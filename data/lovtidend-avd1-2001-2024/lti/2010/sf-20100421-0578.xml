<!DOCTYPE html><html lang="no"><head><title>Forskrift om nye prosedyrer som følge av vulkansk aske i luftrommet over Norge</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-04-21-578</dd><dt class="dokid">DokumentID</dt><dd class="dokid">LTI/forskrift/2010-04-21-578</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 5 s 888</dd><dt class="dateInForce">I kraft fra</dt><dd class="dateInForce">2010-04-21</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§4-1</li><li>lov/1993-06-11-101/§4-7</li><li>lov/1993-06-11-101/§4-5</li><li>lov/1993-06-11-101/§4-10</li><li>lov/1993-06-11-101/§9-1</li><li>lov/1993-06-11-101/§15-3</li><li>lov/1993-06-11-101/§15-4</li><li>lov/1993-06-11-101/§16-1</li><li>forskrift/1999-12-10-1272</li><li>forskrift/1999-12-10-1273</li><li>forskrift/2005-05-24-462</li><li>forskrift/2001-04-06-321</li><li>forskrift/2005-05-23-459/§2</li></ul></dd><dt class="dateOfPublication">Kunngjort</dt><dd class="dateOfPublication">2010-04-23 14:45</dd><dt class="journalNumber">Journalnummer</dt><dd class="journalNumber">2010-0358</dd><dt class="titleShort">Korttittel</dt><dd class="titleShort">Forskr om prosedyrer som følge av vulkansk aske</dd><dt class="title">Tittel</dt><dd class="title">Forskrift om nye prosedyrer som følge av vulkansk aske i luftrommet over Norge</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Luftfartstilsynet 21. april 2010 med hjemmel i lov 11. juni 1993 nr. 101 om luftfart (luftfartsloven) § 4-7, § 4-5, § 9-1, § 15-3 og § 15-4, jf. forskrift 10. desember 1999 nr. 1272 om hvem som er luftfartsmyndighet etter luftfartsloven, delegeringsvedtak 10. desember 1999 nr. 1273 og forskrift 24. mai 2005 nr. 462 om gjennomføring av forordning (EF) nr. 2042/2003 av 20. november 2003 om kontinuerlig luftdyktighet for luftfartøyer og luftfartøyprodukter, -deler og -utstyr og om godkjenning av organisasjoner og personell som deltar i disse oppgaver (vedlikeholdsforskriften) vedlegg I del M, M.A.302 bokstav d nr. 1, jf. lov 11. juni 1993 nr. 101 om luftfart (luftfartsloven) § 16-1 første ledd, jf. § 4-1, § 4-10 og § 15-4, jf. delegeringsvedtak 6. april 2001 nr. 321 og forskrift 23. mai 2005 nr. 459 om felleseuropeiske sikkerhetsregler for sivil luftfart og om etablering av et europeisk flysikkerhetsbyrå (EASA-forskriften) § 2.</dd><dt class="refid">RefID</dt><dd class="refid">forskrift/2010-04-21-578</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om nye prosedyrer som følge av vulkansk aske i luftrommet over Norge<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Inndeling av luftrom</li><li>§ 4. Prosedyrer for lufttrafikktjenesten</li><li>§ 5. Prosedyrer for eiere og brukere av sivilt luftfartøy</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2010-04-21-578" id="dokument"><h1>Forskrift om nye prosedyrer som følge av vulkansk aske i luftrommet over Norge</h1><article class="legalArticle" data-lovdata-URL="LTI/forskrift/2010-04-21-578/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å ivareta flysikkerheten i forbindelse med vulkansk aske i luftrommet.</article></article><article class="legalArticle" data-lovdata-URL="LTI/forskrift/2010-04-21-578/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Denne forskriften gjelder for lufttrafikktjenesten og eiere og brukere av sivilt luftfartøy som opererer i potensielt forurenset sone.</article></article><article class="legalArticle" data-lovdata-URL="LTI/forskrift/2010-04-21-578/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Inndeling av luftrom</span></h2><article class="legalP" id="paragraf-3-ledd-1">I forbindelse med forekomst av vulkansk aske vil luftrommet bli definert i følgende soner: <table><tbody><tr><td data-text-align="left" data-vertical-align="top"><i>Sone 1:</i></td><td data-text-align="left" data-vertical-align="top"><i>Flyforbudssone</i></td></tr><tr><td data-text-align="left" data-vertical-align="top" /><td data-text-align="left" data-vertical-align="top">Et område med høy konsentrasjon av vulkansk aske der luftrommet er stengt for all trafikk, publisert som restriksjonsområde på NOTAM.</td></tr><tr><td data-text-align="left" data-vertical-align="top"><i>Sone 2:</i></td><td data-text-align="left" data-vertical-align="top"><i>Potensielt forurenset sone</i></td></tr><tr><td data-text-align="left" data-vertical-align="top" /><td data-text-align="left" data-vertical-align="top">Et område der flyging kan bli gjennomført når faktiske forhold, risikovurdering eller prøver bekrefter at flyging kan gjennomføres på en trygg måte. Kart over sonen publiseres på www.ippc.no.</td></tr><tr><td data-text-align="left" data-vertical-align="top"><i>Sone 3:</i></td><td data-text-align="left" data-vertical-align="top"><i>Ikke forurenset sone</i></td></tr><tr><td data-text-align="left" data-vertical-align="top" /><td data-text-align="left" data-vertical-align="top">Et område uten forurensning der flyging kan gjennomføres uten restriksjoner.</td></tr></tbody></table></article></article><article class="legalArticle" data-lovdata-URL="LTI/forskrift/2010-04-21-578/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Prosedyrer for lufttrafikktjenesten</span></h2><article class="legalP" id="paragraf-4-ledd-1">Den lufttrafikktjenesteenhet som mottar informasjon fra fartøysjef i luften eller etter landing, om erfart eller opplevd vulkansk aske, skal varsle Luftfartstilsynets beredskapstelefon +47&#xa0;92&#xa0;64&#xa0;26&#xa0;32. Dette kommer i tillegg til normale varslingsrutiner som inkluderer meteorologisk kontor/overvåkingskontor.</article><article class="legalP" id="paragraf-4-ledd-2">Disse prosedyrene kommer i tillegg til allerede eksisterende regler og prosedyrer på området.</article></article><article class="legalArticle" data-lovdata-URL="LTI/forskrift/2010-04-21-578/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Prosedyrer for eiere og brukere av sivilt luftfartøy</span></h2><article class="legalP" id="paragraf-5-ledd-1">Det skal etableres et system for inspeksjon og vedlikehold av luftfartøy i henhold til typesertifikatholders anvisninger. Systemet skal godkjennes av Luftfartstilsynet.</article><article class="legalP" id="paragraf-5-ledd-2">Dersom intet er angitt fra typesertifikatholder gjelder følgende:<ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-2-punkt-1"><article class="legalP" id="paragraf-5-ledd-2-punkt-1-ledd-1">En «technical agreement» eller tilsvarende må innhentes fra den aktuelle typesertifikatholder og alle krav i en «technical agreement» må overholdes.</article></article></li><li data-li-identifier="b)" data-name="b)"><article class="listArticle" id="paragraf-5-ledd-2-punkt-2"><article class="legalP" id="paragraf-5-ledd-2-punkt-2-ledd-1">Luftfartstilsynet kan gi nærmere instruksjoner om kontinuerlig luftdyktighet.</article></article></li><li data-li-identifier="c)" data-name="c)"><article class="listArticle" id="paragraf-5-ledd-2-punkt-3"><article class="legalP" id="paragraf-5-ledd-2-punkt-3-ledd-1">Det skal etableres et system for inspeksjon og vedlikehold av luftfartøy i henhold til bokstav a) og b). Systemet skal godkjennes av Luftfartstilsynet.</article></article></li></ul></article></article><article class="legalArticle" data-lovdata-URL="LTI/forskrift/2010-04-21-578/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskriften trer i kraft umiddelbart.</article></article></main></body></html>