<!DOCTYPE html><html lang="no"><head><title>Lov om endringer i folketrygdloven (medlemskap i folketrygden under fengselsopphold mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2010-12-17-81</dd><dt class="dokid">DokumentID</dt><dd class="dokid">LTI/lov/2010-12-17-81</dd><dt class="ministry">Departement</dt><dd class="ministry"><ul><li>Arbeidsdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 14 s 2422</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1997-02-28-19</li></ul></dd><dt class="dateOfPublication">Kunngjort</dt><dd class="dateOfPublication">2010-12-17 15:10</dd><dt class="journalNumber">Journalnummer</dt><dd class="journalNumber">2010-0996</dd><dt class="titleShort">Korttittel</dt><dd class="titleShort">Endringslov til folketrygdloven</dd><dt class="title">Tittel</dt><dd class="title">Lov om endringer i folketrygdloven (medlemskap i folketrygden under fengselsopphold mv.)</dd><dt class="miscInformation">Annet om dokumentet</dt><dd class="miscInformation">Prop.135 L (2009–2010), Innst.60 L (2010–2011), Lovvedtak 6 (2010–2011). Stortingets første og andre gangs behandling hhv. 18. og 23. november 2010. Fremmet av Administrasjonsdepartementet.</dd><dt class="refid">RefID</dt><dd class="refid">lov/2010-12-17-81</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i folketrygdloven (medlemskap i folketrygden under fengselsopphold mv.)<ul class="tocSubUl"><li>I<ul class="tocSubUl"><li>§ 2-17. Medlemskap under fengselsopphold mv.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2010-12-17-81" id="dokument"><h1>Lov om endringer i folketrygdloven (medlemskap i folketrygden under fengselsopphold mv.)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 28. februar 1997 nr. 19 om folketrygd (folketrygdloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2010-12-17-81/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 28. februar 1997 nr. 19 om folketrygd gjøres følgende endringer:</article><article class="legalP" id="kapittel-1-ledd-2">Sjette og sjuende strekpunkt i innholdsfortegnelsen til loven kapittel 2 skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">forskrifter om asylsøkere står i § 2-16</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">medlemskap under fengselsopphold mv. står i § 2-17.</article></article></li></ul></article> <article class="defaultP" margin-top="true">Ny § 2-17 skal lyde:</article><article class="futureLegalArticle" data-name="§2-17" id="kapittel-1-foreslåttparagraf-1"><span class="futureLegalArticleHeader">§ 2-17. <span class="legalArticleTitle">Medlemskap under fengselsopphold mv.</span></span><article class="legalP" id="kapittel-1-foreslåttparagraf-1-ledd-1">Vilkårene for medlemskap i trygden etter kapitlet her anses ikke oppfylt i tidsrom da en person sitter i varetekt, soner straff, utholder tvungent psykisk helsevern eller tvungen omsorg etter straffeloven eller er anbrakt i institusjon som nevnt i barnevernloven § 4-24. Personer som var medlemmer i trygden da frihetsberøvelsen tok til, opprettholder likevel sitt medlemskap.</article><article class="legalP" id="kapittel-1-foreslåttparagraf-1-ledd-2">Dersom de forhold som førte til frihetsberøvelsen også fører til at det fattes endelig vedtak om utvisning fra riket, kan tidsrom med medlemskap etter første ledd andre punktum ikke danne grunnlag for tilståelse eller beregning av pensjon etter loven her. Dette gjelder uansett på hvilket tidspunkt utvisningsvedtaket fattes.</article><article class="legalP" id="kapittel-1-foreslåttparagraf-1-ledd-3">Dersom en person dør før det er fattet endelig vedtak om utvisning, kan barnepensjon og pensjon til gjenlevende ektefelle tilstås og beregnes uten hensyn til bestemmelsene i andre ledd.</article><article class="legalP" id="kapittel-1-foreslåttparagraf-1-ledd-4">Utgifter til helsetjenester for personer som ikke er medlemmer i trygden under frihetsberøvelsen, dekkes som om vedkommende var medlem i trygden, forutsatt at utgiftene ikke dekkes av andre eller av vedkommendes egne midler.</article><article class="legalP" id="kapittel-1-foreslåttparagraf-1-ledd-5">Departementet kan gi forskrift til utfylling og gjennomføring av bestemmelsene i paragrafen her, herunder om anvendelsen av andre og tredje ledd og om omfanget av dekningen av helsetjenester etter fjerde ledd.</article></article></section><section class="section" data-name="kapII" id="kapittel-2" data-lovdata-URL="LTI/lov/2010-12-17-81/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven trer i kraft fra den tid Kongen bestemmer.</article><article class="legalP" id="kapittel-2-ledd-2">Bestemmelsene i § 2-17 andre ledd gis virkning bare for tidsrom etter at loven har trådt i kraft.</article><article class="legalP" id="kapittel-2-ledd-3">Bestemmelsene i § 2-17 fjerde ledd gis virkning bare for behandling gjennomført etter at loven har trådt i kraft.</article></section></main></body></html>