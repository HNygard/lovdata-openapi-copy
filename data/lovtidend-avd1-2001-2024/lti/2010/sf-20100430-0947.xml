<!DOCTYPE html><html lang="no"><head><title>Delegering av myndighet til Direktoratet for naturforvaltning etter forskrift om fredning av truede arter pkt. II</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-04-30-947</dd><dt class="dokid">DokumentID</dt><dd class="dokid">LTI/forskrift/2010-04-30-947</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 8 s 1531</dd><dt class="dateInForce">I kraft fra</dt><dd class="dateInForce">2010-04-30</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2001-12-21-1525</li><li>lov/2009-06-19-100/§20</li><li>lov/2009-06-19-100/§77</li></ul></dd><dt class="dateOfPublication">Kunngjort</dt><dd class="dateOfPublication">2010-06-29 15:45</dd><dt class="journalNumber">Journalnummer</dt><dd class="journalNumber">2010-0586</dd><dt class="titleShort">Korttittel</dt><dd class="titleShort">Deleg. til Dirnat etter fredningsforskriften</dd><dt class="title">Tittel</dt><dd class="title">Delegering av myndighet til Direktoratet for naturforvaltning etter forskrift om fredning av truede arter pkt. II</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Miljøverndepartementet 30. april 2010 med hjemmel i forskrift 21. desember 2001 nr. 1525 om fredning av truede arter del II annet ledd.</dd><dt class="refid">RefID</dt><dd class="refid">forskrift/2010-04-30-947</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Delegering av myndighet til Direktoratet for naturforvaltning etter forskrift om fredning av truede arter pkt. II</li></ul></dd></dl></header><main class="documentBody" data-lovdata-URL="LTI/forskrift/2010-04-30-947" id="dokument"><h1>Delegering av myndighet til Direktoratet for naturforvaltning etter forskrift om fredning av truede arter pkt. II</h1><article class="legalP" id="ledd-1">Situasjonen for sommerfuglarten lakrismjeltblåvinge (<i>Plebejus argyrognomon</i>) i Norge er kritisk. Arten er listet som kritisk truet i Norsk Rødliste 2006. Det er derfor ønskelig å beskytte arten ved å føye den til listen over arter som omfattes av forskrift 21. desember 2001 nr. 1525 om fredning av truede arter. Dette krever endring av forskriften. Pkt. II i forskriften slår fast at Miljøverndepartementet eller den Miljøverndepartementet bestemmer kan etter høring revidere artslisten. Miljøverndepartementet ber med dette Direktoratet for naturforvaltning revidere artslisten, i tråd med forskriftens bestemmelser, ved å føye til arten lakrismjeltblåvinge.</article><article class="legalP" id="ledd-2">Når det gjelder høringsprosessen mener Miljøverndepartementet, i lys av den kritiske situasjonen for arten og det faktum at dens flygesesong tar til ca. 1. juli, at det er nødvendig å fravike den ordinære høringsfristen på tre måneder. Beslutning om slik fravikelse kan i denne saken fattes av Miljøverndepartementet, jf. pkt. 1.3 i utredningsinstruksen fastsatt ved kongelig resolusjon 18. februar 2009. Miljøverndepartementet beslutter på denne bakgrunn at høringsfristen i saken settes til 31. mai 2010.</article></main></body></html>