<!DOCTYPE html><html lang="no"><head><title>Forskrift om endring i forskrift om erstatning etter offentlige pålegg og restriksjoner i plante- og husdyrproduksjon</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-08-10-1187</dd><dt class="dokid">DokumentID</dt><dd class="dokid">LTI/forskrift/2010-08-10-1187</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 10 s 1887</dd><dt class="dateInForce">I kraft fra</dt><dd class="dateInForce">2010-08-10</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-07-21-1131</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§22</li><li>lov/2003-12-19-124/§31</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2010-08-20 14:50</dd><dt class="journalNumber">Journalnummer</dt><dd class="journalNumber">2010-0770</dd><dt class="titleShort">Korttittel</dt><dd class="titleShort">Endr. i forskrift om erstatning etter pålegg</dd><dt class="title">Tittel</dt><dd class="title">Forskrift om endring i forskrift om erstatning etter offentlige pålegg og restriksjoner i plante- og husdyrproduksjon</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 10. august 2010 med hjemmel i lov 19. desember 2003 nr. 124 om matproduksjon og mattrygghet mv. (matloven) § 22 og § 31, jf. delegeringsvedtak 19. desember 2003 nr. 1790.</dd><dt class="refid">RefID</dt><dd class="refid">forskrift/2010-08-10-1187</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om erstatning etter offentlige pålegg og restriksjoner i plante- og husdyrproduksjon<ul class="tocSubUl"><li>I<ul class="tocSubUl"><li>§ 2. Virkeområde</li><li>§ 24. Standardsatser for nedfôring på grunn av radioaktivitet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2010-08-10-1187" id="dokument"><h1>Forskrift om endring i forskrift om erstatning etter offentlige pålegg og restriksjoner i plante- og husdyrproduksjon</h1><section class="section" data-name="kapI" id="kapittel-1" data-lovdata-URL="LTI/forskrift/2010-08-10-1187/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. juli 2004 nr. 1131 om erstatning etter offentlige pålegg og restriksjoner i plante- og husdyrproduksjon gjøres følgende endringer:</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Forskriften gjelder virksomhet som er berettiget produksjonstilskudd etter § 3 og § 4 i forskrift 22. mars 2002 nr. 283 om produksjonstilskudd i jordbruket eller virksomhet som kan levere årsoppgave etter lov 19. juni 2009 nr. 58 om merverdiavgift (merverdiavgiftsloven) § 15-4, jf. § 2-1.</article><article class="legalP" id="kapittel-1-foreslåttparagraf-1-ledd-2">For virksomhet som ikke er berettiget produksjonstilskudd eller kan levere årsoppgave etter merverdiavgiftsloven § 15-4, jf. § 2-1, kommer forskriften til anvendelse dersom virksomheten har hatt en omsetning på minst 20&#xa0;000 kroner innen landbruk de siste 12 månedene før pålegget eller restriksjonen ble gitt.</article><article class="legalP" id="kapittel-1-foreslåttparagraf-1-ledd-3">Ved utmåling av erstatning etter matloven § 22 første ledd og andre ledd kommer forskriften til anvendelse på eier av husdyr, bygningsmasse og eiendom.</article><article class="legalP" id="kapittel-1-foreslåttparagraf-1-ledd-4">Forskriften § 11 og § 25 kommer til anvendelse på eier av storfe og småfe. Beitelag eller annet fellesforetak knyttet til dyreholdet kan etter fullmakt fra dyreeierne fremme felles søknad om erstatning på vegne av eierne.</article></article> <article class="defaultP" margin-top="true">§ 24 skal lyde:</article><article class="futureLegalArticle" data-name="§24" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 24</span>. <span class="legalArticleTitle">Standardsatser for nedfôring på grunn av radioaktivitet</span></span><article class="legalP" id="kapittel-1-foreslåttparagraf-2-ledd-1">Satsen for nedfôring av radioaktivitet i småfe er 5 kroner per dyr per dag. Fra og med 8. nedfôringsuke er satsen 7 kroner per dyr per dag. Det gis ikke erstatning for den første uken etter at småfe er satt på nedfôring.</article><article class="legalP" id="kapittel-1-foreslåttparagraf-2-ledd-2">Satsen for nedfôring av radioaktivitet i storfe er 14 kroner per dyr per dag.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2010-08-10-1187/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>