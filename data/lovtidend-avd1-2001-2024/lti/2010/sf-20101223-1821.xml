<!DOCTYPE html><html lang="no"><head><title>Forskrift om endring i forskrift om posisjonerings- og ankringssystemer på flyttbare innretninger (ankringsforskriften 09)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-12-23-1821</dd><dt class="dokid">DokumentID</dt><dd class="dokid">LTI/forskrift/2010-12-23-1821</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 15 s 2692</dd><dt class="dateInForce">I kraft fra</dt><dd class="dateInForce">2011-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-07-10-998</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-02-16-9/§9</li><li>forskrift/2007-02-16-171</li><li>forskrift/2007-05-31-590</li></ul></dd><dt class="dateOfPublication">Kunngjort</dt><dd class="dateOfPublication">2011-01-04 15:30</dd><dt class="journalNumber">Journalnummer</dt><dd class="journalNumber">2010-1276</dd><dt class="titleShort">Korttittel</dt><dd class="titleShort">Endr. i ankringsforskriften 09</dd><dt class="title">Tittel</dt><dd class="title">Forskrift om endring i forskrift om posisjonerings- og ankringssystemer på flyttbare innretninger (ankringsforskriften 09)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 23. desember 2010 med hjemmel i lov 16. februar 2007 nr. 9 om skipssikkerhet (skipssikkerhetsloven) § 9, jf. delegeringsvedtak 16. februar 2007 nr. 171 og delegeringsvedtak 31. mai 2007 nr. 590.</dd><dt class="refid">RefID</dt><dd class="refid">forskrift/2010-12-23-1821</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om posisjonerings- og ankringssystemer på flyttbare innretninger (ankringsforskriften 09)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2010-12-23-1821" id="dokument"><h1>Forskrift om endring i forskrift om posisjonerings- og ankringssystemer på flyttbare innretninger (ankringsforskriften 09)</h1><section class="section" data-name="kapI" id="kapittel-1" data-lovdata-URL="LTI/forskrift/2010-12-23-1821/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 10. juli 2009 nr. 998 om posisjonerings- og ankringssystemer på flyttbare innretninger (ankringsforskriften 09) gjøres følgende endringer:</article> <article class="defaultP" margin-top="true">§ 14 fjerde ledd bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">innretninger som har produksjonstekniske installasjoner, utstyr for lagring, transport eller overføring av hydrokarboner til tankskip skal benytte tabell B.2 i ISO 19901-7 (2005) Annex B. Beregninger av tolinebrudd skal gjøres, og tilfredsstille sikkerhetsfaktorene gitt i denne tabellen. Som minimum skal 10-års vær benyttes for analyser av tolinebrudd, men dersom operasjonen i konsekvensklasse 3 avsluttes før 10-års vær nås, kan beregningene av tolinebrudd baseres på den maksimale operasjonstilstanden. Det skal utføres bevegelsesberegninger for innretningen og nærliggende konstruksjon med hensyn på avdrift og kollisjonsfare. Beregningene skal utføres for ekstremt vær og med største enkeltfeil for henholdsvis innretning og for nærliggende flytende konstruksjon. Etter slik hendelse skal minste avstand mellom innretning og nærliggende flytende konstruksjon ikke være mindre enn 10 meter.</article></article></li></ul></article> <article class="defaultP" margin-top="true">§ 14 fjerde ledd ny bokstav d skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">innretninger som ligger inntil annen installasjon skal benytte tabell B.2 i ISO 19901-7 (2005) Annex B for de liner som er kritisk med hensyn til kollisjonsfare. For disse linene skal beregninger av tolinebrudd gjøres, og tilfredsstille sikkerhetsfaktorene gitt i denne tabellen. Som minimum skal 10-års vær benyttes for analyser av tolinebrudd, men dersom operasjonen i konsekvensklasse 3 avsluttes før 10-års vær nås, kan beregningene av tolinebrudd baseres på den maksimale operasjonstilstanden. For liner som ikke er kritisk med hensyn til kollisjonsfare kan tabell inntatt i § 14(4 f) benyttes. Det skal utføres bevegelsesberegninger for innretningen og nærliggende konstruksjon med hensyn på avdrift og kollisjonsfare. Beregningene skal utføres for ekstremt vær og med største enkeltfeil for henholdsvis innretning og for nærliggende flytende konstruksjon. Etter slik hendelse skal minste avstand mellom innretning og nærliggende flytende konstruksjon ikke være mindre enn 10 meter.</article></article></li></ul></article> <article class="defaultP" margin-top="true">§ 14 fjerde ledd bokstav i skal lyde:<ul class="defaultList"><li data-li-identifier="i)" data-name="i)"><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">vertikallaster aksepteres for noen typer ankre, som pæle- eller sugeankre. Ved bruk av dreggankere og dregginstallerte plateankere tillates det for intakttilstanden ikke vertikale laster på ankerlinen ved det punktet hvor ankerlinen penetrerer havbunnen. Etter enkeltfeil, eller ved dobbeltfeil når det er krav til beregning av dette, kan begrensede vertikale laster tillates når angrepsvinkelen (α) ved det punktet hvor ankerlinen penetrerer havbunnen er mindre enn 50&#xa0;% av den beregnede vinkel for ankerlinens innsjakling i ankeret (θ), jf. DNV-RP-E301 app f (2000).</article></article></li></ul></article> <article class="defaultP" margin-top="true">§ 14 fjerde ledd nåværende bokstaver d til j endres til § 14 fjerde ledd bokstaver e til k.</article> <article class="defaultP" margin-top="true">§ 15 første ledd bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-ledd-1-punkt-4"><article class="legalP" id="kapittel-1-ledd-1-punkt-4-ledd-1">det skal etter mer enn én kaldpressing av løse stolper utføres ultralydkontroll eller tilsvarende av setene på løkken.</article></article></li></ul></article> <article class="defaultP" margin-top="true">§ 17 første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Ved bruk av dreggankere og dregginstallerte plateankere skal ankrenes installasjonsstrekk, målt i det punktet hvor ankerlinen penetrerer havbunnen, minst være lik beregnet maksimalt linestrekk i det samme punktet i henhold til den dynamiske analysen for ekstreme værforhold (overlevelsestilstand i intaktkondisjon), jf. § 14. Installasjonsstrekket kan reduseres forutsatt at<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-1-punkt-1"><article class="legalP" id="kapittel-1-nummer-1-punkt-1-ledd-1">kravene i § 14 kan opprettholdes også etter dregging av et hvilket som helst anker. Beregningen av tilleggsdregg som følge av at linestrekket øker fra installasjonsstrekket til det maksimalt beregnede linestrekket skal utføres i samsvar med DNV-RP-E301 eller tilsvarende. Dersom det skal gjøres beregninger for sandbunn kan en benytte dokumenterte empiriske metoder, forutsatt at dette gir et tilsvarende sikkerhetsnivå og at sikkerhetsfaktorene som er angitt i DNV-RP-E301 anvendes</article></article></li><li data-li-identifier="b)" data-name="b)"><article class="listArticle" id="kapittel-1-nummer-1-punkt-2"><article class="legalP" id="kapittel-1-nummer-1-punkt-2-ledd-1">de geotekniske data som ligger til grunn for analysene er representative for det aktuelle ankringsområdet. Dersom området ikke er homogent skal det i analysen benyttes stedsspesifikke geotekniske data for hver ankerlokasjon</article></article></li><li data-li-identifier="c)" data-name="c)"><article class="listArticle" id="kapittel-1-nummer-1-punkt-3"><article class="legalP" id="kapittel-1-nummer-1-punkt-3-ledd-1">det ikke fører til økt risiko for nærliggende konstruksjoner,</article></article></li><li data-li-identifier="d)" data-name="d)"><article class="listArticle" id="kapittel-1-nummer-1-punkt-4"><article class="legalP" id="kapittel-1-nummer-1-punkt-4-ledd-1">det verifiseres at ankrene er satt riktig på bunn.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2010-12-23-1821/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2011.</article></section></main></body></html>