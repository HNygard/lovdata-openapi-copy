<!DOCTYPE html><html lang="no"><head><title>Forskrift om import og transitt av fjørfe og visse fjørfeprodukter fra tredjestater</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-07-19-1135</dd><dt class="dokid">DokumentID</dt><dd class="dokid">LTI/forskrift/2010-07-19-1135</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 9 s 1738</dd><dt class="dateInForce">I kraft fra</dt><dd class="dateInForce">2010-07-19</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-12-18-1510</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§12</li><li>lov/2003-12-19-124/§13</li><li>lov/2003-12-19-124/§15</li><li>lov/2003-12-19-124/§16</li><li>lov/2003-12-19-124/§19</li><li>forskrift/2003-12-19-1790</li><li>lov/2009-06-19-97/§11</li><li>lov/2009-06-19-97/§17</li></ul></dd><dt class="dateOfPublication">Kunngjort</dt><dd class="dateOfPublication">2010-07-30 14:50</dd><dt class="journalNumber">Journalnummer</dt><dd class="journalNumber">2010-0750</dd><dt class="titleShort">Korttittel</dt><dd class="titleShort">Forskrift om import og transitt av fjørfe mv.</dd><dt class="title">Tittel</dt><dd class="title">Forskrift om import og transitt av fjørfe og visse fjørfeprodukter fra tredjestater</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet og Helse- og omsorgsdepartementet 19. juli 2010 med hjemmel i lov 19. desember 2003 nr. 124 om matproduksjon og mattrygghet mv. (matloven) § 12, § 13, § 15, § 16 og § 19, jf. delegeringsvedtak 19. desember 2003 nr. 1790 og lov 19. juni 2009 nr. 97 om dyrevelferd § 11 og § 17. <br /> <strong>EØS-henvisninger:</strong> EØS-avtalen vedlegg I kap. I del 8.1 nr. 3 (direktiv 90/539/EØF), del 4.2 nr. 71 (vedtak 2003/644/EF), del 4.2 nr. 77 (vedtak 2004/235/EF), del 4.2 nr. 37 (vedtak 95/410/EF sist endret ved vedtak 98/227/EF), innledende del nr. 7 (forordning (EF) nr. 798/2008 endret ved forordning (EF) nr. 1291/2008, forordning (EF) nr. 411/2009, forordning (EU) nr. 215/2010, forordning (EU) nr. 241/2010, forordning (EU) nr. 254/2010 og forordning (EU) nr. 332/2010) og (vedtak 2004/432/EF sist endret ved vedtak 2008/772/EF).</dd><dt class="refid">RefID</dt><dd class="refid">forskrift/2010-07-19-1135</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om import og transitt av fjørfe og visse fjørfeprodukter fra tredjestater<ul class="tocSubUl"><li>§ 1. Virkeområde</li><li>§ 2. Forordning (EF) nr. 798/2008</li><li>§ 3. Krav til reststoffprogram</li><li>§ 4. Newcastle disease og aviær influensa</li><li>§ 5. Helsesertifikat</li><li>§ 6. Salmonella tilleggsgarantier</li><li>§ 7. Tilsyn og vedtak</li><li>§ 8. Dispensasjon</li><li>§ 9. Straff</li><li>§ 10. Ikrafttredelse</li><li>Vedlegg A. Vilkår for salmonella-prøvetaking av avlsfjørfe, slaktefjørfe og flokk som daggamle kyllinger stammer fra</li><li>Vedlegg B. Vilkår for salmonella-prøvetaking av bruksfjørfe som skal benyttes til produksjon av konsumegg</li><li>Vedlegg C. Liste over tredjestater som har godkjente overvåkningsprogrammer for reststoffer (vedtak 2004/432/EF sist endret ved vedtak 2008/772/EF)</li><li>Forordninger</li></ul></li></ul></dd></dl></header><main class="documentBody" data-lovdata-URL="LTI/forskrift/2010-07-19-1135" id="dokument"><h1>Forskrift om import og transitt av fjørfe og visse fjørfeprodukter fra tredjestater</h1><article class="legalArticle" data-lovdata-URL="LTI/forskrift/2010-07-19-1135/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften gjelder krav til dyrehelse, folkehelse og dyrevelferd ved import og transitt av følgende produkter fra tredjestater:<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">fjørfe, rugeegg, daggamle kyllinger og spesifikt patogenfrie egg,</article></article></li><li data-li-identifier="b)" data-name="b)"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">ferskt kjøtt, kvernet kjøtt og mekanisk utbeinet kjøtt av fjørfe og fuglevilt, og</article></article></li><li data-li-identifier="c)" data-name="c)"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">egg og eggprodukter.</article></article></li></ul></article><article class="legalP" id="paragraf-1-ledd-2">Forskriften inneholder helsesertifikater og en liste over tredjestater, områder, soner og segmenter i tredjestater som er godkjente for import og transitt av produktene nevnt i første ledd.</article><article class="legalP" id="paragraf-1-ledd-3">Forskriften fastsetter en liste over tredjestater som har et godkjent overvåkningsprogram for reststoffer.</article><article class="legalP" id="paragraf-1-ledd-4">Forskriften gjelder ikke for fjørfe til utstillinger eller konkurranser.</article><article class="legalP" id="paragraf-1-ledd-5">Ved motstrid mellom forordningens bestemmelser og denne bestemmelse, går alltid ordlyden til forordning (EF) nr. 798/2008 foran.</article></article><article class="legalArticle" data-lovdata-URL="LTI/forskrift/2010-07-19-1135/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forordning (EF) nr. 798/2008</span></h2><article class="legalP" id="paragraf-2-ledd-1">EØS-avtalen vedlegg I kapittel I, innledende del nr. 7 (forordning (EF) nr. 798/2008 som endret ved<ul class="defaultList"><li><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">forordning (EF) nr. 1291/2008</article></article></li><li><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">forordning (EF) nr. 411/2009</article></article></li><li><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">forordning (EU) nr. 215/2010</article></article></li><li><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">forordning (EU) nr. 241/2010</article></article></li><li><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">forordning (EU) nr. 254/2010</article></article></li><li><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">forordning (EU) nr. 332/2010)</article></article></li></ul><p class="leddfortsettelse">som fastsetter liste over tredjestater, områder, soner eller segmenter hvorfra fjørfe og fjørfeprodukter kan importeres til eller transitteres gjennom EØS-området og krav til helsesertifikater, gjelder som forskrift med de tilpasninger som følger av vedlegg I kapittel I, protokoll 1 til avtalen og avtalen for øvrig.</p></article></article><article class="legalArticle" data-lovdata-URL="LTI/forskrift/2010-07-19-1135/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til reststoffprogram</span></h2><article class="legalP" id="paragraf-3-ledd-1">Det er kun tillatt å importere produkter nevnt i § 1 første ledd bokstav b) og c) fra tredjestater som har et godkjent overvåkningsprogram for reststoffer som angitt i vedlegg C.</article></article><article class="legalArticle" data-lovdata-URL="LTI/forskrift/2010-07-19-1135/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Newcastle disease og aviær influensa</span></h2><article class="legalP" id="paragraf-4-ledd-1">Fjørfe og rugeegg skal komme fra en tredjestat:<ul class="defaultList"><li data-li-identifier="1)" data-name="1)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">hvor Newcastle disease og aviær influensa er meldepliktige sykdommer, og</article></article></li><li data-li-identifier="2)" data-name="2)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">som er fri for Newcastle disease og aviær influensa, eller hvis det ikke er fritt for de nevnte sykdommene, myndighetene har innført kontrollprogrammer som minst tilfredsstiller kravene i forskrift 3. juli 2007 nr. 842 om bekjempelse av aviær influensa hos fjørfe og andre fugler i fangenskap og forskrift 27. juni 2002 nr. 732 om bekjempelse av dyresjukdommer.</article></article></li></ul></article></article><article class="legalArticle" data-lovdata-URL="LTI/forskrift/2010-07-19-1135/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Helsesertifikat</span></h2><article class="legalP" id="paragraf-5-ledd-1">Med forsendelsen skal det følge et helsesertifikat som:<ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">er utstedt på den dag som partiet sendes til EØS-staten,</article></article></li><li data-li-identifier="b)" data-name="b)"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">er på et språk som er vanligst benyttet i avsender og mottakerstaten,</article></article></li><li data-li-identifier="c)" data-name="c)"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">foreligger i original,</article></article></li><li data-li-identifier="d)" data-name="d)"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">bekrefter at fjørfe eller rugeegg oppfyller kravene til import fra tredjestater som er fastsatt i denne forskrift,</article></article></li><li data-li-identifier="e)" data-name="e)"><article class="listArticle" id="paragraf-5-ledd-1-punkt-5"><article class="legalP" id="paragraf-5-ledd-1-punkt-5-ledd-1">er gyldig i fem dager,</article></article></li><li data-li-identifier="f)" data-name="f)"><article class="listArticle" id="paragraf-5-ledd-1-punkt-6"><article class="legalP" id="paragraf-5-ledd-1-punkt-6-ledd-1">er utstedt for kun én mottaker, og</article></article></li><li data-li-identifier="g)" data-name="g)"><article class="listArticle" id="paragraf-5-ledd-1-punkt-7"><article class="legalP" id="paragraf-5-ledd-1-punkt-7-ledd-1">er påført stempel og underskrift i annen farge enn trykkfargen til sertifikatet.</article></article></li></ul></article><article class="legalP" id="paragraf-5-ledd-2">Helsesertifikatet skal være utformet i samsvar med sertifikatmodellene i denne forskrift.</article><article class="legalP" id="paragraf-5-ledd-3">Attestasjon på at vilkår vedrørende salmonellatilleggsgarantier er oppfylt, kan alternativt framgå i eget helsesertifikat, jf. vedtak 95/410/EF, vedtak 2003/644/EF og vedtak 2004/235/EF. Salmonellatilleggsgarantiene for Finland og Sverige skal gjelde tilsvarende for Norge.</article></article><article class="legalArticle" data-lovdata-URL="LTI/forskrift/2010-07-19-1135/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Salmonella tilleggsgarantier</span></h2><article class="legalP" id="paragraf-6-ledd-1">Daggamle kyllinger som skal settes inn i flokker med avls- eller bruksfjørfe, skal stamme fra flokk som har vært isolert i minst 15 dager, og hvor det er testet negativt for alle serotyper salmonella i henhold til vedlegg A til denne forskrift, jf. vedtak 2003/644/EF, eller som har gjennomgått et tilsvarende salmonellakontrollprogram som er godkjent av EU-kommisjonen.</article><article class="legalP" id="paragraf-6-ledd-2">Avlsfjørfe skal komme fra en flokk som før innførsel har vært isolert i minst 15 dager, og hvor det er testet negativt for alle serotyper salmonella i henhold til vedlegg A til denne forskrift, jf. vedtak 2003/644/EF, eller skal ha gjennomgått et tilsvarende salmonellakontrollprogram som er godkjent av EU-kommisjonen.</article><article class="legalP" id="paragraf-6-ledd-3">Bruksfjørfe som skal benyttes til produksjon av konsumegg skal komme fra en flokk som før innførsel har vært isolert i minst 15 dager, og hvor det i løpet av de siste 10 dager før forsendelse er testet negativt for invasive salmonellaserotyper i henhold til vedlegg B til denne forskrift, jf. vedtak 2004/235/EF, eller ha gjennomgått et tilsvarende salmonellakontrollprogram som er godkjent av EU-kommisjonen.</article><article class="legalP" id="paragraf-6-ledd-4">Slaktefjørfe skal komme fra en flokk som i løpet av de siste 14 dager før slakting har testet negativt for salmonella i henhold til vedlegg A til denne forskrift, jf. vedtak 95/410/EF, eller har gjennomgått et tilsvarende salmonellakontrollprogram som er godkjent av EU-kommisjonen.</article></article><article class="legalArticle" data-lovdata-URL="LTI/forskrift/2010-07-19-1135/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilsyn og vedtak</span></h2><article class="legalP" id="paragraf-7-ledd-1">Mattilsynet fører tilsyn og kan fatte nødvendige enkeltvedtak, jf. matloven § 23 og dyrevelferdsloven § 30, for å oppnå etterlevelse av bestemmelser gitt i eller i medhold av denne forskriften. Mattilsynet kan også fatte enkeltvedtak i henhold til matloven § 24 til § 26 og dyrevelferdsloven § 32 til § 35.</article></article><article class="legalArticle" data-lovdata-URL="LTI/forskrift/2010-07-19-1135/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Dispensasjon</span></h2><article class="legalP" id="paragraf-8-ledd-1">Mattilsynet kan i særlige tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="LTI/forskrift/2010-07-19-1135/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straff</span></h2><article class="legalP" id="paragraf-9-ledd-1">Forsettlig eller uaktsom overtredelse av denne forskriften eller bestemmelser og vedtak truffet i medhold av den, er straffbart i henhold til matloven § 28 og dyrevelferdsloven § 37.</article></article><article class="legalArticle" data-lovdata-URL="LTI/forskrift/2010-07-19-1135/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Denne forskrift trer i kraft straks. Samtidig oppheves forskrift 18. desember 2008 nr. 1510 om import og transitt av fjørfe og visse fjørfeprodukter fra tredjestater.</article></article><section class="section" data-name="vedleggA" id="kapittel-1" data-lovdata-URL="LTI/forskrift/2010-07-19-1135/KAPITTEL_1"><h2>Vedlegg A. Vilkår for salmonella-prøvetaking av avlsfjørfe, slaktefjørfe og flokk som daggamle kyllinger stammer fra</h2><article class="defaultP"><i>Mikrobiologisk undersøkelse:</i></article><article class="legalP" id="kapittel-1-ledd-1">Den mikrobiologiske undersøkelsen skal omfatte alle serotyper av salmonella, og skal utføres etter Den internasjonale standardiseringsorganisasjonens standardiserte metode ISO 6579:1993 eller reviderte utgaver, eller etter metoden beskrevet av Nordisk metodikkomité for næringsmidler (NMKL-metode nr. 71, 4. utgave, 1991) eller reviderte utgaver.</article> <article class="defaultP" margin-top="true"><i>Prøvetaking:</i></article><article class="legalP" id="kapittel-1-ledd-2">Det skal tas en samleprøve av avføringen, som skal bestå av enkeltprøver av fersk avføring som hver skal veie minst ett gram. Prøvene skal tas tilfeldig på et visst antall steder i bygningen der fuglene holdes, eller i hver gruppe av bygninger dersom fuglene har fri adgang til mer enn én bygning i driftsenheten. Antall enkeltprøver av avføring som skal tas med sikte på samleprøver, er angitt i tabell 1.</article> <article class="defaultP" margin-top="true"><i>Tabell 1</i><table><thead><tr><th data-text-align="center" data-vertical-align="top"><i>Antall fjørfe som holdes i en bygning:</i></th><th data-text-align="center" data-vertical-align="top"><i>Antall avføringsprøver som skal tas i bygningen eller gruppen av bygninger i driftsenheten</i></th></tr></thead><tbody><tr><td data-text-align="center" data-vertical-align="top">1-24</td><td data-text-align="center" data-vertical-align="top">Et antall som tilsvarer antallet fjørfe, men høyst 20</td></tr><tr><td data-text-align="center" data-vertical-align="top">25-29</td><td data-text-align="center" data-vertical-align="top">20</td></tr><tr><td data-text-align="center" data-vertical-align="top">30-39</td><td data-text-align="center" data-vertical-align="top">25</td></tr><tr><td data-text-align="center" data-vertical-align="top">40-49</td><td data-text-align="center" data-vertical-align="top">30</td></tr><tr><td data-text-align="center" data-vertical-align="top">50-59</td><td data-text-align="center" data-vertical-align="top">35</td></tr><tr><td data-text-align="center" data-vertical-align="top">60-89</td><td data-text-align="center" data-vertical-align="top">40</td></tr><tr><td data-text-align="center" data-vertical-align="top">90-199</td><td data-text-align="center" data-vertical-align="top">50</td></tr><tr><td data-text-align="center" data-vertical-align="top">200-499</td><td data-text-align="center" data-vertical-align="top">55</td></tr><tr><td data-text-align="center" data-vertical-align="top">500 eller flere</td><td data-text-align="center" data-vertical-align="top">60</td></tr></tbody></table></article></section><section class="section" data-name="vedleggB" id="kapittel-2" data-lovdata-URL="LTI/forskrift/2010-07-19-1135/KAPITTEL_2"><h2>Vedlegg B. Vilkår for salmonella-prøvetaking av bruksfjørfe som skal benyttes til produksjon av konsumegg</h2><article class="legalP" id="kapittel-2-ledd-1">Den mikrobiologiske undersøkelsen skal omfatte følgende invasive serotyper:<ul class="defaultList"><li data-li-identifier="1)" data-name="1)"><article class="listArticle" id="kapittel-2-ledd-1-punkt-1"><span class="miscHeadline"><i>Salmonella gallinarum</i></span></article></li><li data-li-identifier="2)" data-name="2)"><article class="listArticle" id="kapittel-2-ledd-1-punkt-2"><span class="miscHeadline"><i>Salmonella pullorum</i></span></article></li><li data-li-identifier="3)" data-name="3)"><article class="listArticle" id="kapittel-2-ledd-1-punkt-3"><span class="miscHeadline"><i>Salmonella enteritidis</i></span></article></li><li data-li-identifier="4)" data-name="4)"><article class="listArticle" id="kapittel-2-ledd-1-punkt-4"><span class="miscHeadline"><i>Salmonella berta</i></span></article></li><li data-li-identifier="5)" data-name="5)"><article class="listArticle" id="kapittel-2-ledd-1-punkt-5"><span class="miscHeadline"><i>Salmonella typhimurium</i></span></article></li><li data-li-identifier="6)" data-name="6)"><article class="listArticle" id="kapittel-2-ledd-1-punkt-6"><span class="miscHeadline"><i>Salmonella thompson</i></span></article></li><li data-li-identifier="7)" data-name="7)"><article class="listArticle" id="kapittel-2-ledd-1-punkt-7"><span class="miscHeadline"><i>Salmonella infantis</i></span></article></li></ul></article><article class="legalP" id="kapittel-2-ledd-2">Det skal tas en samleprøve av avføringen, som skal bestå av enkeltprøver av fersk avføring som hver skal veie minst ett gram. Prøvene skal tas tilfeldig på et visst antall steder i bygningen der fuglene holdes, eller i hver gruppe av bygninger dersom fuglene har fri adgang til mer enn én bygning i driftsenheten.</article><article class="legalP" id="kapittel-2-ledd-3">Antall prøver skal gjøre det mulig å oppdage med 95&#xa0;% sikkerhet en forekomst av salmonella på 5&#xa0;%.</article><article class="legalP" id="kapittel-2-ledd-4">Den mikrobiologiske undersøkelsen skal utføres etter Den internasjonale standariseringsorganisasjonens standardiserte metode ISO 6579:1993 eller reviderte utgaver, eller etter metoden beskrevet av Nordisk metodikkomité for næringsmidler (NMKL-metode nr. 71, 4. utgave, 1991) eller reviderte utgaver.</article></section><section class="section" data-name="vedleggC" id="kapittel-3" data-lovdata-URL="LTI/forskrift/2010-07-19-1135/KAPITTEL_3"><h2>Vedlegg C. Liste over tredjestater som har godkjente overvåkningsprogrammer for reststoffer (vedtak 2004/432/EF sist endret ved vedtak 2008/772/EF)</h2><article class="defaultP">(pdf)<p class="leddfortsettelse">Godkjente reststoffprogram</p></article></section><section class="section" id="kapittel-4" data-lovdata-URL="LTI/forskrift/2010-07-19-1135/KAPITTEL_4"><h2>Forordninger</h2><article class="legalP" id="kapittel-4-ledd-1">Nedenfor gjengis til informasjon EØS-avtalen vedlegg I, kapittel I, innledende del nr. 7 (forordning (EF) nr. 798/2008 endret ved forordning (EF) nr. 1291/2008, forordning (EF) nr. 411/2009, forordning (EU) nr. 215/2010, forordning (EU) nr. 241/2010, forordning (EU) nr. 254/2010 og forordning (EU) nr. 332/2010).</article> <article class="defaultP" margin-top="true">For å lese forordning (EF) nr. 798/2008 (dansk utgave) se her: (pdf)</article> <article class="defaultP" margin-top="true">For å lese forordning (EF) nr. 1291/2008 (dansk utgave) se her: (pdf)</article> <article class="defaultP" margin-top="true">For å lese forordning (EF) nr. 411/2009 (dansk utgave) se her: (pdf)</article> <article class="defaultP" margin-top="true">For å lese forordning (EU) nr. 215/2010 (dansk utgave) se her: (pdf)</article> <article class="defaultP" margin-top="true">For å lese forordning (EU) nr. 241/2010 (dansk utgave) se her: (pdf)</article> <article class="defaultP" margin-top="true">For å lese forordning (EU) nr. 254/2010 (dansk utgave) se her: (pdf)</article> <article class="defaultP" margin-top="true">For å lese forordning (EU) nr. 332/2010 (dansk utgave) se her: (pdf)</article> <article class="defaultP" margin-top="true"><i>Liste over tredjestater, områder eller soner (jf. forordning (EF) nr. 798/2008 sist endret ved forordning (EU) nr. 332/2010):</i> (pdf)</article> <article class="defaultP" margin-top="true"><i>Helsesertifikater jf. forordning (EF) nr. 798/2009 sist endret ved forordning (EU) nr. 241/2010 (danske oversettelser)</i></article> <article class="defaultP" margin-top="true"><i>Sertifikatmodeller for levende fjørfe, rugeegg og spesifikt patogenfrie egg:</i><table><tbody><tr><td data-text-align="left" data-vertical-align="top">(pdf)<br />BPP</td><td data-text-align="left" data-vertical-align="top">(pdf)<br />BPR</td><td data-text-align="left" data-vertical-align="top">(pdf)<br />HEP</td></tr><tr><td data-text-align="left" data-vertical-align="top">(pdf)<br />DOC</td><td data-text-align="left" data-vertical-align="top">(pdf)<br />DOR</td><td data-text-align="left" data-vertical-align="top">(pdf)<br />HER</td></tr><tr><td data-text-align="left" data-vertical-align="top">(pdf)<br />SPF</td><td data-text-align="left" data-vertical-align="top">(pdf)<br />SRA</td><td data-text-align="left" data-vertical-align="top">(pdf)<br />SRP</td></tr></tbody></table></article> <article class="defaultP" margin-top="true"><i>Sertifikatmodeller for ferskt kjøtt, konsumegg og eggprodukter:</i><table><tbody><tr><td data-text-align="left" data-vertical-align="top">(pdf)<br />E</td><td data-text-align="left" data-vertical-align="top">(pdf)<br />POU</td><td data-text-align="left" data-vertical-align="top">(pdf)<br />WGM</td></tr><tr><td data-text-align="left" data-vertical-align="top">(pdf)<br />RAT</td><td data-text-align="left" data-vertical-align="top">(pdf)<br />Transitt</td><td data-text-align="left" data-vertical-align="top">(pdf)<br />EP</td></tr></tbody></table></article> <article class="defaultP" margin-top="true"><i>Forklaring til kodene for sertifikatmodellene:</i><p class="leddfortsettelse">BPP: Sertifikatmodell for avls- og bruksfjørfe, unntatt strutsefugl.</p><p class="leddfortsettelse">BPR: Sertifikatmodell for avls- og bruksstrutsefugl.</p><p class="leddfortsettelse">DOC: Sertifikatmodell for daggamle kyllinger, unntatt strutsefugl.</p><p class="leddfortsettelse">DOR: Sertifikatmodell for daggamle kyllinger av strutsefugl.</p><p class="leddfortsettelse">HEP: Sertifikatmodell for rugeegg av fjørfe, unntatt strutsefugl.</p><p class="leddfortsettelse">HER: Sertifikatmodell for rugeegg av strutsefugl.</p><p class="leddfortsettelse">SPF: Sertifikatmodell for spesifikt patogenfrie egg (SPF-egg).</p><p class="leddfortsettelse">SRP: Sertifikatmodell for slaktefjørfe og fjørfe til utsetting som fuglevilt, unntatt strutsefugl.</p><p class="leddfortsettelse">SRA: Sertifikatmodell for slaktestrutsefugl.</p><p class="leddfortsettelse">POU: Sertifikatmodell for fjørfekjøtt</p><p class="leddfortsettelse">RAT: Sertifikatmodell for strutsekjøtt for konsum.</p><p class="leddfortsettelse">WGM: Sertifikatmodell for kjøtt av fuglevilt.</p><p class="leddfortsettelse">E: Sertifikatmodell for egg.</p><p class="leddfortsettelse">EP: Sertifikatmodell for eggprodukter.</p><p class="leddfortsettelse">TRANSITT: Transitt og lagring av spesifikt patogenfrie egg, kjøtt, kvernet kjøtt og mekanisk utbeinet kjøtt av fjørfe, struts og fuglevilt samt egg og eggprodukter.</p></article></section></main></body></html>