<!DOCTYPE html><html lang="no"><head><title>Forskrift om tilskudd til reinbeitedistrikter og tamreinlag</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-06-14-888</dd><dt class="dokid">DokumentID</dt><dd class="dokid">LTI/forskrift/2010-06-14-888</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 8 s 1408</dd><dt class="dateInForce">I kraft fra</dt><dd class="dateInForce">2010-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-06-17-663</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2010-06-24 14:50</dd><dt class="journalNumber">Journalnummer</dt><dd class="journalNumber">2010-0595</dd><dt class="titleShort">Korttittel</dt><dd class="titleShort">Forskrift om tilskudd til reinbeitedistrikter</dd><dt class="title">Tittel</dt><dd class="title">Forskrift om tilskudd til reinbeitedistrikter og tamreinlag</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 14. juni 2010 med hjemmel i Stortingets årlige vedtak om reindriftsavtalen.</dd><dt class="refid">RefID</dt><dd class="refid">forskrift/2010-06-14-888</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til reinbeitedistrikter og tamreinlag<ul class="tocSubUl"><li>§ 1. Formål</li><li>§ 2. Generelle vilkår</li><li>§ 3. Tilskudd til administrasjon, planlegging og ressursforvaltning</li><li>§ 4. Særskilt tilskudd for Trollheimen</li><li>§ 5. Avsetning for kriseberedskap</li><li>§ 6. Krav til søknad</li><li>§ 7. Saksbehandling</li><li>§ 8. Kontroll og avkorting/bortfall av tilskudd</li><li>§ 9. Klageadgang</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2010-06-14-888" id="dokument"><h1>Forskrift om tilskudd til reinbeitedistrikter og tamreinlag</h1><article class="legalArticle" data-lovdata-URL="LTI/forskrift/2010-06-14-888/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Tilskudd til reinbeitedistrikter og tamreinlag skal bidra til å gi disse økt medansvar for utvikling av reindriften i bærekraftig retning, balanse mellom reintall og beiter, sikring av arealer og økt lønnsomhet samt for kriseberedskap. Tilskuddet skal videre gi grunnlag for avløserordning ved sykdom og svangerskap ut over folketrygdens generelle ordninger.</article></article><article class="legalArticle" data-lovdata-URL="LTI/forskrift/2010-06-14-888/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Generelle vilkår</span></h2><article class="legalP" id="paragraf-2-ledd-1">For at tilskudd skal innvilges etter denne forskriften må<ul class="defaultList"><li data-li-identifier="a." data-name="a."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">reinbeitedistriktet/tamreinlaget være i drift,</article></article></li><li data-li-identifier="b." data-name="b."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">reinbeitedistriktet/tamreinlaget utøve en reindrift som er i samsvar med gjeldende bestemmelser i henhold til lover og forskrifter for næringen, herunder pålagte tellinger og vedtak om høyeste reintall eller godkjente bruksregler,</article></article></li><li data-li-identifier="c." data-name="c."><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">reinbeitedistriktet ha årsmøtegodkjent distriktsplan eller godkjente bruksregler i samsvar med reindriftsloven § 57.</article></article></li></ul></article></article><article class="legalArticle" data-lovdata-URL="LTI/forskrift/2010-06-14-888/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilskudd til administrasjon, planlegging og ressursforvaltning</span></h2><article class="legalP" id="paragraf-3-ledd-1">Tilskudd til administrasjon, planlegging og ressursforvaltning til reinbeitedistriktene, herunder Trollheimen, ytes med et fast grunnbeløp på kr 40&#xa0;000,- per distrikt. Ved sammenslåing av distrikter økes grunnbeløpet i forhold til antall distrikter som blir sammenslått, avgrenset til to år etter sammenslåingen.</article><article class="legalP" id="paragraf-3-ledd-2">I tillegg ytes et beløp per siidaandel på kr 12&#xa0;000,-. Det variable tilskuddet skal kun ytes for det antall siidaandeler som er innvilget drifts-/produksjonstilskudd<sup class="footnotereference" data-footnotereferencevalue="1" data-unique-footnote-counter="1">1</sup> i minst et av de tre foregående driftsårene.</article><article class="legalP" id="paragraf-3-ledd-3">Tilskudd til administrasjon, planlegging og ressursforvaltning utgjør<ul class="defaultList"><li data-li-identifier="a." data-name="a."><article class="listArticle" id="paragraf-3-ledd-3-punkt-1"><article class="legalP" id="paragraf-3-ledd-3-punkt-1-ledd-1">kr 150&#xa0;000,- til distrikt 17 i Øst-Finnmark</article></article></li><li data-li-identifier="b." data-name="b."><article class="listArticle" id="paragraf-3-ledd-3-punkt-2"><article class="legalP" id="paragraf-3-ledd-3-punkt-2-ledd-1">kr 150&#xa0;000,- til distrikt 16 i Øst-Finnmark</article></article></li><li data-li-identifier="c." data-name="c."><article class="listArticle" id="paragraf-3-ledd-3-punkt-3"><article class="legalP" id="paragraf-3-ledd-3-punkt-3-ledd-1">kr 150&#xa0;000,- til hvert av distriktene 30A, 30B og 30C i Vest-Finnmark reinbeiteområde</article></article></li><li data-li-identifier="d." data-name="d."><article class="listArticle" id="paragraf-3-ledd-3-punkt-4"><article class="legalP" id="paragraf-3-ledd-3-punkt-4-ledd-1">kr 30&#xa0;000,- til Femund reinbeitedistrikt i Sør-Trøndelag/Hedmark reinbeiteområde</article></article></li><li data-li-identifier="e." data-name="e."><article class="listArticle" id="paragraf-3-ledd-3-punkt-5"><article class="legalP" id="paragraf-3-ledd-3-punkt-5-ledd-1">120&#xa0;000,- til hvert av tamreinlagene.</article></article></li></ul></article><article class="legalP" id="paragraf-3-ledd-4">Distrikter som har vedtatt en siidainndeling gjennom årsmøtevedtak kan fordele midlene på de ulike siidaene.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. gjeldende forskrift om tilskudd til siidaandeler og tamreinlag.</article></footer></article><article class="legalArticle" data-lovdata-URL="LTI/forskrift/2010-06-14-888/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Særskilt tilskudd for Trollheimen</span></h2><article class="legalP" id="paragraf-4-ledd-1">Særskilt tilskudd for Trollheimen ytes med kr 100&#xa0;000,- totalt til beiteleie. Beløpet disponeres av Reindriftsforvaltningen som får ansvar for betaling av leie i henhold til beiteavtalen.</article><article class="legalP" id="paragraf-4-ledd-2">Tilskudd til andre spesielle kostnader ytes med kr 15&#xa0;000,- per siidaandel for det antall enheter som er innvilget drifts-/produksjonstilskudd<sup class="footnotereference" data-footnotereferencevalue="1" data-unique-footnote-counter="1">1</sup> i minst et av de tre foregående driftsårene.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Jf. gjeldende forskrift om tilskudd til siidaandeler og tamreinlag.</article></footer></article><article class="legalArticle" data-lovdata-URL="LTI/forskrift/2010-06-14-888/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Avsetning for kriseberedskap</span></h2><article class="legalP" id="paragraf-5-ledd-1">For reinbeitedistrikter/tamreinlag kan det avsettes et beløp i reindriftsfondet<sup class="footnotereference" data-footnotereferencevalue="1" data-unique-footnote-counter="1">1</sup> for kriseberedskap. Midler til kriseberedskap forvaltes av det styret som har avsatt midlene etter fastsatte vedtekter.<sup class="footnotereference" data-footnotereferencevalue="1" data-unique-footnote-counter="1">1</sup> Tilskudd til kriseberedskap gis med 150&#xa0;% av egen avsetning, begrenset oppad til 25&#xa0;% av totalt tilskudd etter § 3.</article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Jf. lov om reindrift § 47.</article></footer></article><article class="legalArticle" data-lovdata-URL="LTI/forskrift/2010-06-14-888/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til søknad</span></h2><article class="legalP" id="paragraf-6-ledd-1">Søknad om tilskudd til reinbeitedistrikter og tamreinlag skal sendes på særskilt skjema til reindriftsagronomen innen 15. juli.</article></article><article class="legalArticle" data-lovdata-URL="LTI/forskrift/2010-06-14-888/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Saksbehandling</span></h2><article class="legalP" id="paragraf-7-ledd-1">Reindriftsagronomen avgjør søknaden og anviser tilskuddet til utbetaling. Tilskuddet utbetales av Reindriftssjefen.</article></article><article class="legalArticle" data-lovdata-URL="LTI/forskrift/2010-06-14-888/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Kontroll og avkorting/bortfall av tilskudd</span></h2><article class="legalP" id="paragraf-8-ledd-1">Reindriftsagronomen kan avkorte eller nekte tilskudd dersom distriktet/tamreinlaget har gitt uriktige opplysninger i søknaden.</article><article class="legalP" id="paragraf-8-ledd-2">Reindriftsagronomen kan kreve hele eller deler av tilskuddet tilbakebetalt dersom vesentlige forutsetninger for tilskuddet viser seg ikke å være oppfylt.</article><article class="legalP" id="paragraf-8-ledd-3">Dersom distriktet ikke selv utarbeider bruksregler, dekkes områdestyrets utgifter til utarbeiding av bruksreglene<sup class="footnotereference" data-footnotereferencevalue="1" data-unique-footnote-counter="1">1</sup> innenfor rammen av distriktstilskudd.</article><footer class="footnotes"><article class="footnote" data-name="1" data-unique-footnote-counter="4"><span class="footnoteLabel">1</span> Jf. lov om reindrift § 58 4. ledd.</article></footer></article><article class="legalArticle" data-lovdata-URL="LTI/forskrift/2010-06-14-888/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Klageadgang</span></h2><article class="legalP" id="paragraf-9-ledd-1">Reindriftsagronomens vedtak etter denne forskrift kan påklages til Reindriftssjefen etter forvaltningslovens regler.</article></article><article class="legalArticle" data-lovdata-URL="LTI/forskrift/2010-06-14-888/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Denne forskrift trer i kraft 1. juli 2010. Samtidig oppheves forskrift 17. juni 2009 nr. 663 om tilskudd til reinbeitedistrikter og tamreinlag.</article></article></main></body></html>