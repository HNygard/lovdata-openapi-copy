<!DOCTYPE html><html lang="no"><head><title>Forskrift om endring i forskrift til lov om toll og vareførsel (tollforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-12-21-1788</dd><dt class="dokid">DokumentID</dt><dd class="dokid">LTI/forskrift/2010-12-21-1788</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 15 s 2653</dd><dt class="dateInForce">I kraft fra</dt><dd class="dateInForce">2011-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-12-17-1502</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-12-21-119/§3-1</li><li>lov/2007-12-21-119/§8-4</li><li>forskrift/2008-11-25-1256</li></ul></dd><dt class="dateOfPublication">Kunngjort</dt><dd class="dateOfPublication">2010-12-30 14:30</dd><dt class="journalNumber">Journalnummer</dt><dd class="journalNumber">2010-1247</dd><dt class="titleShort">Korttittel</dt><dd class="titleShort">Endr. i tollforskriften</dd><dt class="title">Tittel</dt><dd class="title">Forskrift om endring i forskrift til lov om toll og vareførsel (tollforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Toll- og avgiftsdirektoratet 21. desember 2010 med hjemmel i lov 21. desember 2007 nr. 119 om toll og vareførsel (tolloven) § 3-1 sjette ledd og § 8-4 annet ledd, jf. delegeringsvedtak 25. november 2008 nr. 1256.</dd><dt class="refid">RefID</dt><dd class="refid">forskrift/2010-12-21-1788</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til lov om toll og vareførsel (tollforskriften)<ul class="tocSubUl"><li>I<ul class="tocSubUl"><li>§ 3-1-2. Unntak fra plikten til forhåndsvarsel</li><li>§ 3-1-20. Autorisasjon</li><li>§ 3-1-21. Vilkår om tidligere tilfredsstillende oppfyllelse av krav fra tollmyndighetene</li><li>§ 3-1-22. Vilkår om tilfredsstillende system for forvaltning av regnskaper og transportopplysninger</li><li>§ 3-1-23. Vilkår om solvens</li><li>§ 3-1-24. Vilkår om sikkerhets- og trygghetsstandarder</li><li>§ 3-1-25. Behandling som gis autoriserte foretak</li><li>§ 3-1-26. Suspensjon av autorisasjon</li><li>§ 3-1-27. Tilbakekalling av autorisasjon</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2010-12-21-1788" id="dokument"><h1>Forskrift om endring i forskrift til lov om toll og vareførsel (tollforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2010-12-21-1788/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. desember 2008 nr. 1502 til lov om toll og vareførsel (tollforskriften) gjøres følgende endringer:</article> <article class="defaultP" margin-top="true">§ 3-1-2 skal lyde:</article><article class="futureLegalArticle" data-name="§3-1-2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-1-2</span>. <span class="legalArticleTitle">Unntak fra plikten til forhåndsvarsel</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Plikten til forhåndsvarsel gjelder ikke varer som kommer direkte fra, eller skal direkte til, tollområdet i Den europeiske union.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Plikten til forhåndsvarsel gjelder ikke<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-nummer-2-punkt-1"><article class="legalP" id="kapittel-1-foreslåttparagraf-1-nummer-2-punkt-1-ledd-1">elektrisk kraft,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-nummer-2-punkt-2"><article class="legalP" id="kapittel-1-foreslåttparagraf-1-nummer-2-punkt-2-ledd-1">vare som innføres eller utføres via rørledning,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-nummer-2-punkt-3"><article class="legalP" id="kapittel-1-foreslåttparagraf-1-nummer-2-punkt-3-ledd-1">brev, postkort og trykksaker, også når de er lagret på et elektronisk datalagringsmedium,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-nummer-2-punkt-4"><article class="legalP" id="kapittel-1-foreslåttparagraf-1-nummer-2-punkt-4-ledd-1">vare som sendes i henhold til Verdenspostkonvensjonen av 10. juli 1964,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-nummer-2-punkt-5"><article class="legalP" id="kapittel-1-foreslåttparagraf-1-nummer-2-punkt-5-ledd-1">varer etter EØS-avtalen protokoll 10 om forenkling av kontroll og formaliteter i forbindelse med godstransport vedlegg 1 artikkel 2 bokstav e,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-1-nummer-2-punkt-6"><article class="legalP" id="kapittel-1-foreslåttparagraf-1-nummer-2-punkt-6-ledd-1">reisegods til personlig bruk som bringes med i forbindelse med reise til eller fra tollområdet,</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-1-nummer-2-punkt-7"><article class="legalP" id="kapittel-1-foreslåttparagraf-1-nummer-2-punkt-7-ledd-1">vare som er dekket av ATA- eller CPD-carnet,</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-1-nummer-2-punkt-8"><article class="legalP" id="kapittel-1-foreslåttparagraf-1-nummer-2-punkt-8-ledd-1">varer til eller fra ambassader, konsulater mv. i henhold til Wien-konvensjonene om diplomatiske og konsulære forhold og FN-konvensjonen om spesielle oppdrag,</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-1-nummer-2-punkt-9"><article class="legalP" id="kapittel-1-foreslåttparagraf-1-nummer-2-punkt-9-ledd-1">våpen og militært utstyr som bringes inn eller ut av tollområdet av forsvarsmyndighetene og utelukkende er til bruk for disse,</article></article></li><li data-li-identifier="j)" data-name="j)"><article class="listArticle" id="kapittel-1-foreslåttparagraf-1-nummer-2-punkt-10"><article class="legalP" id="kapittel-1-foreslåttparagraf-1-nummer-2-punkt-10-ledd-1">følgende varer som innføres til eller utføres fra tollområdet direkte til eller fra bore- eller produksjonsplattformer som drives av et foretak som er etablert i Norge eller Den europeiske union: <ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-nummer-2-punkt-10-ledd-1-punkt-1"><article class="legalP" id="kapittel-1-foreslåttparagraf-1-nummer-2-punkt-10-ledd-1-punkt-1-ledd-1">varer som inngår i slike plattformer som en del av deres konstruksjon, reparasjon, vedlikehold eller ombygging, og</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-nummer-2-punkt-10-ledd-1-punkt-2"><article class="legalP" id="kapittel-1-foreslåttparagraf-1-nummer-2-punkt-10-ledd-1-punkt-2-ledd-1">varer som blir brukt til å montere på eller utruste de nevnte plattformene, andre forsyninger som benyttes eller konsumeres på de nevnte plattformene og ikke-farlige avfallsprodukter fra de nevnte plattformene.</article></article></li></ul></article></article></li><li data-li-identifier="k)" data-name="k)"><article class="listArticle" id="kapittel-1-foreslåttparagraf-1-nummer-2-punkt-11"><article class="legalP" id="kapittel-1-foreslåttparagraf-1-nummer-2-punkt-11-ledd-1">varesending med verdi under 200 kr, forutsatt at det gjennomføres risikoanalyser ut fra informasjon fra transportøren,</article></article></li><li data-li-identifier="l)" data-name="l)"><article class="listArticle" id="kapittel-1-foreslåttparagraf-1-nummer-2-punkt-12"><article class="legalP" id="kapittel-1-foreslåttparagraf-1-nummer-2-punkt-12-ledd-1">vare til eller fra NATO etter formular 302,</article></article></li><li data-li-identifier="m)" data-name="m)"><article class="listArticle" id="kapittel-1-foreslåttparagraf-1-nummer-2-punkt-13"><article class="legalP" id="kapittel-1-foreslåttparagraf-1-nummer-2-punkt-13-ledd-1">varer som transporteres gjennom tollområdet med fartøy eller luftfartøy uten å stoppe innenfor tollområdet.</article></article></li><li data-li-identifier="n)" data-name="n)"><article class="listArticle" id="kapittel-1-foreslåttparagraf-1-nummer-2-punkt-14"><article class="legalP" id="kapittel-1-foreslåttparagraf-1-nummer-2-punkt-14-ledd-1">gavesending til privatperson,</article></article></li><li data-li-identifier="o)" data-name="o)"><article class="listArticle" id="kapittel-1-foreslåttparagraf-1-nummer-2-punkt-15"><article class="legalP" id="kapittel-1-foreslåttparagraf-1-nummer-2-punkt-15-ledd-1">dyr på beite,</article></article></li><li data-li-identifier="p)" data-name="p)"><article class="listArticle" id="kapittel-1-foreslåttparagraf-1-nummer-2-punkt-16"><article class="legalP" id="kapittel-1-foreslåttparagraf-1-nummer-2-punkt-16-ledd-1">midlertidig inn- eller utførsel av produksjons- og kringkastingsutstyr for radio og fjernsyn,</article></article></li><li data-li-identifier="q)" data-name="q)"><article class="listArticle" id="kapittel-1-foreslåttparagraf-1-nummer-2-punkt-17"><article class="legalP" id="kapittel-1-foreslåttparagraf-1-nummer-2-punkt-17-ledd-1">midlertidig inn- eller utførsel av medisinsk utstyr til bruk på pasienter som venter på en transplantasjon,</article></article></li><li data-li-identifier="r)" data-name="r)"><article class="listArticle" id="kapittel-1-foreslåttparagraf-1-nummer-2-punkt-18"><article class="legalP" id="kapittel-1-foreslåttparagraf-1-nummer-2-punkt-18-ledd-1">velferdsmateriell som er tollfritt etter § 6-2-4.</article></article></li></ul></article></article> <article class="defaultP" margin-top="true">§ 3-1-20 til § 3-1-27 skal lyde:</article><article class="futureLegalArticle" data-name="§3-1-20" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-1-20</span>. <span class="legalArticleTitle">Autorisasjon</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Tollmyndighetene kan etter søknad autorisere norske foretak registrert i Foretaksregisteret og som oppfyller vilkårene etter § 3-1-21 til § 3-1-24. Med norske foretak menes ethvert foretak med hovedkontor i Norge. Tollmyndighetene kan også autorisere flyselskap og skipsrederi som ikke har hovedkontor i Norge, dersom foretaket har regionalkontor her.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) En autorisasjon gjelder i fem år.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Foretak som er tilsvarende autorisert i Den europeiske union anses også som autorisert i Norge.</article></article><article class="futureLegalArticle" data-name="§3-1-21" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-1-21</span>. <span class="legalArticleTitle">Vilkår om tidligere tilfredsstillende oppfyllelse av krav fra tollmyndighetene</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Vilkår for å bli autorisert er at foretaket kan vise til tidligere tilfredsstillende oppfyllelse av krav fra tollmyndighetene.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Tidligere oppfyllelse av krav fra tollmyndighetene skal regnes som tilfredsstillende dersom det i de siste tre årene før søknaden framsettes ikke er begått alvorlige eller gjentatte brudd på toll-, skatte- og avgiftslovgivningen av:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-nummer-2-punkt-1"><article class="legalP" id="kapittel-1-foreslåttparagraf-3-nummer-2-punkt-1-ledd-1">foretaket</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-nummer-2-punkt-2"><article class="legalP" id="kapittel-1-foreslåttparagraf-3-nummer-2-punkt-2-ledd-1">personer som er ansvarlige for foretaket eller utøver kontroll over dets ledelse</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-nummer-2-punkt-3"><article class="legalP" id="kapittel-1-foreslåttparagraf-3-nummer-2-punkt-3-ledd-1">dersom det er aktuelt, foretakets juridiske representant i tollsaker</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-3-nummer-2-punkt-4"><article class="legalP" id="kapittel-1-foreslåttparagraf-3-nummer-2-punkt-4-ledd-1">personer i foretaket som er ansvarlig for tollsaker.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Tidligere oppfyllelse av krav fra tollmyndighetene regnes som tilfredsstillende dersom tollmyndighetene anser eventuelle brudd for å være ubetydelige sett i forhold til antallet eller omfanget av de tollrelaterte aktivitetene, og ikke er i tvil om at foretaket har handlet i god tro.</article><article class="numberedLegalP" data-numerator="4" id="kapittel-1-foreslåttparagraf-3-nummer-4">(4) Dersom personer som utøver kontroll over foretaket er etablert eller bosatt i et tredjeland, skal tollmyndighetene vurdere deres oppfyllelse av krav fra tollmyndighetene på grunnlag av de opplysninger tollmyndighetene har til rådighet.</article><article class="numberedLegalP" data-numerator="5" id="kapittel-1-foreslåttparagraf-3-nummer-5">(5) Dersom foretaket har vært etablert i mindre enn tre år, skal tollmyndighetene vurdere deres oppfyllelse av krav fra tollmyndighetene på grunnlag av de data og opplysninger tollmyndighetene har til rådighet.</article></article><article class="futureLegalArticle" data-name="§3-1-22" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 3-1-22</span>. <span class="legalArticleTitle">Vilkår om tilfredsstillende system for forvaltning av regnskaper og transportopplysninger</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Vilkår for å bli autorisert er at foretaket har tilfredsstillende system for forvaltning av regnskaper og transportopplysninger.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) For at tollmyndighetene skal kunne påse at foretaket har et tilfredsstillende system til forvaltning av regnskaper og, om nødvendig, transportdokumenter, må foretaket innfri følgende vilkår:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-nummer-2-punkt-1"><article class="legalP" id="kapittel-1-foreslåttparagraf-4-nummer-2-punkt-1-ledd-1">bruke et regnskapssystem som er i samsvar med generelt aksepterte regnskapsprinsipper som gjelder der regnskapene føres, og som vil lette revisjonsbasert tollkontroll,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-nummer-2-punkt-2"><article class="legalP" id="kapittel-1-foreslåttparagraf-4-nummer-2-punkt-2-ledd-1">tillate tollmyndighetene fysisk eller elektronisk tilgang til sine toll- og, om nødvendig, transportdokumenter,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-nummer-2-punkt-3"><article class="legalP" id="kapittel-1-foreslåttparagraf-4-nummer-2-punkt-3-ledd-1">ha en administrativ organisasjon som er i samsvar med foretakets type og størrelse, og som er egnet for forvaltningen av varestrømmen, og ha interne kontroller som er i stand til å oppdage ulovlige eller irregulære transaksjoner,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-4-nummer-2-punkt-4"><article class="legalP" id="kapittel-1-foreslåttparagraf-4-nummer-2-punkt-4-ledd-1">der det er relevant, ha tilfredsstillende prosedyrer for håndtering av lisenser og tillatelser i forbindelse med innførsel eller utførsel,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-4-nummer-2-punkt-5"><article class="legalP" id="kapittel-1-foreslåttparagraf-4-nummer-2-punkt-5-ledd-1">ha tilfredsstillende prosedyrer for arkivering av foretakets regnskaper og opplysninger, og for beskyttelse mot tap av opplysninger,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-4-nummer-2-punkt-6"><article class="legalP" id="kapittel-1-foreslåttparagraf-4-nummer-2-punkt-6-ledd-1">sikre at de ansatte gjøres klar over behovet for å informere tollmyndighetene dersom det er problemer med å overholde tollregelverket, og opprette egnede kontakter for å informere tollmyndighetene om slike forhold, og</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-4-nummer-2-punkt-7"><article class="legalP" id="kapittel-1-foreslåttparagraf-4-nummer-2-punkt-7-ledd-1">ha de nødvendige IT-sikkerhetstiltak for å beskytte foretakets datasystem mot uautorisert tilgang og sikre foretakets dokumentasjon.</article></article></li></ul></article></article><article class="futureLegalArticle" data-name="§3-1-23" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 3-1-23</span>. <span class="legalArticleTitle">Vilkår om solvens</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Vilkår for å bli autorisert er at foretaket kan dokumentere solvens.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Vilkåret om foretakets solvens innebærer et krav om tilstrekkelig evne til å innfri foretakets forpliktelser, under rimelig hensyn til de særlige kjennetegn ved den aktuelle forretningsaktiviteten.</article><article class="numberedLegalP" data-numerator="3" id="kapittel-1-foreslåttparagraf-5-nummer-3">(3) Vilkåret om foretakets solvens skal anses som oppfylt dersom solvens kan godtgjøres i de tre siste årene.</article><article class="numberedLegalP" data-numerator="4" id="kapittel-1-foreslåttparagraf-5-nummer-4">(4) Dersom foretaket har vært etablert i mindre enn tre år, skal solvensen vurderes på grunnlag av de opplysninger tollmyndighetene har til rådighet.</article></article><article class="futureLegalArticle" data-name="§3-1-24" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 3-1-24</span>. <span class="legalArticleTitle">Vilkår om sikkerhets- og trygghetsstandarder</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) Vilkår for å bli autorisert er at foretaket overholder relevante og egnede sikkerhets- og trygghetsstandarder.</article><article class="numberedLegalP" data-numerator="2" id="kapittel-1-foreslåttparagraf-6-nummer-2">(2) Foretaket skal anses for å ha tilstrekkelig sikkerhet og trygghet dersom følgende vilkår er oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-6-nummer-2-punkt-1"><article class="legalP" id="kapittel-1-foreslåttparagraf-6-nummer-2-punkt-1-ledd-1">bygningene som skal brukes i forbindelse med vareførselen sertifikatet skal omfatte, er bygd av materialer som motstår uvedkommendes forsøk på å skaffe seg adgang og beskytter mot ulovlig inntrenging,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-6-nummer-2-punkt-2"><article class="legalP" id="kapittel-1-foreslåttparagraf-6-nummer-2-punkt-2-ledd-1">det er tilstrekkelig adgangskontroll for å hindre uautorisert adgang til utskipnings-, laste- og godsområder,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-6-nummer-2-punkt-3"><article class="legalP" id="kapittel-1-foreslåttparagraf-6-nummer-2-punkt-3-ledd-1">tiltakene for håndtering av varer omfatter beskyttelse mot at det innføres, byttes eller mistes varer, eller at det manipuleres med lasteenheter,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-6-nummer-2-punkt-4"><article class="legalP" id="kapittel-1-foreslåttparagraf-6-nummer-2-punkt-4-ledd-1">der det er relevant, ha tilfredsstillende prosedyrer for håndtering av lisenser og tillatelser i forbindelse med innførsel eller utførsel, og skille slike varer fra andre varer,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-6-nummer-2-punkt-5"><article class="legalP" id="kapittel-1-foreslåttparagraf-6-nummer-2-punkt-5-ledd-1">foretaket har gjennomført tiltak for å sikre tydelig identifikasjon av sine forretningspartnere for å sikre den internasjonale vareførselen,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-6-nummer-2-punkt-6"><article class="legalP" id="kapittel-1-foreslåttparagraf-6-nummer-2-punkt-6-ledd-1">foretaket gjennomfører, i den utstrekning loven tillater det, sikkerhetskontroller av potensielle ansatte som arbeider i sikkerhetsfølsomme stillinger og gjennomfører periodiske bakgrunnskontroller, og</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-6-nummer-2-punkt-7"><article class="legalP" id="kapittel-1-foreslåttparagraf-6-nummer-2-punkt-7-ledd-1">foretaket sikrer at deres berørte personale deltar aktivt i programmer for å øke bevisstheten angående sikkerhet.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-6-nummer-3">(3) Dersom et foretak som er etablert i en av avtalepartene er innehaver av et internasjonalt anerkjent sikkerhets- eller trygghetssertifikat utstedt på grunnlag av internasjonale konvensjoner, eller et europeisk sikkerhets- eller trygghetssertifikat utstedt på grunnlag av lovgivning i Den europeiske union, eller etter en internasjonal standard fra Den internasjonale standardiseringsorganisasjon eller en europeisk standard fra Den europeiske standardiseringsorganisasjon, eller noe annet godkjent sertifikat, skal vilkårene fastsatt i første ledd anses for oppfylt i den utstrekning vilkårene for å utstede disse sertifikatene er identiske med, eller samsvarer med, vilkårene i første ledd.</article></article><article class="futureLegalArticle" data-name="§3-1-25" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 3-1-25</span>. <span class="legalArticleTitle">Behandling som gis autoriserte foretak</span></span><article class="legalP" id="kapittel-1-foreslåttparagraf-7-ledd-1">Tollmyndighetene kan gi et autorisert foretak følgende fordeler:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-7-ledd-1-punkt-1"><article class="legalP" id="kapittel-1-foreslåttparagraf-7-ledd-1-punkt-1-ledd-1">Tollmyndighetene kan, før varene kommer inn i tollområdet eller før de forlater det, underrette det autoriserte foretaket dersom forsendelsen, som følge av en analyse av sikkerhets- og trygghetsrisiko, er blitt utvalgt til nærmere fysisk kontroll. Denne meldingen skal bare gis dersom det ikke er til skade for kontrollen som skal gjennomføres. Tollmyndighetene kan gjennomføre fysisk kontroll også dersom det autoriserte foretaket ikke er blitt underrettet.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-7-ledd-1-punkt-2"><article class="legalP" id="kapittel-1-foreslåttparagraf-7-ledd-1-punkt-2-ledd-1">Et autorisert foretak kan inngi forhåndsvarsel ved innførsel eller utførsel som omfatter de reduserte datakravene fastsatt i vedlegg 2. Dersom et autorisert foretak er en transportbedrift, speditør eller tollagent, har foretaket rett til å inngi slike forhåndsvarsel bare under forutsetning av at han er involvert i innførsel eller utførsel av varer på vegne av et autorisert foretak.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-7-ledd-1-punkt-3"><article class="legalP" id="kapittel-1-foreslåttparagraf-7-ledd-1-punkt-3-ledd-1">Et autorisert foretak skal være underlagt færre fysiske og dokumentbaserte kontroller enn andre foretak. Tollmyndighetene kan fravike dette for å ta hensyn til en bestemt trussel, eller kontrollforpliktelser fastsatt i annen lovgivning.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-7-ledd-1-punkt-4"><article class="legalP" id="kapittel-1-foreslåttparagraf-7-ledd-1-punkt-4-ledd-1">Dersom tollmyndighetene etter en risikoanalyse likevel velger ut en forsendelse omfattet av forhåndsvarsel ved innførsel eller utførsel eller tolldeklarasjon avgitt av et autorisert foretak til nærmere undersøkelse, skal de nødvendige kontrollene utføres som en prioritert oppgave. Etter anmodning fra det autoriserte foretaket og med tollmyndighetenes godkjenning kan disse kontrollene gjennomføres på et annet sted enn det involverte tollstedet.</article></article></li></ul></article></article><article class="futureLegalArticle" data-name="§3-1-26" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 3-1-26</span>. <span class="legalArticleTitle">Suspensjon av autorisasjon</span></span><article class="numberedLegalP" data-numerator="1" id="kapittel-1-foreslåttparagraf-8-nummer-1">(1) Status som autorisert foretak kan suspenderes av tollmyndighetene i følgende tilfeller:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-8-nummer-1-punkt-1"><article class="legalP" id="kapittel-1-foreslåttparagraf-8-nummer-1-punkt-1-ledd-1">dersom det konstateres at vilkårene for å gi slik status ikke er oppfylt,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-8-nummer-1-punkt-2"><article class="legalP" id="kapittel-1-foreslåttparagraf-8-nummer-1-punkt-2-ledd-1">dersom tollmyndighetene har tilstrekkelig grunnlag til å tro at det autoriserte foretaket har begått en handling som gir grunnlag for strafferettslig forfølgelse og er knyttet til en overtredelse av tollreglene, eller</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-8-nummer-1-punkt-3"><article class="legalP" id="kapittel-1-foreslåttparagraf-8-nummer-1-punkt-3-ledd-1">på anmodning fra det autoriserte foretaket, når dette midlertidig er ute av stand til å oppfylle vilkårene for å gi slik status.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-8-nummer-2">(2) I tilfellet som er omhandlet i første ledd bokstav b) kan tollmyndighetene beslutte å ikke suspendere statusen som autorisert foretak dersom de anser eventuelle brudd for å være ubetydelige sett i forhold til antallet eller omfanget av de tollrelaterte aktivitetene, og ikke er i tvil om at foretaket har handlet i god tro.</article><article class="numberedLegalP" data-numerator="3" id="kapittel-1-foreslåttparagraf-8-nummer-3">(3) Dersom typen eller omfanget av en trussel mot innbyggernes sikkerhet og trygghet, den offentlige helse eller miljøet tilsier det, skal suspensjonen skje straks.</article><article class="numberedLegalP" data-numerator="4" id="kapittel-1-foreslåttparagraf-8-nummer-4">(4) Suspensjonen berører ikke eventuelle tollprosedyrer som allerede var innledet før suspensjonsdatoen og fortsatt ikke er avsluttet.</article><article class="numberedLegalP" data-numerator="5" id="kapittel-1-foreslåttparagraf-8-nummer-5">(5) Tollmyndighetene fastsetter en varighet av suspensjonen som bør gi det autoriserte foretaket anledning til å bringe forholdene i orden.</article><article class="numberedLegalP" data-numerator="6" id="kapittel-1-foreslåttparagraf-8-nummer-6">(6) Når foretaket har truffet de nødvendige tiltak for å innfri vilkårene vil tollmyndighetene trekke tilbake suspensjonen.</article></article><article class="futureLegalArticle" data-name="§3-1-27" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 3-1-27</span>. <span class="legalArticleTitle">Tilbakekalling av autorisasjon</span></span><article class="numberedLegalP" data-numerator="1" id="kapittel-1-foreslåttparagraf-9-nummer-1">(1) Status som autorisert foretak skal trekkes tilbake av tollmyndighetene i følgende tilfeller:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-9-nummer-1-punkt-1"><article class="legalP" id="kapittel-1-foreslåttparagraf-9-nummer-1-punkt-1-ledd-1">dersom det autoriserte foretaket har begått alvorlige brudd i forbindelse med tollreglene og det ikke finnes noen videre ankemulighet,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-9-nummer-1-punkt-2"><article class="legalP" id="kapittel-1-foreslåttparagraf-9-nummer-1-punkt-2-ledd-1">dersom det autoriserte foretaket ikke treffer nødvendige tiltak i løpet av suspensjonsperioden som omhandlet i § 3-1-26 femte ledd.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-9-nummer-1-punkt-3"><article class="legalP" id="kapittel-1-foreslåttparagraf-9-nummer-1-punkt-3-ledd-1">på anmodning fra det autoriserte foretaket.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-9-nummer-2">(2) I tilfellet som er omhandlet i første ledd bokstav a) kan tollmyndighetene beslutte å ikke tilbakekalle statusen som autorisert foretak dersom de anser eventuelle brudd for å være ubetydelige sett i forhold til antallet eller omfanget av de tollrelaterte aktivitetene, og ikke er i tvil om at foretaket har handlet i god tro.</article><article class="numberedLegalP" data-numerator="3" id="kapittel-1-foreslåttparagraf-9-nummer-3">(3) Tilbakekallingen skal skje med virkning fra dagen etter at det er gitt melding om den.</article></article> <article class="defaultP" margin-top="true">I § 8-4-41 (1) erstattes henvisningen til vedlegg 3 med en henvisning til vedlegg 5.</article></section><section class="section" data-name="kapII" id="kapittel-2" data-lovdata-URL="LTI/forskrift/2010-12-21-1788/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft fra 1. januar 2011.</article></section></main></body></html>