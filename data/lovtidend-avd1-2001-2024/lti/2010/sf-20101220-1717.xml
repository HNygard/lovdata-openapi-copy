<!DOCTYPE html><html lang="no"><head><title>Forskrift om endring i forskrift om beregning av ansvarlig kapital for finansinstitusjoner, oppgjørssentraler og verdipapirforetak</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-12-20-1717</dd><dt class="dokid">DokumentID</dt><dd class="dokid">LTI/forskrift/2010-12-20-1717</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 14 s 2585</dd><dt class="dateInForce">I kraft fra</dt><dd class="dateInForce">2011-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-06-01-435</li><li>forskrift/2009-06-29-913</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1961-05-24-1/§2</li><li>lov/1981-06-12-52/§2-3</li><li>lov/1988-06-10-40/§2-9a</li><li>lov/1988-06-10-40/§2b-2</li><li>lov/1988-06-10-40/§3-1</li><li>lov/2002-07-05-64/§4-5</li><li>lov/2005-06-10-44/§6-3</li><li>lov/2007-06-29-75/§9-15</li><li>lov/1956-12-07-1/§4</li><li>lov/1956-12-07-1/§1</li></ul></dd><dt class="dateOfPublication">Kunngjort</dt><dd class="dateOfPublication">2010-12-23 14:30</dd><dt class="journalNumber">Journalnummer</dt><dd class="journalNumber">2010-1215</dd><dt class="titleShort">Korttittel</dt><dd class="titleShort">Endr i forskrift om beregning av ansvarlig kapital</dd><dt class="title">Tittel</dt><dd class="title">Forskrift om endring i forskrift om beregning av ansvarlig kapital for finansinstitusjoner, oppgjørssentraler og verdipapirforetak</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 20. desember 2010 med hjemmel i lov 24. mai 1961 nr. 1 om sparebanker § 2, lov 12. juni 1981 nr. 52 om verdipapirfond § 2-3, lov 10. juni 1988 nr. 40 om finansieringsvirksomhet og finansinstitusjoner (finansieringsvirksomhetsloven) § 2-9 a, § 2b-2 og § 3-1, lov 5. juli 2002 nr. 64 om registrering av finansielle instrumenter (verdipapirregisterloven) § 4-5, lov 10. juni 2005 nr. 44 om forsikringsselskaper, pensjonsforetak og deres virksomhet mv. (forsikringsvirksomhetsloven) § 6-3, lov 29. juni 2007 nr. 75 om verdipapirhandel (verdipapirhandelloven) § 9-15 og lov 7. desember 1956 nr. 1 om tilsynet med med finansinstitusjoner mv. (finanstilsynsloven) § 4, jf. § 1 annet ledd. <br /><strong>EØS-henvisninger:</strong> EØS-avtalen vedlegg IX nr. 14 (direktiv 2006/48/EF) og nr. 30a (direktiv 2006/49/EF).</dd><dt class="refid">RefID</dt><dd class="refid">forskrift/2010-12-20-1717</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om beregning av ansvarlig kapital for finansinstitusjoner, oppgjørssentraler og verdipapirforetak<ul class="tocSubUl"><li>I<ul class="tocSubUl"><li>§ 2. Ansvarlig kapital</li><li>§ 3. Egenkapital (ren kjernekapital)</li><li>§ 3a. Annen godkjent kjernekapital (hybridkapital)</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2010-12-20-1717" id="dokument"><h1>Forskrift om endring i forskrift om beregning av ansvarlig kapital for finansinstitusjoner, oppgjørssentraler og verdipapirforetak</h1><section class="section" data-name="kapI" id="kapittel-1" data-lovdata-URL="LTI/forskrift/2010-12-20-1717/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. juni 1990 nr. 435 om beregning av ansvarlig kapital for finansinstitusjoner, oppgjørssentraler og verdipapirforetak gjøres følgende endringer:</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Ansvarlig kapital</span></span><article class="legalP" id="kapittel-1-foreslåttparagraf-1-ledd-1">Den ansvarlige kapitalen består av kjernekapital (§ 3) og tilleggskapital (§ 4). Kjernekapitalen består av egenkapital og annen godkjent kjernekapital. Ved beregningen gjelder fradrag, tillegg og begrensninger i henhold til § 7 til § 9.</article></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Egenkapital (ren kjernekapital)</span></span><article class="legalP" id="kapittel-1-foreslåttparagraf-2-ledd-1">Egenkapitalen kan bestå av følgende poster:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">Innbetalt ordinær vedtektsfestet aksjekapital.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">Overkursfond.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">Utjevningsfond.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">Sparebankens fond, herunder grunnfond, jf. sparebankloven § 2.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-2-ledd-1-punkt-5"><article class="legalP" id="kapittel-1-foreslåttparagraf-2-ledd-1-punkt-5-ledd-1">Innbetalt ordinær vedtektsfestet eierandelskapital.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-2-ledd-1-punkt-6"><article class="legalP" id="kapittel-1-foreslåttparagraf-2-ledd-1-punkt-6-ledd-1">Garantifond i gjensidige forsikringsselskaper med fradrag for den del av fondet som er ansvarlig lånekapital.</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-2-ledd-1-punkt-7"><article class="legalP" id="kapittel-1-foreslåttparagraf-2-ledd-1-punkt-7-ledd-1">Fullt innbetalt medlemsinnskudd i gjensidige forsikringsselskaper som etter selskapets vedtekter er obligatorisk for selskapets kunder. Det skal framgå av selskapets vedtekter at medlemsinnskudd skal kunne nyttes til dekning av tap eller underskudd ved løpende drift og ikke gi avkastning uavhengig av det årlige driftsresultat. Ved tilbakebetaling har kunden krav på å få tilbakeført den andelen av den samlede egenkapitalen ved uttreden som tilsvarer kundens andel av total premiereserve. Tilbakebetaling av medlemsinnskudd kan ikke finne sted uten etter forhåndssamtykke fra Finanstilsynet. Ved tilbakebetaling av medlemsinnskudd gjelder aksjeloven § 12-6 om kreditorvarsel så langt den passer.</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-2-ledd-1-punkt-8"><article class="legalP" id="kapittel-1-foreslåttparagraf-2-ledd-1-punkt-8-ledd-1">Gavefond.</article></article></li><li data-li-identifier="9." data-name="9."><article class="listArticle" id="kapittel-1-foreslåttparagraf-2-ledd-1-punkt-9"><article class="legalP" id="kapittel-1-foreslåttparagraf-2-ledd-1-punkt-9-ledd-1">Annen opptjent og annen innskutt egenkapital. Utstedt kapital, herunder interessentinnskudd, omfattes ikke.</article></article></li><li data-li-identifier="10." data-name="10."><article class="listArticle" id="kapittel-1-foreslåttparagraf-2-ledd-1-punkt-10"><article class="legalP" id="kapittel-1-foreslåttparagraf-2-ledd-1-punkt-10-ledd-1">Akkumulert overskudd i henhold til offentliggjort og revisorbekreftet delårsregnskap forutsatt at beløpet reduseres med påregnelig skatt og utbytte, og at tapsgjennomgang er foretatt i samsvar med forskrifter for regnskapsmessig behandling av utlån og garantier i finansinstitusjoner. Ved bruk av egenkapitalmetoden i selskapsregnskapet skal periodens overføring til fond for vurderingsforskjeller komme til fradrag ved beregning av akkumulert overskudd etter første punktum.</article></article></li><li data-li-identifier="11." data-name="11."><article class="listArticle" id="kapittel-1-foreslåttparagraf-2-ledd-1-punkt-11"><article class="legalP" id="kapittel-1-foreslåttparagraf-2-ledd-1-punkt-11-ledd-1">50 pst. av medlemsinnskudd i kredittforeninger som skal tilbakebetales, forutsatt at tilbakebetalingen ikke kan finne sted før lånet er nedbetalt og at medlemsinnskuddet ikke skal forrentes, samt at tilbakebetalingen ikke kan finne sted dersom det fastsatte krav til kapitaldekning som følger av lov eller forskrift ikke oppfylles, eller dersom tilbakebetalingen medfører at det ikke vil være oppfylt. Medlemsinnskudd skal videre fritt kunne nyttes til å dekke tap eller underskudd ved den løpende drift. Tilbakebetaling må videre ikke kunne finne sted før regnskapet for vedkommende år er oppgjort og godkjent i samsvar med god regnskapsskikk og forskrifter av Finanstilsynet når det gjelder avsetninger til og føring av tap.</article></article></li><li data-li-identifier="12." data-name="12."><article class="listArticle" id="kapittel-1-foreslåttparagraf-2-ledd-1-punkt-12"><article class="legalP" id="kapittel-1-foreslåttparagraf-2-ledd-1-punkt-12-ledd-1">Fond for urealiserte gevinster.</article></article></li><li data-li-identifier="13." data-name="13."><article class="listArticle" id="kapittel-1-foreslåttparagraf-2-ledd-1-punkt-13"><article class="legalP" id="kapittel-1-foreslåttparagraf-2-ledd-1-punkt-13-ledd-1">Andel av tilleggsavsetninger i livsforsikringsselskaper og pensjonskasser tilsvarende det beløp som kunne vært inntektsført i henhold til forsikringsvirksomhetsloven § 9-17 tredje ledd, dersom det hadde vært et årsregnskap.</article></article></li></ul></article><article class="legalP" id="kapittel-1-foreslåttparagraf-2-ledd-2">Finansdepartementet kan i særlige tilfelle og for en tidsbegrenset periode samtykke i at annen kapital kan likestilles med egenkapital.</article></article> <article class="defaultP" margin-top="true">Ny § 3a skal lyde:</article><article class="futureLegalArticle" data-name="§3a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3a</span>. <span class="legalArticleTitle">Annen godkjent kjernekapital (hybridkapital)</span></span><article class="legalP" id="kapittel-1-foreslåttparagraf-3-ledd-1">Kapital som er godkjent i henhold til reglene nedenfor kan medregnes som annen kjernekapital. Finansdepartementet kan fastsette nærmere regler om annen kjernekapital.</article><article class="legalP" id="kapittel-1-foreslåttparagraf-3-ledd-2">Typer kapital som kan medregnes er<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-2-punkt-1"><article class="legalP" id="kapittel-1-foreslåttparagraf-3-ledd-2-punkt-1-ledd-1">i) kapital uten fastsatt løpetid med moderate incentiver til tilbakebetaling, og ii) kapital uten incentiver til tilbakebetaling med fastsatt løpetid på minimum 30 år hvor kravet om tilbakebetaling kan suspenderes</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-2-punkt-2"><article class="legalP" id="kapittel-1-foreslåttparagraf-3-ledd-2-punkt-2-ledd-1">kapital uten fastsatt løpetid og uten incentiver til tilbakebetaling</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-2-punkt-3"><article class="legalP" id="kapittel-1-foreslåttparagraf-3-ledd-2-punkt-3-ledd-1">kapital som ikke kan tilbakebetales og som kan konverteres til ordinære aksjer eller egenkapitalbevis.</article></article></li></ul></article><article class="legalP" id="kapittel-1-foreslåttparagraf-3-ledd-3">Kapital som nevnt i foregående ledd kan medregnes som annen kjernekapital når følgende vilkår er oppfylt.<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-3-punkt-1"><article class="legalP" id="kapittel-1-foreslåttparagraf-3-ledd-3-punkt-1-ledd-1"><i>Generelle vilkår</i> <ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-3-ledd-3-punkt-1-ledd-1-punkt-1"><article class="legalP" id="kapittel-1-foreslåttparagraf-3-ledd-3-punkt-1-ledd-1-punkt-1-ledd-1">Kapitalen må være fullt innbetalt, være usikret, og stå tilbake for institusjonens ansvarlige lånekapital.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-3-ledd-3-punkt-1-ledd-1-punkt-2"><article class="legalP" id="kapittel-1-foreslåttparagraf-3-ledd-3-punkt-1-ledd-1-punkt-2-ledd-1">Finanstilsynet må ha gitt samtykke til opptak av kapitalen.</article></article></li></ul></article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-3-punkt-2"><article class="legalP" id="kapittel-1-foreslåttparagraf-3-ledd-3-punkt-2-ledd-1"><i>Løpetid og tilbakebetaling</i> <ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-3-ledd-3-punkt-2-ledd-1-punkt-1"><article class="legalP" id="kapittel-1-foreslåttparagraf-3-ledd-3-punkt-2-ledd-1-punkt-1-ledd-1">Kreditor kan ikke kreve førtidig innfrielse av kapitalen. Låntaker kan ikke innfri eller kjøpe tilbake hele eller deler av kapital uten samtykke fra Finanstilsynet. Finanstilsynet kan forlenge løpetiden dersom Finanstilsynet finner at dette er nødvendig av hensyn til låntakerens soliditet eller finansielle situasjon.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-3-ledd-3-punkt-2-ledd-1-punkt-2"><article class="legalP" id="kapittel-1-foreslåttparagraf-3-ledd-3-punkt-2-ledd-1-punkt-2-ledd-1">Låntaker skal ikke ha rett til å tilbakebetale kapitalen før 5 år etter utstedelsesdagen. For kapital med moderat incentiv til tilbakebetaling kan likevel første mulige tilbakebetalingstidspunkt tidligst være 10 år etter utstedelsesdagen. For kapital med fastsatt løpetid skal kapitalen ikke kunne tilbakebetales før fastsatt forfallstidspunkt.</article></article></li></ul></article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-3-punkt-3"><article class="legalP" id="kapittel-1-foreslåttparagraf-3-ledd-3-punkt-3-ledd-1"><i>Fleksibilitet med hensyn til å utbetale rente</i> <ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-3-ledd-3-punkt-3-ledd-1-punkt-1"><article class="legalP" id="kapittel-1-foreslåttparagraf-3-ledd-3-punkt-3-ledd-1-punkt-1-ledd-1">Låntakeren skal kunne la være å utbetale renter på annen godkjent kjernekapital. Kravet på utbetaling av renter skal bortfalle ved brudd på kapitalkrav. Renter skal ikke akkumuleres. Finanstilsynet kan pålegge låntaker å stoppe renteutbetalinger av hensyn til låntakerens soliditet eller finansielle situasjon. I tilfeller hvor Finanstilsynet stopper renteutbetaling på annen godkjent kjernekapital for en låntaker som oppfyller kapitalkravene, skal låntakeren i stedet kunne benytte aksjer eller egenkapitalbevis som betaling etter nærmere regler fastsatt av Finanstilsynet.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-3-ledd-3-punkt-3-ledd-1-punkt-2"><article class="legalP" id="kapittel-1-foreslåttparagraf-3-ledd-3-punkt-3-ledd-1-punkt-2-ledd-1">For annen godkjent kjernekapital der utdeling av utbytte gir plikt til utbetaling av rente, skal plikten bortfalle ved brudd på kapitalkrav eller dersom Finanstilsynet gir pålegg om stopp i utbetalingen av rente. Utdeling av utbytte til aksjonærene eller egenkapitalbeviseierne i form av aksjer eller egenkapitalbevis skal ikke gi plikt til utbetaling av rente på annen godkjent kjernekapital.</article></article></li></ul></article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-3-ledd-3-punkt-4"><article class="legalP" id="kapittel-1-foreslåttparagraf-3-ledd-3-punkt-4-ledd-1"><i>Evne til å dekke tap</i> <ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-3-ledd-3-punkt-4-ledd-1-punkt-1"><article class="legalP" id="kapittel-1-foreslåttparagraf-3-ledd-3-punkt-4-ledd-1-punkt-1-ledd-1">Hvis låntakers kjernekapitaldekning faller under 5 prosent, eller låntakers kapitaldekning faller under 8 prosent av risikovektet beregningsgrunnlag, eller under andre fastsatte minstekrav, skal annen godkjent kjernekapital etter § 3a annet ledd bokstav a) og b) kunne skrives ned for å dekke resultatført underskudd i årsregnskapet eller annet konstatert tap under løpende drift med samme prioritet (pro rata) som nedskriving av egenkapital etter § 3 eller kunne konverteres til egenkapital. Finanstilsynet kan fastsette nærmere regler om slik nedskrivning og konvertering.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-3-ledd-3-punkt-4-ledd-1-punkt-2"><article class="legalP" id="kapittel-1-foreslåttparagraf-3-ledd-3-punkt-4-ledd-1-punkt-2-ledd-1">Hvis annen godkjent kjernekapital etter § 3a annet ledd bokstav a) og b) skrives ned, kan den skrives opp igjen ved at den tildeles en andel av fremtidige resultater tilsvarende sin andel av kjernekapitalen etter nedskrivning. I perioden som annen godkjent kjernekapital er skrevet ned, bortfaller kravet på rente.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-3-ledd-3-punkt-4-ledd-1-punkt-3"><article class="legalP" id="kapittel-1-foreslåttparagraf-3-ledd-3-punkt-4-ledd-1-punkt-3-ledd-1">Annen godkjent kjernekapital etter § 3a annet ledd bokstav a) og b) skrives ned med endelig virkning dersom hele den innskutte egenkapitalen er nedskrevet.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-3-ledd-3-punkt-4-ledd-1-punkt-4"><article class="legalP" id="kapittel-1-foreslåttparagraf-3-ledd-3-punkt-4-ledd-1-punkt-4-ledd-1">Ved brudd på kapitalkrav skal annen godkjent kjernekapital etter § 3a annet ledd bokstav c) konverteres til ordinær aksjekapital eller ordinær egenkapitalbeviskapital. Finanstilsynet kan i tillegg kreve konvertering dersom dette anses nødvendig av hensyn til låntakers soliditet eller finansielle situasjon forøvrig. Konverteringskursen bestemmes av markedsverdien for aksjene eller egenkapitalbevisene på utstedelsesdagen for den aktuelle andre godkjente kjernekapitalen. Långiverne skal få færre aksjer eller egenkapitalbevis hvis aksjekursen har steget, men ikke flere aksjer eller egenkapitalbevis hvis aksjekursen er redusert.</article></article></li></ul></article></article></li></ul></article></article> <article class="defaultP" margin-top="true">§ 4 første ledd punkt 2 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-foreslåttparagraf-3-ledd-3-punkt-5"><article class="legalP" id="kapittel-1-foreslåttparagraf-3-ledd-3-punkt-5-ledd-1">Ansvarlig lånekapital uten fastsatt løpetid som oppfyller følgende vilkår: <ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-3-punkt-5-ledd-1-punkt-1"><article class="legalP" id="kapittel-1-foreslåttparagraf-3-ledd-3-punkt-5-ledd-1-punkt-1-ledd-1">Særskilt samtykke fra myndighetene for opptak av slik kapital må foreligge.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-3-punkt-5-ledd-1-punkt-2"><article class="legalP" id="kapittel-1-foreslåttparagraf-3-ledd-3-punkt-5-ledd-1-punkt-2-ledd-1">Midlene skal ikke kunne tilbakebetales på kreditors initiativ eller uten Finanstilsynets forhåndssamtykke.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-3-punkt-5-ledd-1-punkt-3"><article class="legalP" id="kapittel-1-foreslåttparagraf-3-ledd-3-punkt-5-ledd-1-punkt-3-ledd-1">Midlene må kunne anvendes til dekning av tap eller underskudd uten at institusjonens virksomhet opphører.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-3-ledd-3-punkt-5-ledd-1-punkt-4"><article class="legalP" id="kapittel-1-foreslåttparagraf-3-ledd-3-punkt-5-ledd-1-punkt-4-ledd-1">Låneavtalen skal inneholde en rett for låntaker til å utsette renteutbetalinger.</article></article></li></ul></article></article></li></ul></article> <article class="defaultP" margin-top="true">§ 4 første ledd nytt punkt 7 skal lyde:<ul class="defaultList"><li data-li-identifier="7." data-name="7."><article class="listArticle" id="kapittel-1-foreslåttparagraf-3-ledd-3-punkt-6"><article class="legalP" id="kapittel-1-foreslåttparagraf-3-ledd-3-punkt-6-ledd-1">Overskytende beløp av annen godkjent kjernekapital, jf § 9 første ledd bokstav e.</article></article></li></ul></article> <article class="defaultP" margin-top="true">§ 7 første ledd bokstav p og s skal lyde:<ul class="defaultList"><li data-li-identifier="p." data-name="p."><article class="listArticle" id="kapittel-1-foreslåttparagraf-3-ledd-3-punkt-7"><article class="legalP" id="kapittel-1-foreslåttparagraf-3-ledd-3-punkt-7-ledd-1">Femti prosent av engasjementsbeløp for verdipapiriseringsposisjoner som risikovektes med 1250 prosent etter kapitalkravsforskriften del VI om verdipapirisering, herunder engasjementsbeløp for verdipapiriseringsposisjoner i handelsporteføljen som ville ha fått risikovekt 1250 prosent etter del VI dersom posisjonene hadde vært innregnet i bankporteføljen. Fradrag skal ikke foretas for engasjementsbeløp for verdipapiriseringsposisjoner som omfattes av § 7 første ledd bokstav o og annet ledd bokstav d, og heller ikke dersom institusjonen har valgt å la postene inngå i beregningsgrunnlaget for kapitaldekning.</article></article></li><li data-li-identifier="s." data-name="s."><article class="listArticle" id="kapittel-1-foreslåttparagraf-3-ledd-3-punkt-8"><article class="legalP" id="kapittel-1-foreslåttparagraf-3-ledd-3-punkt-8-ledd-1">Urealiserte kursendringer på finansielle instrumenter tilordnet selskapsporteføljen som er inkludert i kjernekapitalen og som i sum er positive. Bestemmelsen gjelder livsforsikringsselskaper og pensjonskasser.</article></article></li></ul></article> <article class="defaultP" margin-top="true">§ 7 annet ledd bokstav e skal lyde:<ul class="defaultList"><li data-li-identifier="e." data-name="e."><article class="listArticle" id="kapittel-1-foreslåttparagraf-3-ledd-3-punkt-9"><article class="legalP" id="kapittel-1-foreslåttparagraf-3-ledd-3-punkt-9-ledd-1">Femti prosent av engasjementsbeløp for verdipapiriseringsposisjoner som risikovektes med 1250 prosent etter kapitalkravsforskriften del VI om verdipapirisering, herunder også engasjementsbeløp for verdipapiriseringsposisjoner i handelsporteføljen som ville ha fått risikovekt 1250 prosent etter del VI dersom posisjonene hadde vært innregnet i bankporteføljen. Slikt fradrag skal ikke foretas for engasjementsbeløp for verdipapiriseringsposisjoner som omfattes av § 7 første ledd bokstav o og annet ledd bokstav d, og skal heller ikke foretas dersom institusjonen har valgt å la postene inngå i beregningsgrunnlaget for kapitaldekning.</article></article></li></ul></article> <article class="defaultP" margin-top="true">§ 9 første ledd bokstav a til d, og nye bokstaver e og f skal lyde:</article><article class="legalP" id="kapittel-1-ledd-2">Følgende begrensninger skal gjelde:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Summen av de poster som inngår i tilleggskapitalen kan ikke utgjøre mer enn 100 prosent av kjernekapitalen etter fradrag og tillegg som spesifisert i § 9 bokstav f.</article></article></li><li data-li-identifier="b." data-name="b."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Ansvarlig lånekapital med fastsatt løpetid kan ikke tilsvare et høyere beløp enn tilsvarende 50 prosent av kjernekapitalen etter fradrag og tillegg som spesifisert i § 9 bokstav f.</article></article></li><li data-li-identifier="c." data-name="c."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">For kredittforeninger skal summen av ansvarlig lånekapital med fastsatt løpetid og medlemmers tilleggsansvar ikke overstige 50 prosent av kjernekapitalen etter fradrag og tillegg som spesifisert i § 9 bokstav f.</article></article></li><li data-li-identifier="d." data-name="d."><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">For gjensidige forsikringsselskaper som har avgrenset bransjekonsesjon og arbeider i et avgrenset geografisk område, gjelder de begrensninger på den ansvarlige lånekapitals andel av garantifondet som er gitt i konsesjonsvilkårene.</article></article></li><li data-li-identifier="e." data-name="e."><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">Summen av annen godkjent kjernekapital i henhold til § 3a første ledd bokstav a, b og c kan ikke utgjøre mer enn 50 prosent av kjernekapitalen etter fradrag og tillegg som spesifisert i § 9 bokstav f. Summen av annen godkjent kjernekapital i henhold til § 3a første ledd bokstav a og b kan ikke utgjøre mer enn 35 prosent av kjernekapitalen etter fradrag og tillegg som spesifisert i § 9 bokstav f. Annen godkjent kjernekapital i henhold til § 3a første ledd bokstav a kan, ikke utgjøre mer enn 15 prosent av kjernekapitalen etter fradrag og tillegg som spesifisert i § 9 bokstav f.</article></article></li><li data-li-identifier="f." data-name="f."><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1">Fradrag av postene nevnt i § 7 første ledd bokstav a til l, r og s og tillegg av postene nevnt i § 8 bokstav a til c.</article></article></li></ul></article> <article class="defaultP" margin-top="true">§ 9 nytt annet ledd skal lyde:</article><article class="legalP" id="kapittel-1-ledd-3">Finanstilsynet kan i særlige tilfeller og for en tidsbegrenset periode samtykke i at en finansinstitusjon kan ha en sammensetning av den ansvarlige kapitalen som overskrider grensene som følger av første ledd.</article> <article class="defaultP" margin-top="true">§ 11 første ledd nytt første kolon skal lyde:</article><article class="legalP" id="kapittel-1-ledd-4">Følgende overgangsbestemmelser gjelder:</article> <article class="defaultP" margin-top="true">§ 11 første ledd nye bokstaver g og h skal lyde:<ul class="defaultList"><li data-li-identifier="g." data-name="g."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">Fondsobligasjonskapital opptatt før 31. desember 2010 som teller med som kjernekapital per 31. desember 2010, men som ikke oppfyller vilkårene i § 3a, skal kunne medregnes som annen godkjent kjernekapital etter § 3a frem til 1. januar 2041, men slik at beløpet som medregnes fra 1. januar 2021 begrenses til maksimalt 20 prosent av kjernekapitalen etter fradrag og tillegg som spesifisert i § 9 bokstav f, og slik at beløpet som medregnes fra 1. januar 2031 begrenses til maksimalt 10 prosent av kjernekapitalen etter fradrag og tillegg som spesifisert i § 9 bokstav f.</article></article></li><li data-li-identifier="h." data-name="h."><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">Preferansekapital fra Statens finansfond kan medregnes som egenkapital etter § 3 frem til 31. desember 2015.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2010-12-20-1717/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">§ 11 i forskrift 29. juni 2009 nr. 913 om egenkapitalbevis i sparebanker, kredittforeninger og gjensidige forsikringsselskaper oppheves.</article></section><section class="section" data-name="kapIII" id="kapittel-3" data-lovdata-URL="LTI/forskrift/2010-12-20-1717/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene trer i kraft 1. januar 2011.</article></section></main></body></html>