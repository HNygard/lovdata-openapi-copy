<!DOCTYPE html><html lang="no"><head><title>Forskrift om registre for lagring av elektroniske fangst- og aktivitetsdata fra fiske- og fangstfartøy</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-05-11-681</dd><dt class="dokid">DokumentID</dt><dd class="dokid">LTI/forskrift/2010-05-11-681</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 6 s 1021</dd><dt class="dateInForce">I kraft fra</dt><dd class="dateInForce">2010-05-11</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-04-07-386</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§56</li></ul></dd><dt class="dateOfPublication">Kunngjort</dt><dd class="dateOfPublication">2010-05-18 14:05</dd><dt class="journalNumber">Journalnummer</dt><dd class="journalNumber">2010-0436</dd><dt class="titleShort">Korttittel</dt><dd class="titleShort">Forskrift om elektroniske fangst- og aktivitetsdata</dd><dt class="title">Tittel</dt><dd class="title">Forskrift om registre for lagring av elektroniske fangst- og aktivitetsdata fra fiske- og fangstfartøy</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 11. mai 2010 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 56.</dd><dt class="refid">RefID</dt><dd class="refid">forskrift/2010-05-11-681</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om registre for lagring av elektroniske fangst- og aktivitetsdata fra fiske- og fangstfartøy<ul class="tocSubUl"><li>§ 1. Register</li><li>§ 2. Formålet</li><li>§ 3. Registrenes omfang og innhold</li><li>§ 4. Utlevering av opplysninger</li><li>§ 5. Rett til innsyn</li><li>§ 6. Lagring, sletting og anonymisering av opplysninger</li><li>§ 7. Sikkerhet</li><li>§ 8. Tilsynsmyndighet</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2010-05-11-681" id="dokument"><h1>Forskrift om registre for lagring av elektroniske fangst- og aktivitetsdata fra fiske- og fangstfartøy</h1><article class="legalArticle" data-lovdata-URL="LTI/forskrift/2010-05-11-681/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Register</span></h2><article class="legalP" id="paragraf-1-ledd-1">Fiskeridirektoratet kan føre elektronisk registre for lagring av elektroniske fangst- og aktivitetsdata innsamlet ved bruk av posisjonsrapporteringsutstyr og elektronisk rapporteringsutstyr, jf. forskrift 21. desember 2009 nr. 1743 om posisjonsrapportering og elektronisk rapportering for norske fiske- og fangstfartøy.</article><article class="legalP" id="paragraf-1-ledd-2">Fiskeridirektøren er ansvarlig for registrene.</article></article><article class="legalArticle" data-lovdata-URL="LTI/forskrift/2010-05-11-681/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formålet</span></h2><article class="legalP" id="paragraf-2-ledd-1">Registrene skal benyttes av Fiskeridirektoratet og Kystvakten til overvåkning og kontroll av fiske- og fangstfartøys aktivitet. Registeret kan også benyttes til forsknings- og statistikkformål, samt til å oppfylle Norges internasjonale forpliktelser om overvåkning og kontroll mv.</article></article><article class="legalArticle" data-lovdata-URL="LTI/forskrift/2010-05-11-681/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Registrenes omfang og innhold</span></h2><article class="legalP" id="paragraf-3-ledd-1">Registrene omfatter fangst- og aktivitetsdata for norske fiske- og fangstfartøy som er omfattet av forskrift 21. desember 2009 nr. 1743 om posisjonsrapportering og elektronisk rapportering for norske fiske- og fangstfartøy, med mindre annet er bestemt.</article><article class="legalP" id="paragraf-3-ledd-2">Registrene omfatter fangst- og aktivitetsdata som Fiskeridirektoratet mottar om utenlandske fiske- og fangstfartøy på bakgrunn av norsk regelverk og internasjonale avtaler.</article><article class="legalP" id="paragraf-3-ledd-3">Registrene kan inneholde:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-3-punkt-1"><article class="legalP" id="paragraf-3-ledd-3-punkt-1-ledd-1">identifikasjons- og posisjonsopplysninger om fiske- og fangstfartøy samt opplysninger om tidspunkt for posisjonsmelding, kurs og fart mv.</article></article></li><li data-li-identifier="b)" data-name="b)"><article class="listArticle" id="paragraf-3-ledd-3-punkt-2"><article class="legalP" id="paragraf-3-ledd-3-punkt-2-ledd-1">fangst- og aktivitetsdata.</article></article></li></ul></article><article class="legalP" id="paragraf-3-ledd-4">Registrene kan samkjøres (kobles) med andre personregistre i Fiskeridirektoratet dersom dette er i samsvar med formålet med registreringen.</article></article><article class="legalArticle" data-lovdata-URL="LTI/forskrift/2010-05-11-681/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utlevering av opplysninger</span></h2><article class="legalP" id="paragraf-4-ledd-1">Utlevering av opplysninger fra registrene til andre er kun tillatt i følgende tilfeller:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">Når den person eller det foretak opplysningene gjelder har gitt skriftlig samtykke. Med foretak menes her selskap, forening, partsrederi eller annen sammenslutning, enkeltpersonforetak, bo eller stiftelse.</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">Utlevering i henhold til internasjonale avtaler eller til andre lands myndigheter i henhold til avtale.</article></article></li><li data-li-identifier="c)" data-name="c)"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">Utlevering til Kystvakten.</article></article></li><li data-li-identifier="d)" data-name="d)"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">Utlevering til statistikkformål i anonymisert form.</article></article></li><li data-li-identifier="e)" data-name="e)"><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">Utlevering kan skje til myndighet ansvarlig for sjøredningsoppdrag.</article></article></li><li data-li-identifier="f)" data-name="f)"><article class="listArticle" id="paragraf-4-ledd-1-punkt-6"><article class="legalP" id="paragraf-4-ledd-1-punkt-6-ledd-1">Utlevering kan skje til politiet eller påtalemyndigheten til bruk i straffesak.</article></article></li><li data-li-identifier="g)" data-name="g)"><article class="listArticle" id="paragraf-4-ledd-1-punkt-7"><article class="legalP" id="paragraf-4-ledd-1-punkt-7-ledd-1">Utlevering kan skje til Havforskningsinstituttet i forskningssammenheng.</article></article></li></ul></article><article class="legalP" id="paragraf-4-ledd-2">Forøvrig kan utlevering skje når lovbestemt taushetsplikt ikke er til hinder for dette og mottakeren med hjemmel i lov eller forskrift kan kreve opplysningene utlevert for å utøve sin myndighet fastsatt i særskilt lov eller forskrift.</article></article><article class="legalArticle" data-lovdata-URL="LTI/forskrift/2010-05-11-681/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Rett til innsyn</span></h2><article class="legalP" id="paragraf-5-ledd-1">Enhver som ber om det har rett til innsyn i dette registeret i henhold til lov 14. april 2000 nr. 31 om behandling av personopplysninger (personopplysningsloven) § 18, jf. § 23.</article></article><article class="legalArticle" data-lovdata-URL="LTI/forskrift/2010-05-11-681/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Lagring, sletting og anonymisering av opplysninger</span></h2><article class="legalP" id="paragraf-6-ledd-1">Det er adgang til å lagre opplysninger om det enkelte fartøy.</article><article class="legalP" id="paragraf-6-ledd-2">Opplysninger som ikke lenger kan benyttes til kontroll- eller statistikkformål skal slettes eller anonymiseres, med mindre annet er bestemt i henhold til internasjonale avtaler. Dersom registeret vedtas nedlagt, skal opplysningene slettes eller makuleres.</article><article class="legalP" id="paragraf-6-ledd-3">Opplysninger som er uriktige eller ufullstendige skal umiddelbart rettes, slettes eller suppleres dersom feilen eller mangelen har betydning for den registrerte.</article></article><article class="legalArticle" data-lovdata-URL="LTI/forskrift/2010-05-11-681/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Sikkerhet</span></h2><article class="legalP" id="paragraf-7-ledd-1">Fiskeridirektoratet skal iverksette nødvendige sikkerhetstiltak for å sikre at hensynet til opplysningenes konfidensialitet, integritet og tilgjengelighet til enhver tid er tilstrekkelig ivaretatt.</article><article class="legalP" id="paragraf-7-ledd-2">Brudd på informasjonssikkerheten som har medført uautorisert utlevering av konfidensielle personopplysninger, eller ved mistanke om slik utlevering, skal meddeles Datatilsynet.</article></article><article class="legalArticle" data-lovdata-URL="LTI/forskrift/2010-05-11-681/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilsynsmyndighet</span></h2><article class="legalP" id="paragraf-8-ledd-1">Datatilsynet fører tilsyn med at bestemmelsene fastsatt i denne forskrift overholdes, jf. personopplysningslovens § 42 tredje ledd og § 44, jf. § 45.</article></article><article class="legalArticle" data-lovdata-URL="LTI/forskrift/2010-05-11-681/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Denne forskrift trer i kraft straks. Samtidig oppheves forskrift 7. april 1999 nr. 386 om register for lagring av opplysninger innsamlet ved bruk av satellittsporingsutstyr på fiskefartøy.</article></article></main></body></html>