<!DOCTYPE html><html lang="no"><head><title>Lov om pensjonsordning for oppdragstaker i statlig beredskaps- eller familiehjem</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2010-02-12-4</dd><dt class="dokid">DokumentID</dt><dd class="dokid">LTI/lov/2010-02-12-4</dd><dt class="ministry">Departement</dt><dd class="ministry"><ul><li>Arbeidsdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 2 s 259</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="dateOfPublication">Kunngjort</dt><dd class="dateOfPublication">2010-02-12 14:00</dd><dt class="journalNumber">Journalnummer</dt><dd class="journalNumber">2009-1191</dd><dt class="titleShort">Korttittel</dt><dd class="titleShort">Lov om pensjon for oppdragstaker i barnevernet</dd><dt class="title">Tittel</dt><dd class="title">Lov om pensjonsordning for oppdragstaker i statlig beredskaps- eller familiehjem</dd><dt class="miscInformation">Annet om dokumentet</dt><dd class="miscInformation">Prop.9 L (2009–2010) jf. Ot.prp.nr.109 (2008–2009), Innst.54 L (2009–2010), Lovvedtak 31 (2009–2010). Stortingets første og andre gangs behandling hhv. 11. og 15. desember 2009. Fremmet av Arbeidsdepartementet.</dd><dt class="refid">RefID</dt><dd class="refid">lov/2010-02-12-4</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om pensjonsordning for oppdragstaker i statlig beredskaps- eller familiehjem<ul class="tocSubUl"><li>§ 1. Hvem loven gjelder for</li><li>§ 2. Pensjonsordning</li><li>§ 3. Vilkår for pensjon. Annet arbeid</li><li>§ 4. Pensjonsgrunnlag</li><li>§ 5. Aldersgrense</li><li>§ 6. Tidligpensjon</li><li>§ 7. Administrasjon</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/lov/2010-02-12-4" id="dokument"><h1>Lov om pensjonsordning for oppdragstaker i statlig beredskaps- eller familiehjem</h1><article class="legalArticle" data-lovdata-URL="LTI/lov/2010-02-12-4/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Hvem loven gjelder for</span></h2><article class="legalP" id="paragraf-1-ledd-1">Loven gjelder for oppdragstaker i beredskaps- eller familiehjem som har inngått oppdragskontrakt med staten som oppdragsgiver.</article><article class="legalP" id="paragraf-1-ledd-2">Loven gjelder bare for oppdragstaker som mottar godtgjørelse som utgjør 35 prosent eller mer av godtgjørelse for et heltidsoppdrag.</article></article><article class="legalArticle" data-lovdata-URL="LTI/lov/2010-02-12-4/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Pensjonsordning</span></h2><article class="legalP" id="paragraf-2-ledd-1">Med mindre annet er bestemt med hjemmel i loven her, har oppdragstakeren samme rettigheter og plikter som et medlem i Statens Pensjonskasse, og oppdragsgiver har samme rettigheter og plikter som arbeidsgiver i lov 28. juli 1949 nr. 26 om Statens Pensjonskasse.</article><article class="legalP" id="paragraf-2-ledd-2">Departementet kan i forskrift gi nærmere regler om hvilke bestemmelser etter lov om Statens Pensjonskasse som ikke skal gjelde for oppdragsgiver og oppdragstaker.</article></article><article class="legalArticle" data-lovdata-URL="LTI/lov/2010-02-12-4/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for pensjon. Annet arbeid</span></h2><article class="legalP" id="paragraf-3-ledd-1">Skal oppdragstakeren ha rett til medlemskap i pensjonsordningen, må oppdragstakeren i kontrakt forplikte seg til ikke å utføre annet arbeid i oppdragsperioden.</article><article class="legalP" id="paragraf-3-ledd-2">Annet arbeid kan likevel avtales skriftlig med oppdragsgiveren dersom det ikke er til hinder for at oppdraget kan ivaretas på en god måte. En oppdragstaker som utfører annet arbeid som tilsvarer 20 prosent eller mer av en heltidsstilling, mister uansett retten til pensjonsordning etter loven her.</article><article class="legalP" id="paragraf-3-ledd-3">Departementet kan i forskrift fastsette nærmere regler om vilkår for pensjon og hva som skal anses som arbeid etter denne bestemmelsen.</article></article><article class="legalArticle" data-lovdata-URL="LTI/lov/2010-02-12-4/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Pensjonsgrunnlag</span></h2><article class="legalP" id="paragraf-4-ledd-1">Oppdragstakers pensjonsgrunnlag er den faste godtgjørelse for det oppdragsforholdet som gir rett til medlemskap i pensjonsordningen.</article><article class="legalP" id="paragraf-4-ledd-2">Departementet kan i forskrift fastsette hvilke andre tillegg som skal inngå i pensjonsgrunnlaget.</article></article><article class="legalArticle" data-lovdata-URL="LTI/lov/2010-02-12-4/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Aldersgrense</span></h2><article class="legalP" id="paragraf-5-ledd-1">Aldersgrensen for oppdragstakere etter loven her er lik den alminnelige aldersgrensen som til enhver tid følger av lov av 21. desember 1956 nr. 1 om aldersgrenser for offentlige tjenestemenn m.fl. Denne loven gjelder så langt den passer.</article></article><article class="legalArticle" data-lovdata-URL="LTI/lov/2010-02-12-4/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tidligpensjon</span></h2><article class="legalP" id="paragraf-6-ledd-1">Med mindre annet er bestemt med hjemmel i loven her, har oppdragstaker rett til tidligpensjon tilsvarende avtalefestet pensjon i det statlige tariffområdet.</article><article class="legalP" id="paragraf-6-ledd-2">Departementet kan i forskrift fastsette egne vilkår om tidligpensjon for oppdragstakere etter loven her.</article></article><article class="legalArticle" data-lovdata-URL="LTI/lov/2010-02-12-4/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Administrasjon</span></h2><article class="legalP" id="paragraf-7-ledd-1">Pensjonsordningen skal administreres av Statens Pensjonskasse.</article><article class="legalP" id="paragraf-7-ledd-2">Departementet kan i forskrift fastsette regler for administrasjon av ordningen og regler om innsyn i kontraktene til hver enkelt oppdragstaker.</article></article><article class="legalArticle" data-lovdata-URL="LTI/lov/2010-02-12-4/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Loven gjelder fra den tid Kongen bestemmer.</article></article></main></body></html>