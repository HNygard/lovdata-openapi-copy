<!DOCTYPE html><html lang="no"><head><title>Lov om endringer i lov om pensjonstrygd for sjømenn, lov om pensjonstrygd for fiskere og i enkelte andre lover (tilpasninger til endret alderspensjon i folketrygden)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2010-12-17-77</dd><dt class="dokid">DokumentID</dt><dd class="dokid">LTI/lov/2010-12-17-77</dd><dt class="ministry">Departement</dt><dd class="ministry"><ul><li>Arbeidsdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 14 s 2411</dd><dt class="dateInForce">I kraft fra</dt><dd class="dateInForce">2010-12-17, 2011-01-01, 2011-05-01</dd><dt class="changesToDocuments">Endrer</dt><dd class="changesToDocuments"><ul><li>lov/1948-12-03-7</li><li>lov/1957-06-28-12</li><li>lov/1997-02-28-19</li><li>lov/2005-04-29-21</li><li>lov/2009-06-05-32</li><li>lov/2010-06-25-29</li></ul></dd><dt class="dateOfPublication">Kunngjort</dt><dd class="dateOfPublication">2010-12-17 15:10</dd><dt class="journalNumber">Journalnummer</dt><dd class="journalNumber">2010-1135</dd><dt class="titleShort">Korttittel</dt><dd class="titleShort">Endringslov til div pensjonslover</dd><dt class="title">Tittel</dt><dd class="title">Lov om endringer i lov om pensjonstrygd for sjømenn, lov om pensjonstrygd for fiskere og i enkelte andre lover (tilpasninger til endret alderspensjon i folketrygden)</dd><dt class="miscInformation">Annet om dokumentet</dt><dd class="miscInformation">Prop.18 L (2010–2011), Innst.140 L (2010–2011), Lovvedtak 36 (2010–2011). Stortingets første og andre gangs behandling hhv. 13. og 17. desember 2010. Fremmet av Arbeidsdepartementet.</dd><dt class="refid">RefID</dt><dd class="refid">lov/2010-12-17-77</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov om pensjonstrygd for sjømenn, lov om pensjonstrygd for fiskere og i enkelte andre lover (tilpasninger til endret alderspensjon i folketrygden)<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII</li></ul></li></ul></dd></dl></header><main class="documentBody" data-lovdata-URL="LTI/lov/2010-12-17-77" id="dokument"><h1>Lov om endringer i lov om pensjonstrygd for sjømenn, lov om pensjonstrygd for fiskere og i enkelte andre lover (tilpasninger til endret alderspensjon i folketrygden)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 3. desember 1948 nr. 7 om pensjonstrygd for sjømenn.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 28. juni 1957 nr. 12 om pensjonstrygd for fiskere.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 28. februar 1997 nr. 19 om folketrygd (folketrygdloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 29. april 2005 nr. 21 om supplerande stønad til personar med kort butid i Noreg.</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 5. juni 2009 nr. 32 om endringer i folketrygdloven (ny alderspensjon).</article></article></li><li data-li-identifier="6" data-name="6"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 25. juni 2010 nr. 29 om endringer i lov om Statens Pensjonskasse, lov om samordning av pensjons- og trygdeytelser og i enkelte andre lover (oppfølging av avtale om tjenestepensjon og AFP i offentlig sektor i tariffoppgjøret 2009).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2010-12-17-77/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 3. desember 1948 nr. 7 om pensjonstrygd for sjømenn gjøres følgende endringer:</article> <article class="defaultP" margin-top="true">§ 5 nr. 1 skal lyde:</article><article class="legalP" id="kapittel-1-ledd-2">Årspensjonen beregnes på grunnlag av antall pensjonsgivende fartsmåneder multiplisert med pensjonssatser som gjelder på uttakstidspunktet for fartstid opptjent som overordnet og/eller underordnet. Satsene på uttakstidspunktet utgjør for<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">overordnet 0,91 prosent av grunnbeløpet, og for</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">underordnet 0,76 prosent av grunnbeløpet når fartstiden er opptjent etter 30. april 1993 og 0,65 prosent av grunnbeløpet når fartstiden er opptjent før 1. mai 1993.</article></article></li></ul></article><article class="legalP" id="kapittel-1-ledd-3">Inndelingen svarer til gruppene for betaling av arbeidstakeravgift, se § 9.</article><article class="legalP" id="kapittel-1-ledd-4">Måned som arbeidstakeren oppebærer pensjon for etter denne lov, regnes ikke med. Alderspensjonen regnes ikke for mer enn 360 fartsmåneder i alt. Har arbeidstakeren mer enn 360 fartsmåneder, regnes pensjonen på grunnlag av de måneder som gir størst pensjon.</article> <article class="defaultP" margin-top="true">§ 5 nr. 3 skal lyde:</article><article class="legalP" id="kapittel-1-ledd-5">Alderspensjon under utbetaling reguleres årlig med virkning fra 1. mai i samsvar med lønnsveksten og fratrekkes deretter 0,75 prosent. Ved første reguleringstidspunkt etter pensjonsuttak i månedene juni til april settes fratrekket forholdsmessig ned ut fra når i perioden pensjonen ble tatt ut.</article><article class="legalP" id="kapittel-1-ledd-6">Ved regulering av pensjoner etter første ledd benyttes de reguleringsfaktorene Kongen fastsetter etter folketrygdloven § 19-14 åttende ledd og § 20-18 åttende ledd.</article> <article class="defaultP" margin-top="true">Nåværende nr. 3 og 4 blir nye nr. 4 og 5.</article> <article class="defaultP" margin-top="true">§ 28 nr. 1 tredje ledd skal lyde:</article><article class="legalP" id="kapittel-1-ledd-7">Krigsfartstillegget er årlig 0,87 prosent av grunnbeløpet i folketryden per 1. januar 2011 for hver fartsmåned som underordnet og 1,22 prosent av grunnbeløpet per 1. januar 2011 for hver fartsmåned som overordnet. Satsene reguleres årlig med virkning fra 1. mai i samsvar med lønnsveksten og fratrekkes deretter 0,75 prosent. § 5 nr. 3 annet ledd gjelder tilsvarende.</article> <article class="defaultP" margin-top="true">§ 29 nr. 1 første ledd skal lyde:</article><article class="legalP" id="kapittel-1-ledd-8">Dersom en alderspensjonist som har opptjent pensjonsgivende fartstid før 1. januar 1967 får en ugradert alderspensjon fra folketrygden som beregnet ved 67 år før levealdersjustering og tillagt eventuelt forsørgingstillegg til alderspensjon etter folketrygdloven §§ 3-24, 3-25 og 3-26 er mindre enn det alderspensjonen fra pensjonstrygden for sjømenn var før fylte 67 år, skal det gis et overgangstillegg fra pensjonstrygden som tilsvarer forskjellen.</article> <article class="defaultP" margin-top="true">§ 29 nr. 1 tredje ledd skal lyde:</article><article class="legalP" id="kapittel-1-ledd-9">Dersom pensjonen fra folketrygden øker utover det som skyldes at pensjonen reguleres, reduseres overgangstillegget med det overskytende.</article></section><section class="section" data-name="kapII" id="kapittel-2" data-lovdata-URL="LTI/lov/2010-12-17-77/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 28. juni 1957 nr. 12 om pensjonstrygd for fiskere gjøres følgende endringer:</article> <article class="defaultP" margin-top="true">§ 7 nr. 1 skal lyde:</article><article class="legalP" id="kapittel-2-ledd-2">Alderspensjon regnes ikke for mer enn 1560 premieuker i alt. Årspensjon for 1560 premieuker skal på uttakstidspunktet utgjøre 1,6 ganger folketrygdens grunnbeløp, forholdsmessig redusert hvis vedkommende har mindre enn 1560 premieuker.</article> <article class="defaultP" margin-top="true">§ 7 nr. 2 skal lyde:</article><article class="legalP" id="kapittel-2-ledd-3">Alderspensjon under utbetaling reguleres årlig med virkning fra 1. mai i samsvar med lønnsveksten og fratrekkes deretter 0,75 prosent. Ved første reguleringstidspunkt etter pensjonsuttak i månedene juni til april settes fratrekket forholdsmessig ned ut fra når i perioden pensjonen ble tatt ut.</article><article class="legalP" id="kapittel-2-ledd-4">Ved regulering av pensjoner etter første ledd benyttes de reguleringsfaktorene Kongen fastsetter etter folketrygdloven § 19-14 åttende ledd og § 20-18 åttende ledd.</article> <article class="defaultP" margin-top="true">Nåværende nr. 2 blir ny nr. 3.</article></section><section class="section" data-name="kapIII" id="kapittel-3" data-lovdata-URL="LTI/lov/2010-12-17-77/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 28. februar 1997 nr. 19 om folketrygd gjøres følgende endringer:</article> <article class="defaultP" margin-top="true">§ 11-4 nytt tredje og fjerde ledd skal lyde:</article><article class="legalP" id="kapittel-3-ledd-2">Dersom krav om arbeidsavklaringspenger settes fram etter at medlemmet har fylt 62 år, er det et vilkår for rett til arbeidsavklaringspenger at medlemmet hadde en pensjonsgivende inntekt på minst folketrygdens grunnbeløp i året før arbeidsevnen (jf. § 11-5) ble nedsatt med minst halvparten eller minst tre ganger folketrygdens grunnbeløp i løpet av de tre siste årene før dette tidspunktet.</article><article class="legalP" id="kapittel-3-ledd-3">Vilkåret i tredje ledd skal likevel ikke gjelde dersom medlemmet ikke<ul class="defaultList"><li data-li-identifier="a)" data-name="a)"><article class="listArticle" id="kapittel-3-ledd-3-punkt-1"><article class="legalP" id="kapittel-3-ledd-3-punkt-1-ledd-1">mottar ytelser som gjenlevende ektefelle etter kapittel 17 på nivå med minstepensjon etter § 19-8 eller garantipensjon etter § 20-9 beregnet med full trygdetid, eller</article></article></li><li data-li-identifier="b)" data-name="b)"><article class="listArticle" id="kapittel-3-ledd-3-punkt-2"><article class="legalP" id="kapittel-3-ledd-3-punkt-2-ledd-1">har rett til uttak av hel alderspensjon etter kapitlene 19 og 20.</article></article></li></ul></article> <article class="defaultP" margin-top="true">§ 12-4 nytt andre og tredje ledd skal lyde:</article><article class="legalP" id="kapittel-3-ledd-4">Dersom krav om uførepensjon settes fram etter at medlemmet har fylt 62 år, er det et vilkår for rett til uførepensjon at medlemmet hadde en pensjonsgivende inntekt på minst folketrygdens grunnbeløp i året før uføretidspunktet (jf. § 12-10) eller minst tre ganger folketrygdens grunnbeløp i løpet av de tre siste årene før dette tidspunktet. Dette gjelder likevel ikke dersom uførepensjonen er gitt med virkning fra et tidspunkt før personen fylte 62 år.</article><article class="legalP" id="kapittel-3-ledd-5">Vilkåret i andre ledd første punktum skal likevel ikke gjelde dersom medlemmet ikke<ul class="defaultList"><li data-li-identifier="a)" data-name="a)"><article class="listArticle" id="kapittel-3-ledd-5-punkt-1"><article class="legalP" id="kapittel-3-ledd-5-punkt-1-ledd-1">mottar ytelser som gjenlevende ektefelle etter kapittel 17 på nivå med minstepensjon etter § 19-8 eller garantipensjon etter § 20-9 beregnet med full trygdetid, eller</article></article></li><li data-li-identifier="b)" data-name="b)"><article class="listArticle" id="kapittel-3-ledd-5-punkt-2"><article class="legalP" id="kapittel-3-ledd-5-punkt-2-ledd-1">har rett til uttak av hel alderspensjon etter kapitlene 19 og 20.</article></article></li></ul></article> <article class="defaultP" margin-top="true">§ 20-12 tredje og fjerde ledd skal lyde:</article><article class="legalP" id="kapittel-3-ledd-6">Levealdersjustering og nøytralt uttak gjennomføres ved hjelp av delingstall, se § 20-13. Levealdersjusteringen kommer til uttrykk gjennom endring i delingstall fra et årskull til det neste for en gitt uttaksalder. Nøytralt uttak kommer til uttrykk gjennom forskjeller i delingstall ved ulike uttaksaldre innen hvert årskull.</article><article class="legalP" id="kapittel-3-ledd-7">Det fastsettes delingstall for hvert årskull fra og med 1954-kullet, som gjelder for uttak av alderspensjon mellom 62 og 75 år. Det fastsettes månedlige delingstall, som gjelder for uttaksaldre mellom hele år. Det fastsettes felles delingstall for kvinner og menn. Ved beregning av pensjon benyttes delingstall for alderen ved inngangen til den måneden pensjonen tas ut fra.</article> <article class="defaultP" margin-top="true">§ 20-18 tredje ledd første punktum skal lyde:</article><article class="legalP" id="kapittel-3-ledd-8">Satsene for garantipensjon, se § 20-9, reguleres i samsvar med lønnsveksten og justeres deretter for effekten av levealdersjusteringen for 67-åringer i reguleringsåret.</article> <article class="defaultP" margin-top="true">§ 25-17 første ledd tredje punktum skal lyde:</article><article class="legalP" id="kapittel-3-ledd-9">Utbetaling av ytelser til å sikre inntekt etter kapitlene 8, 10, 11, 12, 16, 17, 19 og 20 skal prioriteres foran utbetaling av andre trygdytelser.</article> <article class="defaultP" margin-top="true">§ 25-17 andre ledd første punktum skal lyde:</article><article class="legalP" id="kapittel-3-ledd-10">Dersom en krisesituasjon som nevnt i første ledd fører til at Arbeids- og velferdsetaten over et lengre tidsrom ikke ventes å ville kunne behandle alle nye krav om ytelser, skal behandling etter kapitlene 8, 10, 11, 12, 16, 17, 19 og 20 prioriteres foran krav om andre ytelser.</article> <article class="defaultP" margin-top="true">§ 25-17 fjerde ledd skal lyde:</article><article class="legalP" id="kapittel-3-ledd-11">De forvaltningsmessige bestemmelsene i kapitlene 21 og 22 og de finansielle bestemmelsene i kapitlene 23 og 24 kan helt eller delvis settes til side ved Arbeids- og velferdsetatens behandling etter denne paragrafen.</article></section><section class="section" data-name="kapIV" id="kapittel-4" data-lovdata-URL="LTI/lov/2010-12-17-77/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 29. april 2005 nr. 21 om supplerande stønad til personar med kort butid i Noreg gjøres følgende endringer:</article> <article class="defaultP" margin-top="true">§ 2 nytt andre ledd skal lyde:</article><article class="legalP" id="kapittel-4-ledd-2">Med minste pensjonsnivå meiner ein i lova her minste pensjonsnivå etter folketrygdlova § 19-8 tredje til femte leddet for ein person med ugradert pensjon utan avkorting for trygdetid.</article> <article class="defaultP" margin-top="true">Nåværende andre ledd blir nytt tredje ledd.</article> <article class="defaultP" margin-top="true">§ 3 nytt tredje ledd skal lyde:</article><article class="legalP" id="kapittel-4-ledd-3">Det er eit vilkår for rett til supplerande stønad at stønadstakaren og ein eventuell ektemake over 67 år fullt ut nyttar retten sin til pensjon frå folketrygda eller andre norske eller utanlandske ordningar.</article> <article class="defaultP" margin-top="true">§ 5 første ledd skal lyde:</article><article class="legalP" id="kapittel-4-ledd-4">Full supplerande stønad skal svare til<ul class="defaultList"><li data-li-identifier="a)" data-name="a)"><article class="listArticle" id="kapittel-4-ledd-4-punkt-1"><article class="legalP" id="kapittel-4-ledd-4-punkt-1-ledd-1">minste pensjonsnivå med høg sats for einslege stønadstakarar</article></article></li><li data-li-identifier="b)" data-name="b)"><article class="listArticle" id="kapittel-4-ledd-4-punkt-2"><article class="legalP" id="kapittel-4-ledd-4-punkt-2-ledd-1">125 prosent av minste pensjonsnivå med høg sats for personar med ektemake under 67 år</article></article></li><li data-li-identifier="c)" data-name="c)"><article class="listArticle" id="kapittel-4-ledd-4-punkt-3"><article class="legalP" id="kapittel-4-ledd-4-punkt-3-ledd-1">minste pensjonsnivå med ordinær sats for kvar av ektemakane når begge har fylt 67 år.</article></article></li></ul></article> <article class="defaultP" margin-top="true">§ 5 andre ledd første punktum skal lyde:</article><article class="legalP" id="kapittel-4-ledd-5">Ytingane etter første leddet bokstavane a til c skal aukast med 20 prosent av minste pensjonsnivå med høg sats per barn under 18 år som personen forsørgjer og bur saman med i eitt hushald.</article> <article class="defaultP" margin-top="true">§ 10 andre ledd skal lyde:</article><article class="legalP" id="kapittel-4-ledd-6">Ved endring i minste pensjonsnivå skal supplerande stønad regulerast i tråd med endringa. Frådrag i stønaden etter § 6 på grunn av alderspensjon frå folketrygda, samt ytingar som er direkte knytte til grunnbeløpet eller blir regulerte etter tilsvarande reglar som for alderspensjon frå folketrygda, skal regulerast i tråd med endringa i desse ytingane.</article></section><section class="section" data-name="kapV" id="kapittel-5" data-lovdata-URL="LTI/lov/2010-12-17-77/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I lov 5. juni 2009 nr. 32 om endringer i folketrygdloven (ny alderspensjon) gjøres følgende endringer i avsnitt I om endringer i lov 28. februar 1997 nr. 19 om folketrygd:</article> <article class="defaultP" margin-top="true">I endringen av § 19-6 skal tredje og fjerde ledd lyde:</article><article class="legalP" id="kapittel-5-ledd-2">Levealdersjustering og nøytralt uttak gjennomføres ved hjelp av forholdstall, se § 19-7. Levealdersjusteringen kommer til uttrykk gjennom endring i forholdstall fra et årskull til det neste for en gitt uttaksalder. Nøytralt uttak kommer til uttrykk gjennom forskjeller i forholdstall ved ulike uttaksaldre innen hvert årskull.</article><article class="legalP" id="kapittel-5-ledd-3">Det fastsettes forholdstall for hvert årskull fra og med 1943-kullet til og med 1962-kullet, som gjelder for uttak av alderspensjon mellom 62 og 75 år. Det fastsettes månedlige forholdstall, som gjelder for uttaksaldre mellom hele år. Det fastsettes felles forholdstall for kvinner og menn. Ved beregning av pensjon benyttes forholdstall for alderen ved inngangen til den måneden pensjonen tas ut fra.</article> <article class="defaultP" margin-top="true">I endringen av § 19-8 skal første til femte, samt sjuende ledd lyde:</article><article class="legalP" id="kapittel-5-ledd-4">Det er et vilkår for rett til minste pensjonsnivå at vedkommende har minst tre års trygdetid, se § 3-5. Fullt minste pensjonsnivå ytes til den som har minst 40 års trygdetid. Dersom trygdetiden er kortere, blir minste pensjonsnivå tilsvarende mindre.</article><article class="legalP" id="kapittel-5-ledd-5">Satsene for minste pensjonsnivå for ugradert pensjon fastsettes i forbindelse med den årlige reguleringen av alderspensjoner, se § 19-14 åttende ledd. Nivået fastsettes med flere satser som avhenger av sivilstatus og størrelsen på ektefellens inntekt og pensjon. Satsene for minste pensjonsnivå i paragrafen her gjelder uavhengig av når alderspensjon ble innvilget.</article><article class="legalP" id="kapittel-5-ledd-6">Lav sats ytes til den som lever sammen med en ektefelle som mottar foreløpig uførepensjon, uførepensjon, alderspensjon eller avtalefestet pensjon som nevnt i § 3-19 sjette ledd.</article><article class="legalP" id="kapittel-5-ledd-7">Ordinær sats ytes til den som lever sammen med ektefelle som ikke mottar ytelser som nevnt i tredje ledd og har en årlig inntekt, inkludert kapitalinntekt, som er større enn to ganger grunnbeløpet. Det ytes også ordinær sats til den som i 12 av de siste 18 månedene har vært samboer med person<ul class="defaultList"><li data-li-identifier="a)" data-name="a)"><article class="listArticle" id="kapittel-5-ledd-7-punkt-1"><article class="legalP" id="kapittel-5-ledd-7-punkt-1-ledd-1">som mottar ytelser som nevnt i tredje ledd, pensjon eller overgangsstønad etter kapitlene 16 og 17, eller</article></article></li><li data-li-identifier="b)" data-name="b)"><article class="listArticle" id="kapittel-5-ledd-7-punkt-2"><article class="legalP" id="kapittel-5-ledd-7-punkt-2-ledd-1">som har en årlig inntekt, inkludert kapitalinntekt, som er større enn to ganger grunnbeløpet.</article></article></li></ul></article><article class="legalP" id="kapittel-5-ledd-8">Høy sats ytes til personer som ikke omfattes av tredje eller fjerde ledd.</article><article class="legalP" id="kapittel-5-ledd-9">En flyktning (§ 1-7) som er medlem i trygden har rett til et pensjonsnivå som nevnt i andre til sjette ledd uten hensyn til bestemmelsen i første ledd om trygdetid.</article> <article class="defaultP" margin-top="true">§ 19-14 tredje ledd første punktum skal lyde:</article><article class="legalP" id="kapittel-5-ledd-10">Satsene for minste pensjonsnivå, se § 19-8, reguleres i samsvar med lønnsveksten og justeres deretter for effekten av levealdersjusteringen for 67-åringer i reguleringsåret.</article></section><section class="section" data-name="kapVI" id="kapittel-6" data-lovdata-URL="LTI/lov/2010-12-17-77/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">I lov 25. juni 2010 nr. 29 om endringer i lov om Statens Pensjonskasse, lov om samordning av pensjons- og trygdeytelser og i enkelte andre lover (oppfølging av avtale om tjenestepensjon og AFP i offentlig sektor i tariffoppgjøret 2009) gjøres følgende endringer:</article> <article class="defaultP" margin-top="true">I avsnitt III om endringer i lov 28. juli 1949 nr. 26 om Statens Pensjonskasse gjøres følgende endringer:</article> <article class="defaultP" margin-top="true">I endringen av § 23 første ledd skal første punktum lyde:</article><article class="legalP" id="kapittel-6-ledd-2">Fratrer et medlem sin stilling med minst tre års tjenestetid, men uten rett til straks å få pensjon etter denne lov eller lov om avtalefestet pensjon for medlemmer av Statens pensjonskasse, har han rett til oppsatt alderspensjon fra den aldersgrense som gjelder for stillingen, dog tidligst fra hans fylte 65 år.</article> <article class="defaultP" margin-top="true">I endringen av § 24 skal andre ledd lyde:</article><article class="legalP" id="kapittel-6-ledd-3">Levealdersjustering gjennomføres ved hjelp av forholdstall som fastsettes av Arbeids- og velferdsdirektoratet for årskull fra og med 1943-kullet, jf. folketrygdloven §§ 19-6 og 19-7.</article> <article class="defaultP" margin-top="true">I endringen av § 42 skal femte ledd lyde:</article><article class="legalP" id="kapittel-6-ledd-4">Ved regulering av pensjoner og pensjonsgrunnlag etter første til fjerde ledd benyttes de reguleringsfaktorer Kongen fastsetter etter folketrygdloven § 19-14 åttende ledd.</article> <article class="defaultP" margin-top="true">I avsnitt V om endringer i lov 26. juni 1953 nr. 11 om pensjonsordning for apotekvirksomhet mv. gjøres følgende endring:</article> <article class="defaultP" margin-top="true">§ 8 a andre ledd skal lyde:</article><article class="legalP" id="kapittel-6-ledd-5">Levealdersjustering gjennomføres ved hjelp av forholdstall som fastsettes av Arbeids- og velferdsdirektoratet for årskull fra og med 1943-kullet, jf. folketrygdloven §§ 19-6 og 19-7.</article> <article class="defaultP" margin-top="true">I avsnitt VIII om endringer i lov 22. juni 1962 nr. 12 om pensjonsordning for sykepleiere gjøres følgende endringer:</article> <article class="defaultP" margin-top="true">§ 10 a andre ledd skal lyde:</article><article class="legalP" id="kapittel-6-ledd-6">Levealdersjustering gjennomføres ved hjelp av forholdstall som fastsettes av Arbeids- og velferdsdirektoratet for årskull fra og med 1943-kullet, jf. folketrygdloven §§ 19-6 og 19-7.</article> <article class="defaultP" margin-top="true">I endringen av § 39 skal femte ledd lyde:</article><article class="legalP" id="kapittel-6-ledd-7">Ved regulering av pensjoner og pensjonsgrunnlag etter første til fjerde ledd benyttes de reguleringsfaktorer Kongen fastsetter etter folketrygdloven § 19-14 åttende ledd.</article></section><section class="section" data-name="kapVII" id="kapittel-7" data-lovdata-URL="LTI/lov/2010-12-17-77/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">Avsnitt I, II og IV trer i kraft 1. januar 2011. Avsnitt III, V og VI trer i kraft straks.</article><article class="legalP" id="kapittel-7-ledd-2">Endringene i avsnitt IV i lov 29. april 2005 nr. 21 om supplerande stønad til personar med kort butid i Noreg § 5 trer likevel i kraft fra 1. mai 2011.</article></section></main></body></html>