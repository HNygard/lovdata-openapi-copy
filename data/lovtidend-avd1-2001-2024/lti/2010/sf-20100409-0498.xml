<!DOCTYPE html><html lang="no"><head><title>Forskrift om endring i forskrift til designloven m.m. (internasjonal designregistrering)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-04-09-498</dd><dt class="dokid">DokumentID</dt><dd class="dokid">LTI/forskrift/2010-04-09-498</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 5 s 859</dd><dt class="dateInForce">I kraft fra</dt><dd class="dateInForce">2010-04-09, 2010-06-17</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-04-04-418</li><li>forskrift/2004-05-14-749</li><li>forskrift/2009-03-25-376</li><li>forskrift/2004-05-14-748</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-03-14-15/§13</li><li>lov/2003-03-14-15/§16</li><li>lov/2003-03-14-15/§52</li><li>lov/2003-03-14-15/§56</li><li>lov/2003-03-14-15/§57</li><li>lov/2003-03-14-15/§58</li><li>forskrift/2009-03-25-376/§55</li></ul></dd><dt class="dateOfPublication">Kunngjort</dt><dd class="dateOfPublication">2010-04-09 15:05</dd><dt class="journalNumber">Journalnummer</dt><dd class="journalNumber">2010-0332</dd><dt class="titleShort">Korttittel</dt><dd class="titleShort">Endr. i designforskriften mfl.</dd><dt class="title">Tittel</dt><dd class="title">Forskrift om endring i forskrift til designloven m.m. (internasjonal designregistrering)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 9. april 2010 med hjemmel i lov 14. mars 2003 nr. 15 om beskyttelse av design (designloven) § 13, § 16, § 52, § 56, § 57 og § 58 og forskrift 25. mars 2009 nr. 376 om avgifter til Patentstyret mv. (Patentstyrets avgiftsforskrift) § 55. Fremmet av Justis- og politidepartementet.</dd><dt class="refid">RefID</dt><dd class="refid">forskrift/2010-04-09-498</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til designloven m.m. (internasjonal designregistrering)<ul class="tocSubUl"><li>I<ul class="tocSubUl"><li>§ 36. Søknad om internasjonal designregistrering</li><li>§ 37. Behandling av krav om at en internasjonal designregistrering skal ha virkning i Norge</li><li>§ 38. Oppheving av eget tiltak</li><li>§ 39. Registrering og kunngjøring av internasjonal design m.m.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2010-04-09-498" id="dokument"><h1>Forskrift om endring i forskrift til designloven m.m. (internasjonal designregistrering)</h1><section class="section" data-name="kapI" id="kapittel-1" data-lovdata-URL="LTI/forskrift/2010-04-09-498/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 4. april 2003 nr. 418 til designloven (designforskriften) gjøres følgende endringer:</article> <article class="defaultP" margin-top="true">§ 5 fjerde ledd skal lyde:</article><article class="legalP" id="kapittel-1-ledd-2">Hvis det anses nødvendig, kan Patentstyret kreve at søker leverer modell. Modellen må være av holdbart og ufarlig materiale og medregnet innpakning skal den ikke i noen retning overstige 30 cm eller veie mer enn 4 kg.</article> <article class="defaultP" margin-top="true">§ 14 tredje ledd skal lyde:</article><article class="legalP" id="kapittel-1-ledd-3">Ved den supplerende undersøkelsen skal Patentstyret kartlegge forhold som kan være til hinder for designrett etter designloven § 3 til § 5, § 7 annet ledd og § 8. Patentstyret skal herunder kartlegge alle:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">design som er eller har vært søkt eller registrert i Norge</article></article></li><li data-li-identifier="2." data-name="2."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">internasjonale registreringer som har eller har hatt virkning i Norge og hvor Norge er utpekt</article></article></li><li data-li-identifier="3." data-name="3."><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">varemerke som kan være til hinder for designrett etter designloven § 7 tredje ledd nr. 1.</article></article></li></ul></article> <article class="defaultP" margin-top="true">Nytt kapittel 8 skal lyde:</article><span class="futuretitle" id="kapittel-1-foreslåttittel-1">Kapittel 8. Internasjonal designregistrering</span><article class="futureLegalArticle" data-name="§36" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 36</span>. <span class="legalArticleTitle">Søknad om internasjonal designregistrering</span></span><article class="legalP" id="kapittel-1-foreslåttparagraf-1-ledd-1">Søknad om internasjonal designregistrering kan leveres enten direkte til Det internasjonale byrået eller til Patentstyret, på Det internasjonale byråets offisielle søknadsskjema. Ved levering til Patentstyret skal søknaden samt eventuelle vedlegg være på engelsk. Søknadsskjemaet skal være utfylt med trykt skrift. For øvrig skal søknaden oppfylle vilkårene i designloven § 56 første ledd, Genèveavtalen artikkel 5 samt regel 7 i de supplerende reglene til Genèveavtalen (Genèvereglene).</article><article class="legalP" id="kapittel-1-foreslåttparagraf-1-ledd-2">Dersom betaling etter Patentstyrets avgiftsforskrift § 49 er rettidig innkommet skal en internasjonal søknad som er levert til Patentstyret oversendes til Det internasjonale byrået slik at den kan være mottatt der innen én måned etter leveringen hos Patentstyret, jf. regel 13 i Genèvereglene.</article></article><article class="futureLegalArticle" data-name="§37" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 37</span>. <span class="legalArticleTitle">Behandling av krav om at en internasjonal designregistrering skal ha virkning i Norge</span></span><article class="legalP" id="kapittel-1-foreslåttparagraf-2-ledd-1">Foreligger det noe til hinder for at en internasjonal designregistrering kan gis virkning i Norge, skal Patentstyret gi Det internasjonale byrået melding om avslag etter designloven § 57 annet ledd innen seks måneder etter den dagen da registreringen ble kunngjort i Det internasjonale byråets bulleteng (International Design Bulletin), jf. Genèveavtalen artikkel 12 nr. 2 og regel 18 nr. 1 bokstav a i Genèvereglene.</article><article class="legalP" id="kapittel-1-foreslåttparagraf-2-ledd-2">Innehaveren av den internasjonale designregistreringen kan kreve en fornyet vurdering av spørsmålet om registreringen helt eller delvis kan gis virkning i Norge. Krav om fornyet vurdering med eventuelle rettinger av mangler må leveres til Patentstyret innen to måneder etter den dagen da melding om avslaget ble sendt søkeren.</article><article class="legalP" id="kapittel-1-foreslåttparagraf-2-ledd-3">Finner Patentstyret at det ikke foreligger noe til hinder for at den internasjonale designregistreringen helt eller delvis kan gis virkning i Norge, skal denne innføres i designregistret og kunngjøres innen den fristen som er angitt i første ledd i paragrafen her.</article><article class="legalP" id="kapittel-1-foreslåttparagraf-2-ledd-4">Designloven § 49 gjelder tilsvarende i saker om internasjonal designregistrering.</article></article><article class="futureLegalArticle" data-name="§38" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 38</span>. <span class="legalArticleTitle">Oppheving av eget tiltak</span></span><article class="legalP" id="kapittel-1-foreslåttparagraf-3-ledd-1">Dersom en internasjonal designregistrering er gitt virkning i Norge ved en åpenbar feil, kan Patentstyret oppheve innføringen i samsvar med designloven § 33 hvis det gjøres innen den fristen som er angitt i § 37 første ledd i forskriften her. Patentstyret skal innen samme frist gi Det internasjonale byrået melding om opphevingen.</article></article><article class="futureLegalArticle" data-name="§39" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 39</span>. <span class="legalArticleTitle">Registrering og kunngjøring av internasjonal design m.m.</span></span><article class="legalP" id="kapittel-1-foreslåttparagraf-4-ledd-1">Patentstyret fører et særskilt register over internasjonale designregistreringer hvor Norge er utpekt. Opplysningene i registret er tilgjengelige for enhver. Registret skal inneholde følgende opplysninger:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">internasjonalt registreringsnummer</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">innehavers navn eller foretaksnavn og adresse</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1">opplysinger om hvem som har frembrakt designen dersom det fremgår av den internasjonale registreringen</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-4-ledd-1-punkt-4"><article class="legalP" id="kapittel-1-foreslåttparagraf-4-ledd-1-punkt-4-ledd-1">eventuell fullmektigs navn eller foretaksnavn og adresse</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-4-ledd-1-punkt-5"><article class="legalP" id="kapittel-1-foreslåttparagraf-4-ledd-1-punkt-5-ledd-1">dato for internasjonal registrering og kunngjøring av registreringen i Det internasjonale byråets bulleteng (International Design Bulletin)</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-4-ledd-1-punkt-6"><article class="legalP" id="kapittel-1-foreslåttparagraf-4-ledd-1-punkt-6-ledd-1">om prioritet er krevd, og i tilfelle hvor den påberopte tidligere søknad er levert, samt leveringsdag og søknadsnummer for denne søknad</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-4-ledd-1-punkt-7"><article class="legalP" id="kapittel-1-foreslåttparagraf-4-ledd-1-punkt-7-ledd-1">dato for beslutning om virkning i Norge og kunngjøring av beslutningen</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-4-ledd-1-punkt-8"><article class="legalP" id="kapittel-1-foreslåttparagraf-4-ledd-1-punkt-8-ledd-1">bilder som viser designen samt angivelse av om designen er i farger</article></article></li><li data-li-identifier="9." data-name="9."><article class="listArticle" id="kapittel-1-foreslåttparagraf-4-ledd-1-punkt-9"><article class="legalP" id="kapittel-1-foreslåttparagraf-4-ledd-1-punkt-9-ledd-1">angivelse av produktet eller produktene som designen gjelder, og den eller de klassene i Locarnoavtalen som omfatter produktet angitt på engelsk</article></article></li><li data-li-identifier="10." data-name="10."><article class="listArticle" id="kapittel-1-foreslåttparagraf-4-ledd-1-punkt-10"><article class="legalP" id="kapittel-1-foreslåttparagraf-4-ledd-1-punkt-10-ledd-1">anmerkning om samregistrering</article></article></li><li data-li-identifier="11." data-name="11."><article class="listArticle" id="kapittel-1-foreslåttparagraf-4-ledd-1-punkt-11"><article class="legalP" id="kapittel-1-foreslåttparagraf-4-ledd-1-punkt-11-ledd-1">om fornyelse av en registrering</article></article></li><li data-li-identifier="12." data-name="12."><article class="listArticle" id="kapittel-1-foreslåttparagraf-4-ledd-1-punkt-12"><article class="legalP" id="kapittel-1-foreslåttparagraf-4-ledd-1-punkt-12-ledd-1">dato for registrerings- eller eventuelt fornyelsesperiodens utløp</article></article></li><li data-li-identifier="13." data-name="13."><article class="listArticle" id="kapittel-1-foreslåttparagraf-4-ledd-1-punkt-13"><article class="legalP" id="kapittel-1-foreslåttparagraf-4-ledd-1-punkt-13-ledd-1">om registreringen har falt bort eller er løpt ut og datoen for det</article></article></li><li data-li-identifier="14." data-name="14."><article class="listArticle" id="kapittel-1-foreslåttparagraf-4-ledd-1-punkt-14"><article class="legalP" id="kapittel-1-foreslåttparagraf-4-ledd-1-punkt-14-ledd-1">andre opplysninger som mottas fra Det internasjonale byrået om internasjonal designregistrering som gjelder i Norge når opplysingene har betydning for retten til, rettigheter i eller vernet av designen i Norge.</article></article></li></ul><p class="leddfortsettelse">§ 20 annet ledd nr. 2 og 3 og fjerde ledd samt § 23 til § 25 gjelder tilsvarende.</p></article><article class="legalP" id="kapittel-1-foreslåttparagraf-4-ledd-2">Kunngjøring av internasjonal designregistrering etter designloven § 57 fjerde ledd skal inneholde følgende opplysninger:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-4-ledd-2-punkt-1"><article class="legalP" id="kapittel-1-foreslåttparagraf-4-ledd-2-punkt-1-ledd-1">internasjonalt registreringsnummer</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-4-ledd-2-punkt-2"><article class="legalP" id="kapittel-1-foreslåttparagraf-4-ledd-2-punkt-2-ledd-1">innehavers navn eller foretaksnavn og adresse</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-4-ledd-2-punkt-3"><article class="legalP" id="kapittel-1-foreslåttparagraf-4-ledd-2-punkt-3-ledd-1">opplysinger om hvem som har frembrakt designen dersom det fremgår av den internasjonale registreringen</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-4-ledd-2-punkt-4"><article class="legalP" id="kapittel-1-foreslåttparagraf-4-ledd-2-punkt-4-ledd-1">eventuell fullmektigs navn eller foretaksnavn og adresse</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-4-ledd-2-punkt-5"><article class="legalP" id="kapittel-1-foreslåttparagraf-4-ledd-2-punkt-5-ledd-1">dato for internasjonal registrering og kunngjøring av registreringen i Det internasjonale byråets bulleteng (International Design Bulletin)</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-4-ledd-2-punkt-6"><article class="legalP" id="kapittel-1-foreslåttparagraf-4-ledd-2-punkt-6-ledd-1">om prioritet er krevd, og i tilfelle hvor den påberopte tidligere søknad er levert, samt leveringsdag og søknadsnummer for denne søknaden</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-4-ledd-2-punkt-7"><article class="legalP" id="kapittel-1-foreslåttparagraf-4-ledd-2-punkt-7-ledd-1">dato for beslutning om virkning i Norge</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-4-ledd-2-punkt-8"><article class="legalP" id="kapittel-1-foreslåttparagraf-4-ledd-2-punkt-8-ledd-1">angivelse av det produktet eller produktene som designen gjelder og den eller de klassene i Locarnoavtalen som omfatter produktet på engelsk</article></article></li><li data-li-identifier="9." data-name="9."><article class="listArticle" id="kapittel-1-foreslåttparagraf-4-ledd-2-punkt-9"><article class="legalP" id="kapittel-1-foreslåttparagraf-4-ledd-2-punkt-9-ledd-1">dato for registreringsperiodens utløp.</article></article></li></ul></article><article class="legalP" id="kapittel-1-foreslåttparagraf-4-ledd-3">Kunngjøring av fornyelse av internasjonal designregistrering etter designloven § 58 tredje ledd skal inneholde følgende:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-4-ledd-3-punkt-1"><article class="legalP" id="kapittel-1-foreslåttparagraf-4-ledd-3-punkt-1-ledd-1">opplysninger som nevnt i annet ledd nr. 1 til 8</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-4-ledd-3-punkt-2"><article class="legalP" id="kapittel-1-foreslåttparagraf-4-ledd-3-punkt-2-ledd-1">opplysninger om fornyelsesperiodens utløp.</article></article></li></ul></article><article class="legalP" id="kapittel-1-foreslåttparagraf-4-ledd-4">Kunngjøring av opphør av internasjonal designregistrering etter designloven § 59 skal innholde følgende:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-4-ledd-4-punkt-1"><article class="legalP" id="kapittel-1-foreslåttparagraf-4-ledd-4-punkt-1-ledd-1">opplysninger som nevnt i annet ledd nr. 1 til 8</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-4-ledd-4-punkt-2"><article class="legalP" id="kapittel-1-foreslåttparagraf-4-ledd-4-punkt-2-ledd-1">opplysninger om eventuelle fornyelser av registreringen</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-4-ledd-4-punkt-3"><article class="legalP" id="kapittel-1-foreslåttparagraf-4-ledd-4-punkt-3-ledd-1">opplysning om at registreringen har opphørt å gjelde og datoen for dette.</article></article></li></ul></article></article> <article class="defaultP" margin-top="true">Nåværende kapittel 8 med § 36 og § 37 blir nytt kapittel 9 med § 40 og § 41.</article></section><section class="section" data-name="kapII" id="kapittel-2" data-lovdata-URL="LTI/forskrift/2010-04-09-498/KAPITTEL_2"><h2 data-text-align="center">II</h2><ul class="defaultList"><li data-li-identifier="1." data-name="1."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Endringene trer i kraft 17. juni 2010. Fra samme tidspunkt oppheves forskrift 14. mai 2004 nr. 749 om endring i designforskriften (internasjonal registrering av design m.m.).</article></article></li><li data-li-identifier="2." data-name="2."><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">Forskrift 25. mars 2009 nr. 376 om avgifter til Patentstyret mv. § 49 trer i kraft 17. juni 2010.</article></article></li><li data-li-identifier="3." data-name="3."><article class="listArticle" id="kapittel-2-punkt-3"><article class="legalP" id="kapittel-2-punkt-3-ledd-1">Forskrift 14. mai 2004 nr. 748 om ikrafttredelse av lov 14. mars 2003 nr. 15 om beskyttelse av design (designloven) og forskrift 20. februar 2004 nr. 431 om endring i forskrift om avgifter mv. til Patentstyret oppheves straks.</article></article></li></ul></section></main></body></html>