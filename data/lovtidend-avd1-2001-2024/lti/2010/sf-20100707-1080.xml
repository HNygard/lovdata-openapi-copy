<!DOCTYPE html><html lang="no"><head><title>Forskrift om endring i forskrift om drift av passasjerfartøy som fører 12 passasjerer eller færre</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-07-07-1080</dd><dt class="dokid">DokumentID</dt><dd class="dokid">LTI/forskrift/2010-07-07-1080</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 9 s 1640</dd><dt class="dateInForce">I kraft fra</dt><dd class="dateInForce">2011-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-11-24-1400</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-02-16-9/§2</li><li>lov/2007-02-16-9/§3</li><li>lov/2007-02-16-9/§4</li><li>lov/2007-02-16-9/§5</li><li>lov/2007-02-16-9/§6</li><li>lov/2007-02-16-9/§7</li><li>lov/2007-02-16-9/§8</li><li>lov/2007-02-16-9/§9</li><li>lov/2007-02-16-9/§11</li><li>lov/2007-02-16-9/§15</li><li>lov/2007-02-16-9/§16</li><li>lov/2007-02-16-9/§21</li><li>lov/2007-02-16-9/§27</li><li>lov/2007-02-16-9/§42</li><li>forskrift/2007-02-16-171</li></ul></dd><dt class="dateOfPublication">Kunngjort</dt><dd class="dateOfPublication">2010-07-13 15:10</dd><dt class="journalNumber">Journalnummer</dt><dd class="journalNumber">2010-0725</dd><dt class="titleShort">Korttittel</dt><dd class="titleShort">Endr. i forskrift om drift av passasjerfartøy</dd><dt class="title">Tittel</dt><dd class="title">Forskrift om endring i forskrift om drift av passasjerfartøy som fører 12 passasjerer eller færre</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og handelsdepartementet 7. juli 2010 i med hjemmel i lov 16. februar 2007 nr. 9 om skipssikkerhet (skipssikkerhetsloven) § 2, § 3, § 4, § 5, § 6, § 7, § 8, § 9, § 11, § 15, § 16, § 21, § 27 og § 42, jf. delegeringsvedtak 16. februar 2007 nr. 171.</dd><dt class="refid">RefID</dt><dd class="refid">forskrift/2010-07-07-1080</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om drift av passasjerfartøy som fører 12 passasjerer eller færre<ul class="tocSubUl"><li>I<ul class="tocSubUl"><li>§ 9. Krav til konstruksjonskategori</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2010-07-07-1080" id="dokument"><h1>Forskrift om endring i forskrift om drift av passasjerfartøy som fører 12 passasjerer eller færre</h1><section class="section" data-name="kapI" id="kapittel-1" data-lovdata-URL="LTI/forskrift/2010-07-07-1080/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 24. november 2009 nr. 1400 om drift av passasjerfartøy som fører 12 passasjerer eller færre gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om drift av fartøy som fører 12 eller færre passasjerer mv.</i></article> <article class="defaultP" margin-top="true">§ 1 tredje ledd skal lyde:</article><article class="legalP" id="kapittel-1-ledd-2">Forskriften gjelder ikke for:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">fartøy som anvendes i rutetrafikk</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">fartøy som anvendes til organisert lege- og ambulansetjeneste</article></article></li><li data-li-identifier="c)" data-name="c)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">fartøy som anvendes til organisert skoleskyss</article></article></li><li data-li-identifier="d)" data-name="d)"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">fartøy som fører et mindre antall passasjerer enn en person for hver 25 bruttotonnasje enhet</article></article></li><li data-li-identifier="e)" data-name="e)"><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">fartøy som lånes eller leies ut uten fører, mannskap eller instruktør</article></article></li><li data-li-identifier="f)" data-name="f)"><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1">tenderfartøy tilhørende passasjerskip med gyldig sertifikat</article></article></li><li data-li-identifier="g)" data-name="g)"><article class="listArticle" id="kapittel-1-ledd-2-punkt-7"><article class="legalP" id="kapittel-1-ledd-2-punkt-7-ledd-1">beredskapsfartøy når det anvendes til utrykning</article></article></li><li data-li-identifier="h)" data-name="h)"><article class="listArticle" id="kapittel-1-ledd-2-punkt-8"><article class="legalP" id="kapittel-1-ledd-2-punkt-8-ledd-1">fartøy som ikke anvendes i næringsvirksomhet.</article></article></li></ul></article> <article class="defaultP" margin-top="true">§ 2 nye bokstaver i og j skal lyde:<ul class="defaultList"><li data-li-identifier="i)" data-name="i)"><article class="listArticle" id="kapittel-1-ledd-2-punkt-9"><article class="legalP" id="kapittel-1-ledd-2-punkt-9-ledd-1"><i>Redningsflåte:</i> Flåte som oppfyller kravene i kapittel 4.2 i IMO res. MSC.48(66) International Life-Saving Appliance Code (LSA-koden).</article></article></li><li data-li-identifier="j)" data-name="j)"><article class="listArticle" id="kapittel-1-ledd-2-punkt-10"><article class="legalP" id="kapittel-1-ledd-2-punkt-10-ledd-1"><i>Rutetrafikk:</i> En rekke seilinger for å sikre forbindelsen mellom de samme to havner, eller en rekke seilinger til og fra samme havn uten mellomliggende anløp <ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-2-punkt-10-ledd-1-punkt-1"><article class="legalP" id="kapittel-1-ledd-2-punkt-10-ledd-1-punkt-1-ledd-1">i forhold til en offentlig rutetabell, eller</article></article></li><li data-li-identifier="2)" data-name="2)"><article class="listArticle" id="kapittel-1-ledd-2-punkt-10-ledd-1-punkt-2"><article class="legalP" id="kapittel-1-ledd-2-punkt-10-ledd-1-punkt-2-ledd-1">med slik regelmessighet eller hyppighet at de fremstår som en systematisk rekke seilinger.</article></article></li></ul></article></article></li></ul></article> <article class="defaultP" margin-top="true">§ 2 nåværende bokstaver i og j blir nye bokstaver k og l.</article> <article class="defaultP" margin-top="true">§ 4 første ledd nytt annet punktum skal lyde:</article><article class="legalP" id="kapittel-1-ledd-3">Rederiet og føreren av fartøyet skal for å sikre forsvarlig drift, oppfylle sine plikter etter skipssikkerhetsloven, forskriften her og andre forskrifter som gjelder for fartøyet gitt med hjemmel i skipssikkerhetsloven.</article> <article class="defaultP" margin-top="true">§ 9 overskriften skal lyde:</article><article class="futureLegalArticle" data-name="§9" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Krav til konstruksjonskategori</span></span></article> <article class="defaultP" margin-top="true">I § 10 annet ledd (tabell) under fartsområde 4 i raden i bokstav b NAVTEX-mottaker, skal tallet 1 erstattes med strekpunkt (slik som for fartsområde 1-3).</article> <article class="defaultP" margin-top="true">§ 10 nytt sjette ledd skal lyde:</article><article class="legalP" id="kapittel-1-ledd-4">Radioutstyret skal være CE-merket eller tilfredsstille forskrift 29. desember 1998 nr. 1455 om skipsutstyr (Skipsutstyrsforskriften).</article> <article class="defaultP" margin-top="true">§ 13 skal lyde:</article><article class="numberedLegalP" data-numerator="1" id="kapittel-1-nummer-1">(1) Alle fartøy skal minst ha følgende redningsredskaper om bord:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-1-punkt-1"><article class="legalP" id="kapittel-1-nummer-1-punkt-1-ledd-1">Redningsflåte(r) med kapasitet til alle om bord. I fartsområde 3 og mindre kan åpne, vendbare redningsflåter som tilfredsstiller kravene i vedlegg 11 i koden for hurtiggående fartøyer, 2000 (HSC-koden) aksepteres.</article></article></li><li data-li-identifier="b)" data-name="b)"><article class="listArticle" id="kapittel-1-nummer-1-punkt-2"><article class="legalP" id="kapittel-1-nummer-1-punkt-2-ledd-1">CE-merkete redningsvester eller CE-merkete heltrukne flytedrakter til alle om bord, begge deler i henhold til EN ISO 12402-3 eller EN 396, med minimum 150 N samlet oppdrift og minimum termisk beskyttelse klasse D iht. EN ISO 15027.</article></article></li><li data-li-identifier="c)" data-name="c)"><article class="listArticle" id="kapittel-1-nummer-1-punkt-3"><article class="legalP" id="kapittel-1-nummer-1-punkt-3-ledd-1">Et antall redningsvester eller -drakter som nevnt under bokstav b til barn, tilsvarende minst 10&#xa0;% av passasjerantallet, eller et større antall som måtte være nødvendig for å utstyre hvert barn med slikt utstyr. Redningsvester eller -drakter for barn skal oppbevares atskilt fra redningsvester eller -drakter for voksne, og skal være lett tilgjengelige.</article></article></li><li data-li-identifier="d)" data-name="d)"><article class="listArticle" id="kapittel-1-nummer-1-punkt-4"><article class="legalP" id="kapittel-1-nummer-1-punkt-4-ledd-1">Redningsvester og -drakter skal oppbevares på et lett tilgjengelig sted som er tydelig merket. Oppbevaringsstedene skal være i nærheten av mønstrings- eller innskipningsstasjonene og skal være godt ventilerte.</article></article></li><li data-li-identifier="e)" data-name="e)"><article class="listArticle" id="kapittel-1-nummer-1-punkt-5"><article class="legalP" id="kapittel-1-nummer-1-punkt-5-ledd-1">En livbøye med lys.</article></article></li><li data-li-identifier="f)" data-name="f)"><article class="listArticle" id="kapittel-1-nummer-1-punkt-6"><article class="legalP" id="kapittel-1-nummer-1-punkt-6-ledd-1">En kastering med flytende redningsline på minst 30 meter.</article></article></li><li data-li-identifier="g)" data-name="g)"><article class="listArticle" id="kapittel-1-nummer-1-punkt-7"><article class="legalP" id="kapittel-1-nummer-1-punkt-7-ledd-1">3 fallskjermlys og 3 håndbluss.</article></article></li><li data-li-identifier="h)" data-name="h)"><article class="listArticle" id="kapittel-1-nummer-1-punkt-8"><article class="legalP" id="kapittel-1-nummer-1-punkt-8-ledd-1">En redningsgrind eller tilsvarende innretning som gjør det mulig å plukke opp en person fra vannet.</article></article></li></ul></article><article class="numberedLegalP" data-numerator="2" id="kapittel-1-nummer-2">(2) Første ledd bokstavene a–e gjelder ikke for fartøy konstruert uten overbygning som gir beskyttelse mot været for alle passasjerer når alle om bord er iført CE-merket heltrukken flytedrakt i henhold til EN ISO 12402-3 eller EN 396 med minimum 150 N samlet oppdrift og minimum termisk beskyttelse klasse D iht. EN ISO 15027, eller CE-merket dykkerdrakt som alene eller i kombinasjon med flytemiddel gir samme oppdrift, termisk beskyttelse og synbarhet.</article> <article class="defaultP" margin-top="true">§ 18 annet ledd første punktum skal lyde:</article><article class="legalP" id="kapittel-1-ledd-5">Fører skal minimum inneha Begrenset Operatørsertifikat, ROC (Restricted Operator's Certificate), men kan ha SRC (Short Range Certificate) (VHF) sertifikat dersom fartøyet kun opererer i fartsområde 4 eller mindre.</article> <article class="defaultP" margin-top="true">§ 19 skal lyde:</article><article class="legalP" id="kapittel-1-ledd-6">Ved alle operasjoner skal fartøyets fører vie særlig oppmerksomhet mot faren for at noen faller over bord. Ved utøvelse av vannsport som innebærer sleping, skal fartøyet være bemannet med minst én person som til en hver tid skal kunne følge med på passasjerene og de som blir slept. Vedkommende skal umiddelbart varsle føreren av fartøyet dersom noen av disse faller i vannet.</article></section><section class="section" data-name="kapII" id="kapittel-2" data-lovdata-URL="LTI/forskrift/2010-07-07-1080/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2011.</article></section></main></body></html>