<!DOCTYPE html><html lang="no"><head><title>Forskrift om endring i forskrift til opplæringslova og forskrift til privatskolelova</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-06-30-1046</dd><dt class="dokid">DokumentID</dt><dd class="dokid">LTI/forskrift/2010-06-30-1046</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 9 s 1546</dd><dt class="dateInForce">I kraft fra</dt><dd class="dateInForce">2010-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-06-23-724</li><li>forskrift/2006-07-14-932</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1998-07-17-61/§13-7a</li><li>lov/1998-07-17-61/§9-4</li><li>lov/1998-07-17-61/§3-4</li><li>lov/2003-07-04-84/§7-1e</li></ul></dd><dt class="dateOfPublication">Kunngjort</dt><dd class="dateOfPublication">2010-07-06 15:00</dd><dt class="lastupdated">Rettet</dt><dd class="lastupdated">2010-08-20 (se nederst)</dd><dt class="journalNumber">Journalnummer</dt><dd class="journalNumber">2010-0704</dd><dt class="titleShort">Korttittel</dt><dd class="titleShort">Endr. i forskr til opplæringslova og privatskolelova</dd><dt class="title">Tittel</dt><dd class="title">Forskrift om endring i forskrift til opplæringslova og forskrift til privatskolelova</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 30. juni 2010 med hjemmel i lov 17. juli 1998 nr. 61 om grunnskolen og den vidaregåande opplæringa (opplæringslova) § 13-7a, § 9-4 og § 3-4 og lov 4. juli 2003 nr. 84 om private skolar med rett til statstilskott (privatskolelova) § 7-1e.</dd><dt class="refid">RefID</dt><dd class="refid">forskrift/2010-06-30-1046</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til opplæringslova og forskrift til privatskolelova<ul class="tocSubUl"><li>I<ul class="tocSubUl"><li>§ 1A-1. Leksehjelp i grunnskolen</li><li>§ 17-1. Elevens rett til læremiddel på eiga målform</li><li>§ 17-2. Unntak frå parallellkravet</li><li>§ 17-3. Ansvaret til skoleeigar</li></ul></li><li>II<ul class="tocSubUl"><li>§ 2B-1. Leksehjelp i grunnskolen</li></ul></li><li>III</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2010-06-30-1046" id="dokument"><h1>Forskrift om endring i forskrift til opplæringslova og forskrift til privatskolelova</h1><section class="section" data-name="kapI" id="kapittel-1" data-lovdata-URL="LTI/forskrift/2010-06-30-1046/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 23. juni 2006 nr. 724 til opplæringslova gjøres følgende endringer:</article> <article class="defaultP" margin-top="true">Nytt kapittel 1A med overskrift skal lyde:</article><span class="futuretitle" id="kapittel-1-foreslåttittel-1">Kapittel 1A. Leksehjelp for elevar i grunnskolen</span><article class="futureLegalArticle" data-name="§1A-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1A-1</span>. <span class="legalArticleTitle">Leksehjelp i grunnskolen</span></span><article class="legalP" id="kapittel-1-foreslåttparagraf-1-ledd-1">Alle elevar på 1.-4. årstrinn har rett til leksehjelp, jf. opplæringslova § 13-7a. Formålet med leksehjelpa er å gi eleven støtte til læringsarbeidet, kjensle av meistring, gode rammer for sjølvstendig arbeid og medverke til utjamning av sosiale forskjellar i opplæringa.</article><article class="legalP" id="kapittel-1-foreslåttparagraf-1-ledd-2">Leksehjelpa er ikkje ein del av opplæringa til eleven, men skal sjåast i samanheng med opplæringa. Leksehjelpa skal gi eleven hjelp med skolearbeidet.</article><article class="legalP" id="kapittel-1-foreslåttparagraf-1-ledd-3">Kommunen er ansvarleg for leksehjelpa og veljar korleis leksehjelpa skal organiserast. Det totale omfanget leksehjelp på 1.-4. årstrinn skal til saman vere minimum 8 timar kvar veke. Kvart årstrinn skal ha minimum ein time leksehjelp per veke. Kommunen avgjer korleis dei resterande timane fordelast mellom trinna.</article><article class="legalP" id="kapittel-1-foreslåttparagraf-1-ledd-4">Kommunen pliktar å informere foreldra om retten til leksehjelp og tilbodet som gis.</article><article class="legalP" id="kapittel-1-foreslåttparagraf-1-ledd-5">Kommunen pliktar å sørgje for at elevane har eit godt psykososialt miljø i leksehjelpa som fremjar helse, trivsel og læring. Dersom ein tilsett har kunnskap eller mistanke om at eleven sin rett ikkje blir oppfylt skal den tilsette undersøkje saka, varsle kommunen og om nødvendig og mogleg sjølv gripe inn. Eleven og foreldre kan be om tiltak som vedkjem det psykososiale miljøet. Kommunen pliktar snarast mogleg å behandle saka etter reglane om enkeltvedtak i forvaltningslova. Dersom vedtak ikkje er fatta innan rimeleg tid kan eleven og foreldre klage som om vedtak vart fatta.</article><article class="legalP" id="kapittel-1-foreslåttparagraf-1-ledd-6">Kommunen plikter å sørgje for forsvarleg tilsyn med elevane i leksehjelpa. Gruppa må ikkje vere større enn det som er trygt og pedagogisk forsvarleg.</article><article class="legalP" id="kapittel-1-foreslåttparagraf-1-ledd-7">Leksehjelpa skal vere gratis for eleven. Dersom leksehjelpa blir organisert som ein del av skolefritidsordninga, kan kommunen ikkje ta betalt for den tida eleven mottek leksehjelp etter denne føresegna. Dette gjeld og for elevar som ikkje deltek i skolefritidsordninga elles.</article></article> <article class="defaultP" margin-top="true">§ 3-43 femte ledd skal lyde:</article><article class="legalP" id="kapittel-1-ledd-2">Føresegna gjeld og for elevar som er tekne inn til vidaregåande opplæring etter læreplanverket over fire år i ein kombinasjon av ordinær treårig vidaregåande opplæring og idrettsutøving.</article> <article class="defaultP" margin-top="true">Kapittel 15 overskriften skal lyde:</article><span class="futuretitle" id="kapittel-1-foreslåttittel-2">Kapittel 15. Krav om politiattest ved tilsetjing i grunnskolen, skolefritidsordninga, leksehjelpa og den vidaregåande skolen</span> <article class="defaultP" margin-top="true">§ 15-1 skal lyde:</article><article class="legalP" id="kapittel-1-ledd-3">Alle som skal tilsetjast i grunnskolen, den vidaregåande skolen, skolefritidsordninga eller leksehjelpa, skal leggje fram attest frå politiet. Kravet gjeld både fast personell og mellombels tilsette.</article> <article class="defaultP" margin-top="true">Kapittel 17 overskriften skal lyde:</article><span class="futuretitle" id="kapittel-1-foreslåttittel-3">Kapittel 17. Elevens rett til læremiddel på eiga målform</span> <article class="defaultP" margin-top="true">§ 17-1 skal lyde:</article><article class="futureLegalArticle" data-name="§17-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 17-1</span>. <span class="legalArticleTitle">Elevens rett til læremiddel på eiga målform</span></span><article class="legalP" id="kapittel-1-foreslåttparagraf-2-ledd-1">Eleven har rett til læremiddel på ønskja målform; nynorsk eller bokmål. Kravet til språklege parallellutgåver skal gjere det enklare for eleven å gjere seg nytte av opplæringa og sikre dei språklege rettane som eleven har.</article><article class="legalP" id="kapittel-1-foreslåttparagraf-2-ledd-2">I andre fag enn norsk kan det berre brukast læremiddel som ligg føre på nynorsk og bokmål til same tid, med mindre læremiddelet er omfatta av unntaka i § 17-2. Kravet til språkleg parallellitet gjeld berre for fag med årskull over 300 elevar.</article><article class="legalP" id="kapittel-1-foreslåttparagraf-2-ledd-3">Kravet om språklege parallellutgåver gjeld for læremiddel som skal brukast regelmessig i opplæringa og dekkjer vesentlege delar av kompetansemåla eller er viktig for dei grunnleggjande ferdigheitene i læreplanen for fag i Læreplanverket for Kunnskapsløftet. Med regelmessig meiner ein at læremiddelet blir brukt fast, over ei lengre periode eller jamleg. Når det er tvil om eit læremiddel dekkjer vesentlege delar av læreplanen i fag, skal skoleeigar vurdere saka konkret.</article><article class="legalP" id="kapittel-1-foreslåttparagraf-2-ledd-4">Med læremiddel meiner ein alle trykte, ikkje-trykte og digitale element som er utvikla til bruk i opplæringa. Dei kan vere enkeltståande eller gå inn i ein heilskap, og dekkjer aleine eller til saman kompetansemål i Læreplanverket for Kunnskapsløftet.</article><article class="legalP" id="kapittel-1-foreslåttparagraf-2-ledd-5">Når det skal vurderast om læremiddelet er omfatta av kravet til parallellitet gjeld dei same vurderingane for trykte og digitale læremiddel.</article></article> <article class="defaultP" margin-top="true">§ 17-2 skal lyde:</article><article class="futureLegalArticle" data-name="§17-2" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 17-2</span>. <span class="legalArticleTitle">Unntak frå parallellkravet</span></span><article class="legalP" id="kapittel-1-foreslåttparagraf-3-ledd-1">Reglane i § 17-1 skal ikkje hindre at elevane får ta i bruk eit breitt tilfang av læremiddel i opplæringa.</article><article class="legalP" id="kapittel-1-foreslåttparagraf-3-ledd-2">Kjeldestoff, bakgrunnsstoff, artiklar, avisar, oppslagsverk og likande kjem ikkje under kravet til språklege parallellutgåver, sjølv ved regelmessig bruk.</article><article class="legalP" id="kapittel-1-foreslåttparagraf-3-ledd-3">Læremiddel der den norske teksten utgjer ein mindre del, kjem ikkje inn under kravet til språkleg parallellutgåve.</article></article> <article class="defaultP" margin-top="true">§ 17-3 skal lyde:</article><article class="futureLegalArticle" data-name="§17-3" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 17-3</span>. <span class="legalArticleTitle">Ansvaret til skoleeigar</span></span><article class="legalP" id="kapittel-1-foreslåttparagraf-4-ledd-1">Skoleeigar har ansvaret for at retten til eleven til læremiddel på si målform blir oppfylt etter § 17-1 og § 17-2. Dette gjeld uavhengig av kor mange elevar som brukar bokmål og nynorsk i kommunen eller fylkeskommunen. Skoleeigar skal ha eit forsvarleg system, jf. opplæringslova § 13-10, for å sikre at retten til eleven blir oppfylt.</article></article> <article class="defaultP" margin-top="true">§ 17-4 oppheves.</article> <article class="defaultP" margin-top="true">§ 17-5 oppheves.</article> <article class="defaultP" margin-top="true">§ 24-7 andre og tredje ledd skal lyde:</article><article class="legalP" id="kapittel-1-ledd-4">Fag-/sveineprøve etter læreplan i Reform 94 må vere avlagd innan 31. desember 2011. Dette gjeld ikkje der Utdanningsdirektoratet har fastsatt ein annan frist eller for desse unntaka: Siste frist for å avlegge fag-/sveineprøve i Reform 94 for praksiskandidatar som har bestått sentralt gitt teoriprøve for praksiskandidatar innan våren 2009 og for lærlingar som har teikna lærekontrakt innan fristane gitt i første ledd bokstavane a-d:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">For lærefag med tre års opplæring og halvtanna års verdiskaping, er siste frist for å avlegge fag-/sveineprøve 30. juni 2012</article></article></li><li data-li-identifier="-" data-name="-"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">For lærefag med fire års opplæring og eitt års verdiskaping, er siste frist for å avlegge fag-/sveineprøve 31. desember 2012.</article></article></li></ul></article><article class="legalP" id="kapittel-1-ledd-5">Siste sentralt gitte teoriprøve for praksiskandidatar med læreplanar for Reform 94 skal vere våren 2009. Følgjande unntak frå siste frist for eksamen for praksiskandidatar i avviksfag som har bestått sentralt gitt teoriprøve for praksiskandidatar innan våren 2009 og for lærlingar som har teikna lærekontrakt innan fristane gitt i første ledd bokstavane a-d:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">Siste sentralt gitte tverrfaglege eksamen på VKI-nivå (7000-serien) for lærlingar, som har teikna lærekontrakt innan fristane gitt i første ledd bokstavane a og b, er våren 2011.</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">Siste sentralt gitte eksamen i avviksfag på VKII-nivå (6000-serien) for lærlingar og for praksiskandidatar som har bestått sentralt gitt teoriprøve for praksiskandidatar innan våren 2009, er våren 2011.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2010-06-30-1046/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 14. juli 2006 nr. 932 til privatskoleloven gjøres følgende endringer:</article> <article class="defaultP" margin-top="true">Nytt kapittel 2B med overskrift skal lyde:</article><span class="futuretitle" id="kapittel-2-foreslåttittel-1">Kapittel 2B. Leksehjelp for elevar i grunnskolen</span><article class="futureLegalArticle" data-name="§2B-1" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 2B-1</span>. <span class="legalArticleTitle">Leksehjelp i grunnskolen</span></span><article class="legalP" id="kapittel-2-foreslåttparagraf-1-ledd-1">Alle elevar på 1.-4. årstrinn har rett til leksehjelp, jf. privatskolelova § 7-1e. Formålet med leksehjelpa er å gi eleven støtte til læringsarbeidet, kjensle av meistring, gode rammer for sjølvstendig arbeid og å medverke til utjamning av sosiale forskjellar i opplæringa.</article><article class="legalP" id="kapittel-2-foreslåttparagraf-1-ledd-2">Leksehjelpa er ikkje ein del av opplæringa til eleven, men skal sjåast i samanheng med opplæringa. Leksehjelpa skal gi eleven hjelp med skolearbeidet.</article><article class="legalP" id="kapittel-2-foreslåttparagraf-1-ledd-3">Skolen er ansvarleg for leksehjelpa og veljar korleis leksehjelpa skal organiserast. Det totale omfanget leksehjelp på 1.-4. årstrinn skal til saman vere minimum 8 timar kvar veke. Kvart årstrinn skal ha minimum ein time leksehjelp per veke. Skolen avgjer korleis dei resterande timane fordelast mellom trinna.</article><article class="legalP" id="kapittel-2-foreslåttparagraf-1-ledd-4">Skolen pliktar å informere foreldra om retten til leksehjelp og tilbodet som gis.</article><article class="legalP" id="kapittel-2-foreslåttparagraf-1-ledd-5">Skolen pliktar å sørgje for at elevane har eit godt psykososialt miljø i leksehjelpa som fremjar helse, trivsel og læring. Dersom ein tilsett har kunnskap eller mistanke om at ein elev sin rett ikkje blir oppfylt skal den tilsette undersøkje saka, varsle skolen og om nødvendig og mogleg sjølv gripe inn. Eleven og foreldre kan be om tiltak som vedkjem det psykososiale miljøet. Skolen pliktar snarast mogleg å behandle saka etter reglane om enkeltvedtak i forvaltningslova. Dersom vedtak ikkje er fatta innan rimeleg tid kan eleven og foreldre klage som om vedtak vart fatta.</article><article class="legalP" id="kapittel-2-foreslåttparagraf-1-ledd-6">Skolen plikter å sørgje for forsvarleg tilsyn med elevane i leksehjelpa. Gruppa må ikkje vere større enn det som er trygt og pedagogisk forsvarleg.</article><article class="legalP" id="kapittel-2-foreslåttparagraf-1-ledd-7">Leksehjelpa skal vere gratis for eleven. Dersom leksehjelpa blir organisert som ein del av skolefritidsordninga, kan skolen ikkje ta betalt for den tida eleven mottek leksehjelp etter denne føresegna. Dette gjeld og for elevar som ikkje deltek i skolefritidsordninga elles.</article></article> <article class="defaultP" margin-top="true">§ 3-43 femte ledd skal lyde:</article><article class="legalP" id="kapittel-2-ledd-2">Føresegna gjeld og for elevar som er tekne inn til vidaregåande opplæring etter læreplanen skolen har fått godkjend etter privatskolelova § 2-3 over fire år i ein kombinasjon av ordinær treårig vidaregåande opplæring og idrettsutøving.</article> <article class="defaultP" margin-top="true">Kapittel 8 overskriften skal lyde:</article><span class="futuretitle" id="kapittel-2-foreslåttittel-2">Kapittel 8. Krav om politiattest ved tilsetjing i grunnskolar, leksehjelp og vidaregåande skolar</span> <article class="defaultP" margin-top="true">§ 8-1 skal lyde:</article><article class="legalP" id="kapittel-2-ledd-3">Alle som skal tilsetjast i grunnskolar og vidaregåande skolar som driv verksemd etter privatskolelova, skal leggje fram politiattest. Det same gjeld personar som tilsetjast i leksehjelpa etter privatskolelova § 7-1e. Kravet gjeld både fast personell og mellombels tilsette. Krava gjeld likevel ikkje vidaregåande skolar som gir yrkesretta opplæring som ikkje blir gitt ved vidaregåande offentlege skolar.</article></section><section class="section" data-name="kapIII" id="kapittel-3" data-lovdata-URL="LTI/forskrift/2010-06-30-1046/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene trer i kraft 1. august 2010.</article></section><section class="section" id="kapittel-4" data-lovdata-URL="LTI/forskrift/2010-06-30-1046/KAPITTEL_4"><h2>Rettelser</h2><article class="defaultP" data-text-size="small"><strong>Publisert:</strong> I 2010 hefte 10 (Rettelse)</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">Ved en inkurie ble ledeteksten til endringen i § 24-7 gjengitt feil. Ledeteksten skal lyde:</article> <article class="defaultP" margin-top="true">§ 24-7 <i>tredje</i> og <i>fjerde</i> ledd skal lyde:</article></section></main></body></html>