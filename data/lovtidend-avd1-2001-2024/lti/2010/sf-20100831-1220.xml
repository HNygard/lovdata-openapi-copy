<!DOCTYPE html><html lang="no"><head><title>Forskrift om endring i forskrift om rammer for vannforvaltningen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-08-31-1220</dd><dt class="dokid">DokumentID</dt><dd class="dokid">LTI/forskrift/2010-08-31-1220</dd><dt class="ministry">Departement</dt><dd class="ministry"><ul><li>Olje- og energidepartementet</li><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 11 s 1925</dd><dt class="dateInForce">I kraft fra</dt><dd class="dateInForce">2010-08-31</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-12-15-1446</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§9</li><li>lov/2008-06-27-71/§3-6</li><li>lov/2008-06-27-71/§8-1</li><li>lov/2008-06-27-71/§9-7</li><li>forskrift/2006-12-15-1446/§33</li></ul></dd><dt class="dateOfPublication">Kunngjort</dt><dd class="dateOfPublication">2010-08-31 13:35</dd><dt class="journalNumber">Journalnummer</dt><dd class="journalNumber">2010-0808</dd><dt class="titleShort">Korttittel</dt><dd class="titleShort">Endr. i vannforskriften</dd><dt class="title">Tittel</dt><dd class="title">Forskrift om endring i forskrift om rammer for vannforvaltningen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Miljøverndepartementet og Olje- og energidepartementet 31. august 2010 med hjemmel i lov 13. mars 1981 nr. 6 om vern mot forurensninger og om avfall (Forurensningsloven) § 9 og lov 27. juni 2008 nr. 71 om planlegging og byggesaksbehandling (plan- og bygningsloven) § 3-6 andre ledd, § 8-1 andre ledd og § 9-7 andre ledd, jf. forskrift 15. desember 2006 nr. 1446 om rammer for vannforvaltningen § 33. <br /><strong>EØS-henvisninger:</strong> EØS-avtalen vedlegg XX nr. 13caa (direktiv 2006/118/EF).</dd><dt class="refid">RefID</dt><dd class="refid">forskrift/2010-08-31-1220</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om rammer for vannforvaltningen<ul class="tocSubUl"><li>I<ul class="tocSubUl"><li>§ 6. (miljømål for grunnvann)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2010-08-31-1220" id="dokument"><h1>Forskrift om endring i forskrift om rammer for vannforvaltningen</h1><section class="section" data-name="kapI" id="kapittel-1" data-lovdata-URL="LTI/forskrift/2010-08-31-1220/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. desember 2006 nr. 1446 om rammer for vannforvaltningen gjøres følgende endringer:</article> <article class="defaultP" margin-top="true">§ 3 nye bokstaver v) og w) skal lyde:<ul class="defaultList"><li data-li-identifier="v)" data-name="v)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1"><i>Terskelverdi:</i> En på forhånd fastsatt verdi for konsentrasjon i grunnvannsforekomster av stoffer angitt i vedlegg IX som ved målt overskridelse innebærer at grunnvannsforekomsten ikke har god kjemisk tilstand, jf. vedlegg V 2.3.2.</article></article></li><li data-li-identifier="w)" data-name="w)"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1"><i>Vendepunktverdi:</i> En på forhånd fastsatt verdi for konsentrasjon i grunnvannsforekomster av stoffer angitt i vedlegg IX som ved målt overskridelse innebærer at det skal vurderes om grunnvannsforekomsten står i fare for å miste god kjemisk tilstand, jf. vedlegg V 2.4.4.</article></article></li></ul></article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">(miljømål for grunnvann)</span></span><article class="legalP" id="kapittel-1-foreslåttparagraf-1-ledd-1">Tilstanden i grunnvann skal beskyttes mot forringelse, forbedres og gjenopprettes og balansen mellom uttak og nydannelse sikres med sikte på at vannforekomstene skal ha minst god kjemisk og kvantitativ tilstand, i samsvar med klassifiseringen i vedlegg V, jf. terskel- og vendepunktverdiene gitt i vedlegg IX.</article></article> <article class="defaultP" margin-top="true">§ 25 ny bokstav h) skal lyde:<ul class="defaultList"><li data-li-identifier="h)" data-name="h)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">tiltak for å sikre at terskelverdier for grunnvannsforekomster ikke er overskredet, samt forebyggende tiltak for å snu vesentlige og vedvarende økende trender ved en eventuell overskredet vendepunktverdi, jf. vedlegg V 2.4.4. Naturlig forekommende høye konsentrasjoner eller midlertidige endringer i konsentrasjoner medfører ikke krav til særskilte tiltak.</article></article></li></ul></article> <article class="defaultP" margin-top="true">Vedlegg V pkt. 2.3.1 skal lyde:</article><span class="futuretitle" id="kapittel-1-foreslåttittel-1">2.3.1 Parametere for bestemmelse av grunnvannets kjemiske tilstand</span><article class="legalP" id="kapittel-1-ledd-2">Ledningsevne</article><article class="legalP" id="kapittel-1-ledd-3">Konsentrasjon av forurensende stoffer – relevante stoffer bestemmes av belastningen på hver enkelt grunnvannsforekomst, jf. 2.4.2 4. avsnitt, og er ikke begrenset til stoffer/parametere angitt i vedlegg IX eller kvalitetsstandarder nevnt i pkt. 2.3.2.</article> <article class="defaultP" margin-top="true">Vedlegg V pkt. 2.3.2 skal lyde:</article><span class="futuretitle" id="kapittel-1-foreslåttittel-2">2.3.2 Definisjon av god kjemisk tilstand for grunnvann</span><article class="defaultP"><table><thead><tr><th data-text-align="left" data-vertical-align="top"><i>Elementer</i></th><th data-text-align="left" data-vertical-align="top"><i>God tilstand</i></th></tr></thead><tbody><tr><td data-text-align="left" data-vertical-align="top">Generelt</td><td data-text-align="left" data-vertical-align="top">Den kjemiske sammensetningen til grunnvannsforekomsten er slik at konsentrasjonene av forurensende stoffer<br />– som angitt nedenfor ikke viser påvirkninger av inntrengning av saltvann eller annet,<br />– ikke overstiger terskelverdier gitt i vedlegg IX, eller kvalitetsstandarder som gjelder i henhold til annet relevant regelverk,<br />– ikke vil medføre at miljømålene ikke nås for tilknyttede overflatevann, eller innebærer annen vesentlig forringelse av slike vannforekomsters økologiske eller kjemiske kvalitet eller vesentlig skade på terrestriske systemer som er direkte avhengige av grunnvannsforekomsten.</td></tr><tr><td data-text-align="left" data-vertical-align="top">Ledningsevne</td><td data-text-align="left" data-vertical-align="top">Endringer i ledningsevne er ikke tegn på at saltvann eller annet trenger inn i grunnvannsforekomsten.</td></tr></tbody></table></article> <article class="defaultP" margin-top="true">Vedlegg V pkt. 2.4.1 første ledd skal lyde:</article><article class="legalP" id="kapittel-1-ledd-4">Grunnvannsovervåkningsnettet skal opprettes i samsvar med kravene i § 18. Overvåkningsnettet skal utformes slik at det gir en sammenhengende og omfattende oversikt over grunnvannets kjemiske tilstand innen hver vannregion, og slik at vesentlige og vedvarende økende trender når det gjelder forurensninger blir oppdaget.</article> <article class="defaultP" margin-top="true">Vedlegg V pkt. 2.4.2 tredje ledd med overskrift skal lyde:</article> <article class="defaultP" margin-top="true"><i>Valg av parametere</i></article><article class="legalP" id="kapittel-1-ledd-5">Følgende grunnleggende parametere skal overvåkes i alle valgte grunnvannsforekomster:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">oksygeninnhold,</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">pH-verdi,</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">ledningsevne,</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1">relevante parametere fra vedlegg IX.</article></article></li></ul></article> <article class="defaultP" margin-top="true">Vedlegg V pkt. 2.4.3 første og andre ledd med overskrifter skal lyde:</article> <article class="defaultP" margin-top="true"><i>Mål</i></article><article class="legalP" id="kapittel-1-ledd-6">Tiltaksorientert overvåking skal utføres i periodene mellom basisovervåkingsprogrammene for å fastslå<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">den kjemiske tilstanden til alle grunnvannsforekomster eller grupper av grunnvannsforekomster som anses for å være truet,</article></article></li><li data-li-identifier="-" data-name="-"><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">tilstedeværelsen av en eventuell vesentlig og vedvarende økende trend i konsentrasjonen av et forurensende stoff.</article></article></li></ul></article> <article class="defaultP" margin-top="true"><i>Valg av overvåkningslokaliteter</i></article><article class="legalP" id="kapittel-1-ledd-7">Tiltaksorientert overvåking skal utføres for alle grunnvannsforekomster eller grupper av grunnvannsforekomster som på grunnlag av virkningsvurderingen utført i henhold til vedlegg II, og som ved basisovervåkingen anses å stå i fare for ikke å nå miljømålene. For valg av parametere jf. 2.4.2 ovenfor. Valget av overvåkningslokaliteter skal også gjenspeile en vurdering av hvor representative overvåkningsdataene fra stedet er for kvaliteten til den aktuelle grunnvannsforekomsten eller gruppen av grunnvannsforekomster.</article> <article class="defaultP" margin-top="true">Vedlegg V pkt. 2.4.4 skal lyde:</article><span class="futuretitle" id="kapittel-1-foreslåttittel-3">2.4.4 Identifikasjon av trender for konsentrasjoner av forurensende stoffer</span><article class="legalP" id="kapittel-1-ledd-8">Ved overskridelse av en eller flere vendepunktverdier gitt i vedlegg IX skal det i hvert tilfelle vurderes om det samtidig foreligger vesentlige og vedvarende økende trender i konsentrasjoner av forurensende stoffer. Dersom slike trender foreligger skal det vurderes nærmere om det er behov for tiltak eller ytterligere undersøkelser. Det skal brukes data fra basis- og tiltaksorientert overvåking til å identifisere vesentlige og vedvarende økende trender i konsentrasjoner av forurensende stoffer, og til å snu slike trender. Påvisninger av trend skal gjøres for en grunnvannsforekomst eller, når relevant, grupper av grunnvannsforekomster, og det skal framgå hvilke år eller hvilken periode som benyttes ved slike påvisninger. Når det lykkes å snu en trend skal dette dokumenteres statistisk og påliteligheten skal angis.</article> <article class="defaultP" margin-top="true">Nytt vedlegg IX skal lyde:</article><span class="futuretitle" id="kapittel-1-foreslåttittel-4">Vedlegg IX. Kjemisk tilstand for grunnvann: terskel- og vendepunktverdier</span><article class="legalP" id="kapittel-1-ledd-9">Ved bestemmelse av god kjemisk tilstand jf. vedlegg V 2.3.2 og ved identifikasjon av trender for forurensende stoffer, jf. vedlegg V 2.4.4, skal følgende terskelverdier og vendepunktverdier gjelde: <table><thead><tr><th data-text-align="left" data-vertical-align="top"><i>Stoffer/Parameter</i></th><th data-text-align="left" data-vertical-align="top"><i>Terskelverdi</i></th><th data-text-align="left" data-vertical-align="top"><i>Vendepunktverdi</i></th></tr></thead><tbody><tr><td data-text-align="left" data-vertical-align="top">Nitrat, mg/l</td><td data-text-align="left" data-vertical-align="top">50</td><td data-text-align="left" data-vertical-align="top">37,5</td></tr><tr><td data-text-align="left" data-vertical-align="top">Bekjempningsmidler, μg/l</td><td data-text-align="left" data-vertical-align="top">0,1</td><td data-text-align="left" data-vertical-align="top">0,075</td></tr><tr><td data-text-align="left" data-vertical-align="top">Sum bekjempningsmidler μg/l</td><td data-text-align="left" data-vertical-align="top">0,5</td><td data-text-align="left" data-vertical-align="top">0,4</td></tr><tr><td data-text-align="left" data-vertical-align="top">Klorid, mg/l</td><td data-text-align="left" data-vertical-align="top">200</td><td data-text-align="left" data-vertical-align="top">150</td></tr><tr><td data-text-align="left" data-vertical-align="top">Sulfat, mg/l</td><td data-text-align="left" data-vertical-align="top">100</td><td data-text-align="left" data-vertical-align="top">75</td></tr><tr><td data-text-align="left" data-vertical-align="top">Ammonium, mg/l N</td><td data-text-align="left" data-vertical-align="top">0,5</td><td data-text-align="left" data-vertical-align="top">0,4</td></tr><tr><td data-text-align="left" data-vertical-align="top">Arsen, μg/l</td><td data-text-align="left" data-vertical-align="top">10</td><td data-text-align="left" data-vertical-align="top">7,5</td></tr><tr><td data-text-align="left" data-vertical-align="top">Kadmium, μg/l</td><td data-text-align="left" data-vertical-align="top">5</td><td data-text-align="left" data-vertical-align="top">3,75</td></tr><tr><td data-text-align="left" data-vertical-align="top">Bly, μg/l</td><td data-text-align="left" data-vertical-align="top">10</td><td data-text-align="left" data-vertical-align="top">7,5</td></tr><tr><td data-text-align="left" data-vertical-align="top">Kvikksølv, μg/l</td><td data-text-align="left" data-vertical-align="top">0,5</td><td data-text-align="left" data-vertical-align="top">0,4</td></tr><tr><td data-text-align="left" data-vertical-align="top">Sum av Trikloreten og Tetrakloreten, μg/l</td><td data-text-align="left" data-vertical-align="top">10</td><td data-text-align="left" data-vertical-align="top">7 7,5</td></tr></tbody></table></article><article class="legalP" id="kapittel-1-ledd-10">Med bekjempningsmidler forstås plantevernmidler som definert i § 2 a) i forskrift om plantevernmidler og biocidholdige produkter som definert i § 3 e) i forskrift om godkjenning av biocider og biocidholdige produkter. Med sum bekjempningsmidler forstås summen av alle individuelle bekjempningsmidler, som påvises og kvantifiseres under overvåkingsprosedyren, herunder relevante omdannelses-, nedbrytnings- og reaksjonsprodukter.</article></section><section class="section" data-name="kapII" id="kapittel-2" data-lovdata-URL="LTI/forskrift/2010-08-31-1220/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>