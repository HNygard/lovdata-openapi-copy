<!DOCTYPE html><html lang="no"><head><title>Forskrift om endring i forskrift til opplæringslova og forskrift til privatskolelova</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-07-07-1081</dd><dt class="dokid">DokumentID</dt><dd class="dokid">LTI/forskrift/2010-07-07-1081</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 9 s 1642</dd><dt class="dateInForce">I kraft fra</dt><dd class="dateInForce">2010-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-06-23-724</li><li>forskrift/2006-07-14-932</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1998-07-17-61/§2-3</li><li>lov/1998-07-17-61/§3-4</li><li>lov/1998-07-17-61/§13-3d</li><li>lov/2003-07-04-84/§2-3</li><li>lov/2003-07-04-84/§7-1</li></ul></dd><dt class="dateOfPublication">Kunngjort</dt><dd class="dateOfPublication">2010-07-13 15:10</dd><dt class="journalNumber">Journalnummer</dt><dd class="journalNumber">2010-0730</dd><dt class="titleShort">Korttittel</dt><dd class="titleShort">Endr i opplæringsforskrifter</dd><dt class="title">Tittel</dt><dd class="title">Forskrift om endring i forskrift til opplæringslova og forskrift til privatskolelova</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Kunnskapsdepartementet 7. juli 2010 med heimel i lov 17. juli 1998 nr. 61 om grunnskolen og den vidaregåande opplæringa (opplæringslova) § 2-3 tredje ledd, § 3-4 første ledd og § 13-3d og lov 4. juli 2003 nr. 84 om private skolar med rett til statstilskot (privatskolelova) § 2-3 annet ledd og § 7-1d.</dd><dt class="refid">RefID</dt><dd class="refid">forskrift/2010-07-07-1081</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til opplæringslova og forskrift til privatskolelova<ul class="tocSubUl"><li>I<ul class="tocSubUl"><li>§ 1-3. Vidaregåande opplæring</li><li>§ 3-11. Undervegsvurdering</li><li>§ 3-20. Fritak frå vurdering med karakter for elevar med individuell opplæringsplan</li><li>§ 3-41. Føring av fråvær i grunnskolen</li><li>§ 3-43. Førstegongsvitnemål</li><li>§ 3-47. Føring av fråvær i vidaregåande opplæring</li><li>§ 20-1. Formålet med foreldresamarbeid</li><li>§ 20-2. Foreldreutvalet for grunnopplæringa</li><li>§ 20-3. Foreldresamarbeid i grunnskolen</li><li>§ 20-4. Foreldresamarbeid i vidaregåande opplæring</li></ul></li><li>II<ul class="tocSubUl"><li>§ 2A-8. Vidaregåande opplæring</li><li>§ 3-11. Undervegsvurdering</li><li>§ 3-40. Føring av fråvær i grunnskolen</li><li>§ 3-42. Førstegongsvitnemål</li><li>§ 3-46. Føring av fråvær i vidaregåande opplæring</li><li>§ 4-1. Formålet med foreldresamarbeid</li><li>§ 4-2. Kontakt med heimen i grunnskolen</li><li>§ 4-3. Kontakten med heimen i vidaregåande opplæring</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2010-07-07-1081" id="dokument"><h1>Forskrift om endring i forskrift til opplæringslova og forskrift til privatskolelova</h1><section class="section" data-name="kapI" id="kapittel-1" data-lovdata-URL="LTI/forskrift/2010-07-07-1081/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 23. juni 2006 nr. 724 til opplæringslova blir det gjort følgjande endringar:</article> <article class="defaultP" margin-top="true">§ 1-3 skal lyde:</article><article class="futureLegalArticle" data-name="§1-3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-3</span>. <span class="legalArticleTitle">Vidaregåande opplæring</span></span><article class="legalP" id="kapittel-1-foreslåttparagraf-1-ledd-1">Den vidaregåande opplæringa skal vere i samsvar med Læreplanverket for Kunnskapsløftet og den fastsette tilbodsstrukturen. Læreplanverket for Kunnskapsløftet omfattar den generelle delen av læreplanen, prinsipp for opplæringa, læreplanane for faga og fag- og timefordelinga.<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">Elevar som får opplæring ved ein knutepunktskole etter opplæringslova § 3-9 andre ledd, har i teiknspråk, norsk og engelsk rett til opplæring i samsvar med læreplanane i norsk teiknspråk, norsk for døve og sterkt tunghørte, engelsk for døve og sterkt tunghørte.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-1-nummer-1">2) Elevar med rett til punktskriftopplæring med meir etter opplæringslova § 3-10 har rett til inntil 456 timar i tillegg til den ordinære timeramma i fag- og timefordelinga.<article class="legalP" id="kapittel-1-foreslåttparagraf-1-nummer-1-ledd-1">Opplæringa i fellesfaga skal vere tilpassa dei ulike utdanningsprogramma.</article></article></article> <article class="defaultP" margin-top="true">§ 3-9 oppheves.</article> <article class="defaultP" margin-top="true">§ 3-11 skal lyde:</article><article class="futureLegalArticle" data-name="§3-11" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-11</span>. <span class="legalArticleTitle">Undervegsvurdering</span></span><article class="legalP" id="kapittel-1-foreslåttparagraf-2-ledd-1">Undervegsvurdering skal brukast som ein reiskap i læreprosessen, som grunnlag for tilpassa opplæring og bidra til at eleven, lærlingen og lærekandidaten aukar kompetansen sin i fag, jf. § 3-2. Undervegsvurderinga skal gis løpande og systematisk og kan vere både munnleg og skriftleg.</article><article class="legalP" id="kapittel-1-foreslåttparagraf-2-ledd-2">Undervegsvurderinga skal innehalde grunngitt informasjon om kompetansen til eleven, lærlingen og lærekandidaten og skal givast som meldingar med sikte på fagleg utvikling.</article><article class="legalP" id="kapittel-1-foreslåttparagraf-2-ledd-3">Eleven, lærlingen og lærekandidaten har minst éin gong kvart halvår rett til ein samtale med kontaktlæraren eller instruktøren om sin utvikling i forhold til kompetansemåla i faga. Samtalen kan gjennomførast i samband med halvårsvurderinga utan karakter, jf. § 3-13 og i samband med samtalen med foreldra etter § 20-3 og § 20-4.</article><article class="legalP" id="kapittel-1-foreslåttparagraf-2-ledd-4">Læraren skal vurdere om eleven har tilfredsstillande utbytte av opplæringa, jf. opplæringslova § 5-1 og § 5-4.</article><article class="legalP" id="kapittel-1-foreslåttparagraf-2-ledd-5">Lærekandidatar og elevar med individuell opplæringsplan skal både ha undervegsvurdering og rettleiing i samsvar med den opplæringsplanen som er utarbeidd for dei, jf. opplæringslova § 5-5 første ledd. Elevar som er fritekne frå vurdering med karakter etter § 3-20 skal ha undervegsvurdering utan karakter på grunnlag av måla i den individuelle opplæringsplanen så langt planen avvik frå læreplanen for faget.</article><article class="legalP" id="kapittel-1-foreslåttparagraf-2-ledd-6">Elevar som er fritekne frå vurdering med karakter etter § 3-21 til § 3-24 skal ha undervegsvurdering utan karakter i faget. Grunnlaget for vurdering er kompetansemåla i faget, jf. § 3-3.</article></article> <article class="defaultP" margin-top="true">§ 3-20 skal lyde:</article><article class="futureLegalArticle" data-name="§3-20" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-20</span>. <span class="legalArticleTitle">Fritak frå vurdering med karakter for elevar med individuell opplæringsplan</span></span><article class="legalP" id="kapittel-1-foreslåttparagraf-3-ledd-1">Når ein elev i grunnskolen får opplæring etter individuell opplæringsplan, avgjer foreldra om eleven skal ha vurdering med eller utan karakter. I fag der det både gis skriftlege og munnlege karakter, kan foreldra også velje om eleven skal ha berre skriftleg eller munnleg karakter i faget. Dei som vel karakter i norsk skriftleg, kan velje karakter i den eine eller begge målformene. Valretten gjeld berre i fag som er omfatta av enkeltvedtaket om spesialundervisning.</article><article class="legalP" id="kapittel-1-foreslåttparagraf-3-ledd-2">Skoleeigaren skal sørgje for at eleven og foreldra i grunnskolen får nødvendig rettleiing om kva val av vurdering utan og med karakter inneber for eleven.</article><article class="legalP" id="kapittel-1-foreslåttparagraf-3-ledd-3">Elevar i vidaregåande opplæring kan ikkje få fritak frå vurdering med karakter sjølv om dei har individuell opplæringsplan i eit fag.</article></article> <article class="defaultP" margin-top="true">§ 3-41 skal lyde:</article><article class="futureLegalArticle" data-name="§3-41" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 3-41</span>. <span class="legalArticleTitle">Føring av fråvær i grunnskolen</span></span><article class="legalP" id="kapittel-1-foreslåttparagraf-4-ledd-1">Frå og med 8. årstrinnet skal alt fråvær førast på vitnemålet. Fråvær skal førast i dagar og enkelttimar. Enkelttimar kan ikkje konverterast til dagar.</article><article class="legalP" id="kapittel-1-foreslåttparagraf-4-ledd-2">Eleven eller foreldra kan krevje at årsaka til fråværet blir ført på eit vedlegg til vitnemålet. Dette gjeld berre når eleven har lagt fram dokumentasjon på årsaka til fråværet.</article><article class="legalP" id="kapittel-1-foreslåttparagraf-4-ledd-3">Dersom det er mogleg, skal eleven leggje fram dokumentasjon av fråværet frå opplæringa på førehand.</article><article class="legalP" id="kapittel-1-foreslåttparagraf-4-ledd-4">For inntil 10 skoledagar i eit opplæringsår, kan eleven krevje at følgjande fråvær ikkje vert ført på vitnemålet:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-4-punkt-1"><article class="legalP" id="kapittel-1-foreslåttparagraf-4-ledd-4-punkt-1-ledd-1">dokumentert fråvær som skyldast helsegrunnar</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-4-punkt-2"><article class="legalP" id="kapittel-1-foreslåttparagraf-4-ledd-4-punkt-2-ledd-1">innvilga permisjon etter opplæringslova § 2-11.</article></article></li></ul></article><article class="legalP" id="kapittel-1-foreslåttparagraf-4-ledd-5">For at fråvær som skyldast helsegrunnar etter bokstav a ikkje skal førast på vitnemålet, må eleven leggje fram ei legeerklæring som dokumenterer dette. Fråvær som skyldast helsegrunnar må vare meir enn tre dagar, og det er berre fråvær frå og med fjerde dagen som kan strykast. Ved dokumentert risiko for fråvær etter bokstav a på grunn av funksjonshemming eller kronisk sjukdom, kan fråvær strykast frå og med første fråværsdag.</article></article> <article class="defaultP" margin-top="true">§ 3-43 skal lyde:</article><article class="futureLegalArticle" data-name="§3-43" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 3-43</span>. <span class="legalArticleTitle">Førstegongsvitnemål</span></span><article class="legalP" id="kapittel-1-foreslåttparagraf-5-ledd-1">Førstegongsvitnemål, jf. § 7-2 i forskrift 31. januar 2007 nr. 173 om opptak til høgare utdanning, blir gitt til den som ved utløpet av normal tid i tråd med fastsett opplæringsløp i læreplanverket, har bestått vidaregåande opplæring som gir generell studiekompetanse. Det er mogleg å føre karakterar som er oppnådde etter normal tid ved særskild eksamen etter § 3-33, utsett eksamen etter § 3-35 og ny eksamen etter § 3-36 eller § 3-37 på førstegongsvitnemålet.</article><article class="legalP" id="kapittel-1-foreslåttparagraf-5-ledd-2">Førstegongsvitnemål kan berre skrivast ut éin gong til den personen det gjeld. Det gjeld likevel ikkje dersom vedkommande får endra karakter(ar) på grunnlag av klage.</article><article class="legalP" id="kapittel-1-foreslåttparagraf-5-ledd-3">Elevane kan få ført på førstegongsvitnemålet karakterar som er forbetra innan utløpet av normal tid. Det er mogleg å få ført på karakterar i fag som går utover minstekravet til studiekompetanse, og som er oppnådde innan utløpet av normal tid.</article><article class="legalP" id="kapittel-1-foreslåttparagraf-5-ledd-4">Kravet om gjennomført vidaregåande opplæring på normal tid kan etter søknad bli utvida til maksimalt fem år. Dette gjeld dersom det blir lagt fram skriftleg dokumentasjon på at eleven har vore fråverande frå opplæringa ein lengre periode i løpet av eit opplæringsår på grunn av eitt eller fleire av desse forholda:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-ledd-4-punkt-1"><article class="legalP" id="kapittel-1-foreslåttparagraf-5-ledd-4-punkt-1-ledd-1">vedkommande innanfor denne perioden gjennomfører internasjonal utveksling som medfører tap av opplæringstid</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-ledd-4-punkt-2"><article class="legalP" id="kapittel-1-foreslåttparagraf-5-ledd-4-punkt-2-ledd-1">vedkommande innanfor denne perioden gjennomfører folkehøgskole, verneplikt eller i minst seks månader av opplæringsåret utfører omsorgsarbeid</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-5-ledd-4-punkt-3"><article class="legalP" id="kapittel-1-foreslåttparagraf-5-ledd-4-punkt-3-ledd-1">vedkommande har hatt fråvær på grunn av langvarig sjukdom</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-5-ledd-4-punkt-4"><article class="legalP" id="kapittel-1-foreslåttparagraf-5-ledd-4-punkt-4-ledd-1">vedkommande har innanfor denne perioden fått innvilga søknad om omval etter opplæringslova § 3-1 fjerde ledd</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-5-ledd-4-punkt-5"><article class="legalP" id="kapittel-1-foreslåttparagraf-5-ledd-4-punkt-5-ledd-1">vedkommande har fått rett til ekstra opplæringstid etter reglane i opplæringslova § 3-1 femte ledd.</article></article></li></ul></article><article class="legalP" id="kapittel-1-foreslåttparagraf-5-ledd-5">Føresegna gjeld og for elevar som er tekne inn til vidaregåande opplæring etter læreplanverket over fire år i ein kombinasjon av ordinær treårig vidaregåande opplæring og idrettsutøving.</article></article> <article class="defaultP" margin-top="true">§ 3-47 skal lyde:</article><article class="futureLegalArticle" data-name="§3-47" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 3-47</span>. <span class="legalArticleTitle">Føring av fråvær i vidaregåande opplæring</span></span><article class="legalP" id="kapittel-1-foreslåttparagraf-6-ledd-1">Alt fråvær skal førast på vitnemålet og kompetansebeviset. Fråvær skal førast i dagar og enkelttimar. Enkelttimar kan ikkje konverterast til dagar.</article><article class="legalP" id="kapittel-1-foreslåttparagraf-6-ledd-2">Rektor kan avgjere om fråvær for den som er deltidselev, skal førast i dagar og timar eller berre i timar. For elevar som skal ha kompetansebevis, skal fråvær førast på kompetansebeviset.</article><article class="legalP" id="kapittel-1-foreslåttparagraf-6-ledd-3">Eleven kan krevje at årsaka til fråværet blir ført på eit vedlegg til vitnemålet eller kompetansebeviset, dersom han eller ho legg fram dokumentasjon på årsaka til fråværet.</article><article class="legalP" id="kapittel-1-foreslåttparagraf-6-ledd-4">Dersom det er mogleg, skal eleven leggje fram dokumentasjon av fråværet frå opplæringa på førehand.</article><article class="legalP" id="kapittel-1-foreslåttparagraf-6-ledd-5">For inntil samanlagt 10 skoledagar i eit opplæringsår, kan ein elev krevje at følgjande fråvær ikkje blir ført på vitnemålet eller på kompetansebeviset dersom det kan dokumenterast at fråværet skyldast:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-6-ledd-5-punkt-1"><article class="legalP" id="kapittel-1-foreslåttparagraf-6-ledd-5-punkt-1-ledd-1">helse- og velferdsgrunnar</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-6-ledd-5-punkt-2"><article class="legalP" id="kapittel-1-foreslåttparagraf-6-ledd-5-punkt-2-ledd-1">arbeid som tillitsvald</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-6-ledd-5-punkt-3"><article class="legalP" id="kapittel-1-foreslåttparagraf-6-ledd-5-punkt-3-ledd-1">politisk arbeid</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-6-ledd-5-punkt-4"><article class="legalP" id="kapittel-1-foreslåttparagraf-6-ledd-5-punkt-4-ledd-1">hjelpearbeid</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-6-ledd-5-punkt-5"><article class="legalP" id="kapittel-1-foreslåttparagraf-6-ledd-5-punkt-5-ledd-1">lovpålagt oppmøte</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-6-ledd-5-punkt-6"><article class="legalP" id="kapittel-1-foreslåttparagraf-6-ledd-5-punkt-6-ledd-1">representasjon i arrangement på nasjonalt og internasjonalt nivå.</article></article></li></ul></article><article class="legalP" id="kapittel-1-foreslåttparagraf-6-ledd-6">For at fråvær som skyldast helsegrunnar etter bokstav a ikkje skal førast på vitnemålet eller på kompetansebeviset, må eleven leggje fram ei legeerklæring som dokumenterer dette. Fråvær som skyldast helsegrunnar må vare meir enn tre dagar, og det er berre fråvær frå og med fjerde dagen som kan strykast. Ved dokumentert risiko for fråvær etter bokstav a på grunn av funksjonshemming eller kronisk sjukdom, kan fråvær strykast frå og med første fråværsdag.</article><article class="legalP" id="kapittel-1-foreslåttparagraf-6-ledd-7">Organisert studiearbeid og skoleadministrative gjeremål etter avtale med faglæraren eller rektor, skal ikkje reknast som fråvær.</article><article class="legalP" id="kapittel-1-foreslåttparagraf-6-ledd-8">Innanfor ramma av 10 skoledagar kan elevar som er medlemmer av andre trussamfunn enn Den norske kyrkja, krevje at inntil to dagar fråvær som er knytt opp mot ei religiøs høgtid, ikkje blir ført på vitnemålet eller på kompetansebeviset.</article></article> <article class="defaultP" margin-top="true">Kapittel 20 skal lyde:</article><span class="futuretitle" id="kapittel-1-foreslåttittel-1">Kapittel 20. Foreldresamarbeid i grunnskolen og vidaregåande opplæring</span><article class="futureLegalArticle" data-name="§20-1" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 20-1</span>. <span class="legalArticleTitle">Formålet med foreldresamarbeid</span></span><article class="legalP" id="kapittel-1-foreslåttparagraf-7-ledd-1">Skolen skal sørgje for samarbeid med heimen, jf. opplæringslova § 1-1 og § 13-3d. Foreldresamarbeid skal ha eleven i fokus og bidra til eleven sin faglege og sosiale utvikling. Eit godt foreldresamarbeid er ein viktig ressurs for skolen for å styrkje utviklinga av gode læringsmiljø og skape læringsresultat som mellom anna fører til at fleire fullførar vidaregåande opplæring.</article></article><article class="futureLegalArticle" data-name="§20-2" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 20-2</span>. <span class="legalArticleTitle">Foreldreutvalet for grunnopplæringa</span></span><article class="legalP" id="kapittel-1-foreslåttparagraf-8-ledd-1">Foreldreutvalet for grunnopplæringa (FUG) er eit sjølvstendig rådgivande organ for departementet i saker om samarbeid mellom skole og heim. Mandatet til utvalet omfattar grunnskolen og første året av vidaregåande opplæring.</article><article class="legalP" id="kapittel-1-foreslåttparagraf-8-ledd-2">FUG skal arbeide for godt samarbeid mellom skole og heim, og skal vareta foreldra sine interesser i skolesamanheng.</article></article><article class="futureLegalArticle" data-name="§20-3" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 20-3</span>. <span class="legalArticleTitle">Foreldresamarbeid i grunnskolen</span></span><article class="legalP" id="kapittel-1-foreslåttparagraf-9-ledd-1">Skolen skal halde kontakt med foreldra gjennom opplæringsåret.</article><article class="legalP" id="kapittel-1-foreslåttparagraf-9-ledd-2">Skolen skal i starten av kvart opplæringsår halde eit foreldremøte der foreldra informerast om skolen, innhaldet i opplæringa, medverkinga til foreldra, rutinar og anna som er relevant for foreldra.</article><article class="legalP" id="kapittel-1-foreslåttparagraf-9-ledd-3">Foreldra har minst to gonger i året rett til ein planlagd og strukturert samtale med kontaktlæraren om korleis eleven arbeider dagleg, og eleven sin kompetanse i faga. I tillegg skal kontaktlæraren samtale med foreldra om utviklinga til eleven i lys av opplæringslova § 1-1, generell del og prinsipp for opplæringa i læreplanverket. Samtalen skal klargjere korleis eleven, skolen og foreldra skal samarbeide for å leggje til rette for læringa og utviklinga til eleven. Eleven kan vere med i samtalen med foreldra. Når eleven har fylt 12 år, har han eller ho rett til å vere med i samtalen. Samtalen kan sjåast i samanheng med samtalen med eleven etter § 3-11 tredje ledd og halvårsvurdering i fag etter § 3-13.</article><article class="legalP" id="kapittel-1-foreslåttparagraf-9-ledd-4">Foreldra skal få munnleg eller skriftleg:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-9-ledd-4-punkt-1"><article class="legalP" id="kapittel-1-foreslåttparagraf-9-ledd-4-punkt-1-ledd-1">varsling om eleven sitt fråvær</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-9-ledd-4-punkt-2"><article class="legalP" id="kapittel-1-foreslåttparagraf-9-ledd-4-punkt-2-ledd-1">varsling dersom det er fare for at det ikkje er grunnlag for vurdering i fag, orden og oppførsel eller fare for at eleven kan få karakteren nokså godt eller lite godt i orden eller oppførsel, jf. § 3-7</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-9-ledd-4-punkt-3"><article class="legalP" id="kapittel-1-foreslåttparagraf-9-ledd-4-punkt-3-ledd-1">informasjon om eleven og foreldra sine rettar og pliktar etter opplæringslova og forskrifta</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-9-ledd-4-punkt-4"><article class="legalP" id="kapittel-1-foreslåttparagraf-9-ledd-4-punkt-4-ledd-1">anna viktig informasjon om eleven, med mindre denne er underlagt teieplikt etter anna lovgiving.</article></article></li></ul></article></article><article class="futureLegalArticle" data-name="§20-4" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 20-4</span>. <span class="legalArticleTitle">Foreldresamarbeid i vidaregåande opplæring</span></span><article class="legalP" id="kapittel-1-foreslåttparagraf-10-ledd-1">Skolen skal halde kontakt med foreldra til elevar som ikkje er myndige etter verjemålslova § 1 gjennom heile opplæringsåret.</article><article class="legalP" id="kapittel-1-foreslåttparagraf-10-ledd-2">Skolen skal i starten av opplæringsåret på Vg1 og Vg2 halde eit foreldremøte der foreldra informerast om skolen, innhaldet i opplæringa, medverkinga til foreldra, rutinar og anna som er relevant for foreldra.</article><article class="legalP" id="kapittel-1-foreslåttparagraf-10-ledd-3">Foreldra til ikkje myndige elevar på Vg1 og Vg2 har første halvår av opplæringsåret rett til minst ein planlagd og strukturert samtale med kontaktlæraren om korleis eleven arbeider dagleg og eleven sin kompetanse i faga. I tillegg skal kontaktlæraren samtale med foreldra om utviklinga til eleven i lys av opplæringslova § 1-1, generell del og prinsipp for opplæringa i læreplanverket. Samtalen skal klargjere korleis eleven, skolen og foreldra skal samarbeide for å leggje til rette for læringa og utviklinga til eleven. Eleven har rett til å vere med i samtalen med foreldra. Samtalen kan sjåast i samanheng med samtalen med eleven etter § 3-11 tredje ledd og halvårsvurdering i fag etter § 3-13.</article><article class="legalP" id="kapittel-1-foreslåttparagraf-10-ledd-4">Foreldra til ikkje myndige elevar skal få munnleg eller skriftleg:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-10-ledd-4-punkt-1"><article class="legalP" id="kapittel-1-foreslåttparagraf-10-ledd-4-punkt-1-ledd-1">varsling om eleven sitt fråvær</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-10-ledd-4-punkt-2"><article class="legalP" id="kapittel-1-foreslåttparagraf-10-ledd-4-punkt-2-ledd-1">varsling dersom det er fare for at det ikkje er grunnlag for vurdering i fag, orden og oppførsel eller fare for at eleven kan få karakteren nokså godt eller lite godt i orden eller oppførsel, jf. § 3-7</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-10-ledd-4-punkt-3"><article class="legalP" id="kapittel-1-foreslåttparagraf-10-ledd-4-punkt-3-ledd-1">informasjon om eleven og foreldra sine rettar etter opplæringslova og forskrifta</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-10-ledd-4-punkt-4"><article class="legalP" id="kapittel-1-foreslåttparagraf-10-ledd-4-punkt-4-ledd-1">anna viktig informasjon om eleven, med mindre denne er underlagd teieplikt etter anna lovgiving.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2010-07-07-1081/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 14. juli 2006 nr. 932 til privatskolelova blir det gjort følgjande endringar:</article> <article class="defaultP" margin-top="true">Ny § 2A-8 skal lyde:</article><article class="futureLegalArticle" data-name="§2A-8" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 2A-8</span>. <span class="legalArticleTitle">Vidaregåande opplæring</span></span><article class="legalP" id="kapittel-2-foreslåttparagraf-1-ledd-1">Opplæringa i fellesfaga skal vere tilpassa dei ulike utdanningsprogramma.</article></article> <article class="defaultP" margin-top="true">§ 3-9 oppheves.</article> <article class="defaultP" margin-top="true">§ 3-11 skal lyde:</article><article class="futureLegalArticle" data-name="§3-11" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 3-11</span>. <span class="legalArticleTitle">Undervegsvurdering</span></span><article class="legalP" id="kapittel-2-foreslåttparagraf-2-ledd-1">Undervegsvurdering skal brukast som ein reiskap i læreprosessen, som grunnlag for tilpassa opplæring og bidra til at eleven aukar kompetansen sin i fag, jf. § 3-2. Undervegsvurderinga skal gis løpande og systematisk og kan vere både munnleg og skriftleg.</article><article class="legalP" id="kapittel-2-foreslåttparagraf-2-ledd-2">Undervegsvurderinga skal innehalde grunngitt informasjon om kompetansen til eleven og skal givast som meldingar med sikte på fagleg utvikling.</article><article class="legalP" id="kapittel-2-foreslåttparagraf-2-ledd-3">Eleven har minst ein gong kvart halvår rett til ein samtale med kontaktlæraren om sin utvikling i forhold til kompetansemåla i faga. Samtalen kan gjennomførast i samband med halvårsvurderinga utan karakter, jf. § 3-13 og i samband med samtalen med foreldra etter § 4-3 og § 4-4.</article><article class="legalP" id="kapittel-2-foreslåttparagraf-2-ledd-4">Læraren skal vurdere om eleven har tilfredsstillande utbytte av opplæringa, jf. privatskolelova § 3-6 og opplæringslova § 5-1 og § 5-4.</article><article class="legalP" id="kapittel-2-foreslåttparagraf-2-ledd-5">Elevar med individuell opplæringsplan skal både ha undervegsvurdering og rettleiing i samsvar med den opplæringsplanen som er utarbeidd for dei, jf. privatskolelova § 3-6 og opplæringslova § 5-5 første ledd. Elevar som er fritekne for vurdering med karakter etter § 3-19 skal ha undervegsvurdering utan karakter på grunnlag av måla i den individuelle opplæringsplanen så langt planen avvik frå læreplanen for faget.</article><article class="legalP" id="kapittel-2-foreslåttparagraf-2-ledd-6">Elevar som er fritekne frå vurdering med karakter etter § 3-20 til § 3-23 skal ha undervegsvurdering utan karakter i faget. Grunnlaget for vurdering er kompetansemåla i faget, jf. § 3-3.</article></article> <article class="defaultP" margin-top="true">§ 3-40 skal lyde:</article><article class="futureLegalArticle" data-name="§3-40" id="kapittel-2-foreslåttparagraf-3"><span class="futureLegalArticleHeader"><span class="legalArticleValue">§ 3-40</span>. <span class="legalArticleTitle">Føring av fråvær i grunnskolen</span></span><article class="legalP" id="kapittel-2-foreslåttparagraf-3-ledd-1">Frå og med 8. årstrinnet skal alt fråvær førast på vitnemålet. Fråvær skal førast i dagar og enkelttimar. Enkelttimar kan ikkje konverterast til dagar.</article><article class="legalP" id="kapittel-2-foreslåttparagraf-3-ledd-2">Eleven eller foreldra kan krevje at årsaka til fråværet blir ført på eit vedlegg til vitnemålet. Dette gjeld berre når eleven har lagt fram dokumentasjon på årsaka til fråværet.</article><article class="legalP" id="kapittel-2-foreslåttparagraf-3-ledd-3">Dersom det er mogleg, skal eleven leggje fram dokumentasjon av fråværet frå opplæringa på førehand.</article><article class="legalP" id="kapittel-2-foreslåttparagraf-3-ledd-4">For inntil 10 skoledagar i eit opplæringsår, kan eleven krevje at følgjande fråvær ikkje vert ført på vitnemålet:<ul class="defaultList"><li data-li-identifier="a)" data-name="a)"><article class="listArticle" id="kapittel-2-foreslåttparagraf-3-ledd-4-punkt-1"><article class="legalP" id="kapittel-2-foreslåttparagraf-3-ledd-4-punkt-1-ledd-1">dokumentert fråvær som skyldast helsegrunnar</article></article></li><li data-li-identifier="b)" data-name="b)"><article class="listArticle" id="kapittel-2-foreslåttparagraf-3-ledd-4-punkt-2"><article class="legalP" id="kapittel-2-foreslåttparagraf-3-ledd-4-punkt-2-ledd-1">innvilga permisjon etter privatskolelova § 3-13.</article></article></li></ul></article><article class="legalP" id="kapittel-2-foreslåttparagraf-3-ledd-5">For at fråvær som skyldast helsegrunnar etter bokstav a ikkje skal førast på vitnemålet, må eleven leggje fram ei legeerklæring som dokumenterer dette. Fråvær som skyldast helsegrunnar må vare meir enn tre dagar, og det er berre fråvær frå og med fjerde dagen som kan strykast. Ved dokumentert risiko for fråvær etter bokstav a på grunn av funksjonshemming eller kronisk sjukdom, kan fråvær strykast frå og med første fråværsdag.</article></article> <article class="defaultP" margin-top="true">§ 3-42 skal lyde:</article><article class="futureLegalArticle" data-name="§3-42" id="kapittel-2-foreslåttparagraf-4"><span class="futureLegalArticleHeader"><span class="legalArticleValue">§ 3-42</span>. <span class="legalArticleTitle">Førstegongsvitnemål</span></span><article class="legalP" id="kapittel-2-foreslåttparagraf-4-ledd-1">Førstegongsvitnemål, jf. § 7-2 i forskrift 31. januar 2007 nr. 173 om opptak til høgare utdanning, blir gitt til den som ved utløpet av normal tid i tråd med fastsett opplæringsløp i den læreplanen skolen har fått godkjend etter privatskolelova § 2-3, har bestått vidaregåande opplæring som gir generell studiekompetanse. Det er mogleg å føre karakterar som er oppnådde etter normal tid ved særskild eksamen etter § 3-31, utsett eksamen etter § 3-33 og ny eksamen etter § 3-34 og § 3-35.</article><article class="legalP" id="kapittel-2-foreslåttparagraf-4-ledd-2">Førstegongsvitnemål kan berre skrivast ut éin gong til den personen det gjeld. Det gjeld likevel ikkje dersom vedkommande får endra karakter(ar) på grunnlag av klage.</article><article class="legalP" id="kapittel-2-foreslåttparagraf-4-ledd-3">Elevane kan få ført på førstegongsvitnemålet karakterar som er forbetra innan utløpet av normal tid. Det er mogleg å få ført på karakterar i fag som går utover minstekravet til studiekompetanse, og som er oppnådde innan utløpet av normal tid.</article><article class="legalP" id="kapittel-2-foreslåttparagraf-4-ledd-4">Kravet om gjennomført vidaregåande opplæring på normal tid kan etter søknad bli utvida til maksimalt fem år. Dette gjeld dersom det blir lagt fram skriftleg dokumentasjon på at eleven har vore fråverande frå opplæringa i ein lengre periode i løpet av eit opplæringsår på grunn av eitt eller fleire av desse forholda:<ul class="defaultList"><li data-li-identifier="a)" data-name="a)"><article class="listArticle" id="kapittel-2-foreslåttparagraf-4-ledd-4-punkt-1"><article class="legalP" id="kapittel-2-foreslåttparagraf-4-ledd-4-punkt-1-ledd-1">vedkommande innanfor denne perioden gjennomfører internasjonal utveksling som medfører tap av opplæringstid</article></article></li><li data-li-identifier="b)" data-name="b)"><article class="listArticle" id="kapittel-2-foreslåttparagraf-4-ledd-4-punkt-2"><article class="legalP" id="kapittel-2-foreslåttparagraf-4-ledd-4-punkt-2-ledd-1">vedkommande innanfor denne perioden gjennomfører folkehøgskole, verneplikt eller i minst seks månader av opplæringsåret utfører omsorgsarbeid</article></article></li><li data-li-identifier="c)" data-name="c)"><article class="listArticle" id="kapittel-2-foreslåttparagraf-4-ledd-4-punkt-3"><article class="legalP" id="kapittel-2-foreslåttparagraf-4-ledd-4-punkt-3-ledd-1">vedkommande har hatt fråvær på grunn av langvarig sjukdom</article></article></li><li data-li-identifier="d)" data-name="d)"><article class="listArticle" id="kapittel-2-foreslåttparagraf-4-ledd-4-punkt-4"><article class="legalP" id="kapittel-2-foreslåttparagraf-4-ledd-4-punkt-4-ledd-1">vedkommande har innanfor denne perioden fått innvilga søknad om omval etter privatskolelova § 3-3 fjerde ledd og opplæringslova § 3-1 fjerde ledd</article></article></li><li data-li-identifier="e)" data-name="e)"><article class="listArticle" id="kapittel-2-foreslåttparagraf-4-ledd-4-punkt-5"><article class="legalP" id="kapittel-2-foreslåttparagraf-4-ledd-4-punkt-5-ledd-1">vedkommande har fått rett til ekstra opplæringstid etter reglane i opplæringslova § 3-1 femte ledd.</article></article></li></ul></article><article class="legalP" id="kapittel-2-foreslåttparagraf-4-ledd-5">Føresegna gjeld og for elevar som er tekne inn til vidaregåande opplæring etter læreplanen skolen har fått godkjend etter privatskolelova § 2-3 over fire år i ein kombinasjon av ordinær treårig vidaregåande opplæring og idrettsutøving.</article></article> <article class="defaultP" margin-top="true">§ 3-46 skal lyde:</article><article class="futureLegalArticle" data-name="§3-46" id="kapittel-2-foreslåttparagraf-5"><span class="futureLegalArticleHeader"><span class="legalArticleValue">§ 3-46</span>. <span class="legalArticleTitle">Føring av fråvær i vidaregåande opplæring</span></span><article class="legalP" id="kapittel-2-foreslåttparagraf-5-ledd-1">Alt fråvær skal førast på vitnemålet og kompetansebeviset. Fråvær skal førast i dagar og enkelttimar. Enkelttimar kan ikkje konverterast til dagar.</article><article class="legalP" id="kapittel-2-foreslåttparagraf-5-ledd-2">Dagleg leiar kan avgjere om fråvær for den som er deltidselev, skal førast i dagar og timar eller berre i timar. For elevar som skal ha kompetansebevis, skal fråvær førast på kompetansebeviset.</article><article class="legalP" id="kapittel-2-foreslåttparagraf-5-ledd-3">Eleven kan krevje at årsaka til fråværet blir ført på eit vedlegg til vitnemålet eller kompetansebeviset, dersom han eller ho legg fram dokumentasjon på årsaka til fråværet.</article><article class="legalP" id="kapittel-2-foreslåttparagraf-5-ledd-4">Dersom det er mogleg, skal eleven leggje fram dokumentasjon av fråværet frå opplæringa på førehand.</article><article class="legalP" id="kapittel-2-foreslåttparagraf-5-ledd-5">For inntil samanlagt 10 skoledagar i eit opplæringsår, kan ein elev krevje at følgjande fråvær ikkje blir ført på vitnemålet eller på kompetansebeviset dersom det kan dokumenterast at fråværet skyldast:<ul class="defaultList"><li data-li-identifier="a)" data-name="a)"><article class="listArticle" id="kapittel-2-foreslåttparagraf-5-ledd-5-punkt-1"><article class="legalP" id="kapittel-2-foreslåttparagraf-5-ledd-5-punkt-1-ledd-1">helse- og velferdsgrunnar</article></article></li><li data-li-identifier="b)" data-name="b)"><article class="listArticle" id="kapittel-2-foreslåttparagraf-5-ledd-5-punkt-2"><article class="legalP" id="kapittel-2-foreslåttparagraf-5-ledd-5-punkt-2-ledd-1">arbeid som tillitsvald</article></article></li><li data-li-identifier="c)" data-name="c)"><article class="listArticle" id="kapittel-2-foreslåttparagraf-5-ledd-5-punkt-3"><article class="legalP" id="kapittel-2-foreslåttparagraf-5-ledd-5-punkt-3-ledd-1">politisk arbeid</article></article></li><li data-li-identifier="d)" data-name="d)"><article class="listArticle" id="kapittel-2-foreslåttparagraf-5-ledd-5-punkt-4"><article class="legalP" id="kapittel-2-foreslåttparagraf-5-ledd-5-punkt-4-ledd-1">hjelpearbeid</article></article></li><li data-li-identifier="e)" data-name="e)"><article class="listArticle" id="kapittel-2-foreslåttparagraf-5-ledd-5-punkt-5"><article class="legalP" id="kapittel-2-foreslåttparagraf-5-ledd-5-punkt-5-ledd-1">lovpålagt oppmøte</article></article></li><li data-li-identifier="f)" data-name="f)"><article class="listArticle" id="kapittel-2-foreslåttparagraf-5-ledd-5-punkt-6"><article class="legalP" id="kapittel-2-foreslåttparagraf-5-ledd-5-punkt-6-ledd-1">representasjon i arrangement på nasjonalt og internasjonalt nivå.</article></article></li></ul></article><article class="legalP" id="kapittel-2-foreslåttparagraf-5-ledd-6">For at fråvær som skyldast helsegrunnar etter bokstav a ikkje skal førast på vitnemålet eller på kompetansebeviset, må eleven leggje fram ei legeerklæring som dokumenterer dette. Fråvær som skyldast helsegrunnar må vare meir enn tre dagar, og det er berre fråvær frå og med fjerde dagen som kan strykast. Ved dokumentert risiko for fråvær etter bokstav a på grunn av funksjonshemming eller kronisk sjukdom, kan fråvær strykast frå og med første fråværsdag.</article><article class="legalP" id="kapittel-2-foreslåttparagraf-5-ledd-7">Organisert studiearbeid og skoleadministrative gjeremål etter avtale med faglæraren eller dagleg leiar, skal ikkje reknast som fråvær.</article><article class="legalP" id="kapittel-2-foreslåttparagraf-5-ledd-8">Innanfor ramma av 10 skoledagar kan elevar som er medlemmer av andre trussamfunn enn Den norske kyrkja, krevje at inntil to dagar fråvær som er knytt opp mot ei religiøs høgtid, ikkje blir ført på vitnemålet eller på kompetansebeviset.</article></article> <article class="defaultP" margin-top="true">Nytt kapitel 4 skal lyde:</article><span class="futuretitle" id="kapittel-2-foreslåttittel-1">Kapittel 4. Foreldresamarbeid i grunnskolen og vidaregåande opplæring</span><article class="futureLegalArticle" data-name="§4-1" id="kapittel-2-foreslåttparagraf-6"><span class="futureLegalArticleHeader"><span class="legalArticleValue">§ 4-1</span>. <span class="legalArticleTitle">Formålet med foreldresamarbeid</span></span><article class="legalP" id="kapittel-2-foreslåttparagraf-6-ledd-1">Skolen skal sørgje for samarbeid med heimen, jf. privatskolelova § 1-1 og § 7-1d. Foreldresamarbeid skal ha eleven i fokus og bidra til god oppfølging av eleven sin faglege og sosiale utvikling. Eit godt foreldresamarbeid er ein viktig ressurs for skolen for å styrkje utviklinga av gode læringsmiljø og skape læringsresultat som mellom anna fører til at fleire fullførar vidaregåande opplæring.</article></article><article class="futureLegalArticle" data-name="§4-2" id="kapittel-2-foreslåttparagraf-7"><span class="futureLegalArticleHeader"><span class="legalArticleValue">§ 4-2</span>. <span class="legalArticleTitle">Kontakt med heimen i grunnskolen</span></span><article class="legalP" id="kapittel-2-foreslåttparagraf-7-ledd-1">Skolen skal halde kontakt med foreldra gjennom opplæringsåret.</article><article class="legalP" id="kapittel-2-foreslåttparagraf-7-ledd-2">Skolen skal i starten av kvart opplæringsår halde eit foreldremøte der foreldra informerast om skolen, innhaldet i opplæringa, medverkinga til foreldra, rutinar og anna som er relevant for foreldra.</article><article class="legalP" id="kapittel-2-foreslåttparagraf-7-ledd-3">Foreldra har minst to gonger i året rett til ein planlagd og strukturert samtale med kontaktlæraren om korleis eleven arbeider dagleg, og eleven sin kompetanse i faga. I tillegg skal kontaktlæraren samtale med foreldra om utviklinga til eleven i lys av privatskolelova § 1-1 og den læreplanen skolen har fått godkjend etter privatskolelova § 2-3. Samtalen skal klargjere korleis eleven, skolen og foreldra skal samarbeide for å leggje til rette for læringa og utviklinga til eleven. Eleven kan vere med i samtalen med foreldra. Når eleven har fylt 12 år, har han eller ho rett til å vere med i samtalen. Samtalen kan sjåast i samanheng med samtalen med eleven etter § 3-11 tredje ledd og halvårsvurdering i fag etter § 3-13.</article><article class="legalP" id="kapittel-2-foreslåttparagraf-7-ledd-4">Foreldra skal få munnleg eller skriftleg:<ul class="defaultList"><li data-li-identifier="a)" data-name="a)"><article class="listArticle" id="kapittel-2-foreslåttparagraf-7-ledd-4-punkt-1"><article class="legalP" id="kapittel-2-foreslåttparagraf-7-ledd-4-punkt-1-ledd-1">varsling om eleven sitt fråvær</article></article></li><li data-li-identifier="b)" data-name="b)"><article class="listArticle" id="kapittel-2-foreslåttparagraf-7-ledd-4-punkt-2"><article class="legalP" id="kapittel-2-foreslåttparagraf-7-ledd-4-punkt-2-ledd-1">varsling dersom det er fare for at det ikkje er grunnlag for vurdering i fag, orden og oppførsel eller fare for at eleven kan få karakteren nokså godt eller lite godt i orden eller oppførsel, jf. § 3-7</article></article></li><li data-li-identifier="c)" data-name="c)"><article class="listArticle" id="kapittel-2-foreslåttparagraf-7-ledd-4-punkt-3"><article class="legalP" id="kapittel-2-foreslåttparagraf-7-ledd-4-punkt-3-ledd-1">informasjon om eleven og foreldra sine rettar og pliktar etter privatskolelova og forskrifta</article></article></li><li data-li-identifier="d)" data-name="d)"><article class="listArticle" id="kapittel-2-foreslåttparagraf-7-ledd-4-punkt-4"><article class="legalP" id="kapittel-2-foreslåttparagraf-7-ledd-4-punkt-4-ledd-1">anna viktig informasjon om eleven, med mindre denne er underlagt teieplikt etter anna lovgiving.</article></article></li></ul></article></article><article class="futureLegalArticle" data-name="§4-3" id="kapittel-2-foreslåttparagraf-8"><span class="futureLegalArticleHeader"><span class="legalArticleValue">§ 4-3</span>. <span class="legalArticleTitle">Kontakten med heimen i vidaregåande opplæring</span></span><article class="legalP" id="kapittel-2-foreslåttparagraf-8-ledd-1">Skolen skal halde kontakt med foreldra til elevar som ikkje er myndige etter verjemålslova § 1 gjennom heile opplæringsåret.</article><article class="legalP" id="kapittel-2-foreslåttparagraf-8-ledd-2">Skolen skal i starten av opplæringsåret på Vg1 og Vg2 halde eit foreldremøte der foreldra informerast om skolen, innhaldet i opplæringa, medverkinga til foreldra, rutinar og anna som er relevant for foreldra.</article><article class="legalP" id="kapittel-2-foreslåttparagraf-8-ledd-3">Foreldra til ikkje myndige elevar på Vg1 og Vg2 har første halvår av opplæringsåret rett til ein planlagd og strukturert samtale med kontaktlæraren om korleis eleven arbeider dagleg og eleven sin kompetanse i faga. I tillegg skal kontaktlæraren samtale med foreldra om utviklinga til eleven i lys av privatskolelova § 1-1 og den læreplanen skolen har fått godkjend etter privatskolelova § 2-3. Samtalen skal klargjere korleis eleven, skolen og foreldra skal samarbeide for å leggje til rette for læringa og utviklinga til eleven. Eleven har rett til å vere med i samtalen med foreldra. Samtalen kan sjåast i samanheng med samtalen med eleven etter § 3-11 tredje ledd og halvårsvurdering i fag etter § 3-13.</article><article class="legalP" id="kapittel-2-foreslåttparagraf-8-ledd-4">Foreldra til ikkje myndige elevar skal få munnleg eller skriftleg<ul class="defaultList"><li data-li-identifier="a)" data-name="a)"><article class="listArticle" id="kapittel-2-foreslåttparagraf-8-ledd-4-punkt-1"><article class="legalP" id="kapittel-2-foreslåttparagraf-8-ledd-4-punkt-1-ledd-1">varsling om eleven sitt fråvær</article></article></li><li data-li-identifier="b)" data-name="b)"><article class="listArticle" id="kapittel-2-foreslåttparagraf-8-ledd-4-punkt-2"><article class="legalP" id="kapittel-2-foreslåttparagraf-8-ledd-4-punkt-2-ledd-1">varsling dersom det er fare for at det ikkje er grunnlag for vurdering i fag, orden og oppførsel eller fare for at eleven kan få karakteren nokså godt eller lite godt i orden eller oppførsel, jf. § 3-7</article></article></li><li data-li-identifier="c)" data-name="c)"><article class="listArticle" id="kapittel-2-foreslåttparagraf-8-ledd-4-punkt-3"><article class="legalP" id="kapittel-2-foreslåttparagraf-8-ledd-4-punkt-3-ledd-1">informasjon om eleven og foreldra sine rettar etter opplæringslova og forskrifta</article></article></li><li data-li-identifier="d)" data-name="d)"><article class="listArticle" id="kapittel-2-foreslåttparagraf-8-ledd-4-punkt-4"><article class="legalP" id="kapittel-2-foreslåttparagraf-8-ledd-4-punkt-4-ledd-1">anna viktig informasjon om eleven, med mindre denne er underlagd teieplikt etter anna lovgiving.</article></article></li></ul></article></article></section><section class="section" data-name="kapIII" id="kapittel-3" data-lovdata-URL="LTI/forskrift/2010-07-07-1081/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringane trer i kraft 1. august 2010.</article></section></main></body></html>