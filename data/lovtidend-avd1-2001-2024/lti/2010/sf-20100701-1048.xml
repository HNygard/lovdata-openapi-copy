<!DOCTYPE html><html lang="no"><head><title>Forskrift om overgangsregler mv. til lov 25. juni 2010 nr. 33 om endringer i regnskapsloven og enkelte andre lover</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-07-01-1048</dd><dt class="note">Merknad</dt><dd class="note">12.07.2010 KD</dd><dt class="dokid">DokumentID</dt><dd class="dokid">LTI/forskrift/2010-07-01-1048</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 9 s 1549</dd><dt class="dateInForce">I kraft fra</dt><dd class="dateInForce">2010-07-01</dd><dt class="changesToDocuments">Endrer</dt><dd class="changesToDocuments"><ul><li>lov/1985-06-21-78</li><li>lov/1988-06-10-40</li><li>lov/1997-06-13-45</li><li>lov/1998-07-17-56</li><li>lov/1999-01-15-2</li><li>lov/2007-06-29-75</li><li>lov/2010-06-25-33</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2010-06-25-33</li><li>forskrift/2010-06-25-981</li></ul></dd><dt class="dateOfPublication">Kunngjort</dt><dd class="dateOfPublication">2010-07-06 15:00</dd><dt class="journalNumber">Journalnummer</dt><dd class="journalNumber">2010-0692</dd><dt class="titleShort">Korttittel</dt><dd class="titleShort">Forskrift om overgangsregler til lov 2010:33</dd><dt class="title">Tittel</dt><dd class="title">Forskrift om overgangsregler mv. til lov 25. juni 2010 nr. 33 om endringer i regnskapsloven og enkelte andre lover</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 1. juli 2010 med hjemmel i lov 25. juni 2010 nr. 33 om endringer i regnskapsloven og enkelte andre lover del IX tredje punktum, jf. delegeringsvedtak 25. juni 2010 nr. 981.</dd><dt class="refid">RefID</dt><dd class="refid">forskrift/2010-07-01-1048</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overgangsregler mv. til lov 25. juni 2010 nr. 33 om endringer i regnskapsloven og enkelte andre lover<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTI/forskrift/2010-07-01-1048" id="dokument"><h1>Forskrift om overgangsregler mv. til lov 25. juni 2010 nr. 33 om endringer i regnskapsloven og enkelte andre lover</h1><article class="legalArticle" data-lovdata-URL="LTI/forskrift/2010-07-01-1048/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Foretak som er registrert i foretaksregisteret ved lovens ikrafttredelse skal gi melding med opplysninger om hvorvidt foretaket utelukkende driver virksomhet i Norge etter lovvedtakets del II § 3-8 første ledd nytt nr. 8 i foretaksregisterloven innen 1. januar 2011, jf. foretaksregisterloven § 4-1.</article></article><article class="legalArticle" data-lovdata-URL="LTI/forskrift/2010-07-01-1048/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Plikten til å utarbeide erklæring om fastsettelse av lønn mv. og generalforsamlingens plikt til å behandle denne etter lovvedtakets del III § 2b-28, gjelder for regnskapsår påbegynt 1. august 2010 eller senere.</article></article><article class="legalArticle" data-lovdata-URL="LTI/forskrift/2010-07-01-1048/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Generalforsamlingens plikt til å behandle redegjørelsen for foretaksstyring etter lovvedtakets del V § 5-6 nytt fjerde ledd i allmennaksjeloven gjelder for regnskapsår påbegynt 1. august 2010 eller senere.</article><article class="legalP" id="paragraf-3-ledd-2">I allmennaksjeselskaper hvor daglig leder ved lovens ikrafttredelse er medlem av styret, gjelder forbudet etter lovvedtakets del V § 6-1 tredje ledd for det enkelte allmennaksjeselskap etter at det neste gang er avholdt ordinær generalforsamling, jf. allmennaksjeloven § 5-6, men slik at kravet uansett skal være oppfylt innen 30. juni 2011.</article></article><article class="legalArticle" data-lovdata-URL="LTI/forskrift/2010-07-01-1048/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Endringene i regnskapsloven § 3-3a, § 3-3b, § 5-9a, § 7-1, § 7-11a, § 7-26, § 7-30b, § 7-31 og § 7-31b etter lovvedtakets del VI, gjelder årsberetninger og årsregnskap for regnskapsår påbegynt 1. august 2010 eller senere.</article></article><article class="legalArticle" data-lovdata-URL="LTI/forskrift/2010-07-01-1048/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Endringene i revisorloven § 5-6 etter lovvedtakets del VII, gjelder revisjonsberetninger for regnskapsår påbegynt 1. august 2010 eller senere.</article></article><article class="legalArticle" data-lovdata-URL="LTI/forskrift/2010-07-01-1048/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Endringene i verdipapirhandelloven § 5-5, § 5-7 og § 5-8a etter lovvedtakets del VIII, gjelder årsberetninger og årsregnskap for regnskapsår påbegynt 1. august 2010 eller senere.</article></article><article class="legalArticle" data-lovdata-URL="LTI/forskrift/2010-07-01-1048/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Forskriften trer i kraft straks.</article></article></main></body></html>