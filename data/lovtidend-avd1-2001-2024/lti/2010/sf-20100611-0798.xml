<!DOCTYPE html><html lang="no"><head><title>Forskrift om særskilte beskyttelsestiltak ved import av produkter av oppdrettsfisk fra Indonesia</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-06-11-798</dd><dt class="dokid">DokumentID</dt><dd class="dokid">LTI/forskrift/2010-06-11-798</dd><dt class="ministry">Departement</dt><dd class="ministry"><ul><li>Fiskeridepartementet</li><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 7 s 1284</dd><dt class="dateInForce">I kraft fra</dt><dd class="dateInForce">2010-06-11</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§23</li><li>lov/2003-12-19-124/§12</li><li>lov/2003-12-19-124/§16</li></ul></dd><dt class="dateOfPublication">Kunngjort</dt><dd class="dateOfPublication">2010-06-15 14:10</dd><dt class="journalNumber">Journalnummer</dt><dd class="journalNumber">2010-0515</dd><dt class="titleShort">Korttittel</dt><dd class="titleShort">Forskrift om tiltak ved indonesisk fiskeimport</dd><dt class="title">Tittel</dt><dd class="title">Forskrift om særskilte beskyttelsestiltak ved import av produkter av oppdrettsfisk fra Indonesia</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 11. juni 2010 med hjemmel i lov 19. desember 2003 nr. 124 om matproduksjon og mattrygghet mv. (matloven) § 23 tredje ledd jf. § 12 bokstav c og § 16. <br /><strong>EØS-henvisninger:</strong> EØS-avtalen vedlegg I kap. I del 7.1 nr. 13, kap. II nr. 41 og vedlegg II kap. XII nr. 54zzzc (vedtak 2010/220/EU).</dd><dt class="refid">RefID</dt><dd class="refid">forskrift/2010-06-11-798</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særskilte beskyttelsestiltak ved import av produkter av oppdrettsfisk fra Indonesia<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Veterinær grensekontroll</li><li>§ 5. Tilbakeholdelse av forsendelser</li><li>§ 6. Varsling til EU-kommisjonen</li><li>§ 7. Utgifter og kostnadsdekning</li><li>§ 8. Tilsyn og vedtak</li><li>§ 9. Straff</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2010-06-11-798" id="dokument"><h1>Forskrift om særskilte beskyttelsestiltak ved import av produkter av oppdrettsfisk fra Indonesia</h1><article class="legalArticle" data-lovdata-URL="LTI/forskrift/2010-06-11-798/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å sikre at produkter av oppdrettsfisk importert fra Indonesia ment til humant konsum, er helsemessig trygge.</article></article><article class="legalArticle" data-lovdata-URL="LTI/forskrift/2010-06-11-798/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder produkter av oppdrettsfisk importert fra Indonesia ment til humant konsum.</article></article><article class="legalArticle" data-lovdata-URL="LTI/forskrift/2010-06-11-798/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I denne forskriften forstås med <i>restmengder av farmakologisk virksomme stoffer:</i> alle farmakologisk virksomme stoffer, uttrykt i mg/kg eller μg/kg våtvekt, som er igjen i næringsmidler av animalsk opprinnelse, enten det er aktive stoffer, hjelpestoffer eller nedbrytningsstoffer og deres metabolitter.</article></article><article class="legalArticle" data-lovdata-URL="LTI/forskrift/2010-06-11-798/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Veterinær grensekontroll</span></h2><article class="legalP" id="paragraf-4-ledd-1">Produkter av oppdrettsfisk som omfattes av denne forskriften, skal prøvetas av Mattilsynet slik:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">det skal tas prøver av 20&#xa0;% av alle forsendelser som ankommer grensekontrollstedene.</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">prøvene som tas, skal testes for forekomst av restmengder av farmakologisk virksomme stoffer, særskilt for metabolitter av nitrofuraner og tetracykliner, minimum for tetracyklin, oksytetracyklin og klortetracyklin.</article></article></li></ul></article></article><article class="legalArticle" data-lovdata-URL="LTI/forskrift/2010-06-11-798/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilbakeholdelse av forsendelser</span></h2><article class="legalP" id="paragraf-5-ledd-1">Alle forsendelser som skal prøvetas, skal holdes tilbake inntil prøvesvar foreligger. Forsendelsene kan kun importeres dersom prøvesvarene viser at grenseverdiene jf. forskrift 10. oktober 1996 nr. 997 om grenseverdier for rester av veterinærpreparater i næringsmidler av animalsk opprinnelse § 2 er overholdt.</article></article><article class="legalArticle" data-lovdata-URL="LTI/forskrift/2010-06-11-798/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Varsling til EU-kommisjonen</span></h2><article class="legalP" id="paragraf-6-ledd-1">Mattilsynet skal straks varsle EU-kommisjonen dersom resultatene av de analytiske testene viser forekomst av farmakologisk virksomme stoffer på et nivå som overstiger grenseverdiene jf. forskrift 10. oktober 1996 nr. 997 om grenseverdier for rester av veterinærpreparater i næringsmidler av animalsk opprinnelse § 2.</article><article class="legalP" id="paragraf-6-ledd-2">Resultatene av testene skal sendes til EU-kommisjonen gjennom hurtigvarslingssystemet RASFF.</article><article class="legalP" id="paragraf-6-ledd-3">Mattilsynet skal hver tredje måned utarbeide en rapport hvor det redegjøres for alle resultatene av de analytiske testene, som er gjennomført de siste tre månedene. Rapporten sendes til EU-kommisjonen måneden etter hvert kvartal; i april, juli, oktober og januar.</article></article><article class="legalArticle" data-lovdata-URL="LTI/forskrift/2010-06-11-798/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utgifter og kostnadsdekning</span></h2><article class="legalP" id="paragraf-7-ledd-1">Alle kostnader knyttet til kontrollen skal dekkes av den ansvarlige for varepartiet eller dennes representant.</article></article><article class="legalArticle" data-lovdata-URL="LTI/forskrift/2010-06-11-798/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilsyn og vedtak</span></h2><article class="legalP" id="paragraf-8-ledd-1">Mattilsynet fører tilsyn og kan fatte nødvendige enkeltvedtak, jf. matloven § 23, for å oppnå etterlevelse av bestemmelser gitt i eller i medhold av denne forskriften.</article></article><article class="legalArticle" data-lovdata-URL="LTI/forskrift/2010-06-11-798/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straff</span></h2><article class="legalP" id="paragraf-9-ledd-1">Overtredelse av bestemmelser gitt i denne forskriften eller enkeltvedtak gitt i medhold av forskriften, er straffbart i henhold til matloven § 28.</article></article><article class="legalArticle" data-lovdata-URL="LTI/forskrift/2010-06-11-798/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft straks.</article></article></main></body></html>