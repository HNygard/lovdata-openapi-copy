<!DOCTYPE html><html lang="no"><head><title>Forskrift om endring i forskrift om bingo</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-10-18-1557</dd><dt class="dokid">DokumentID</dt><dd class="dokid">LTI/forskrift/2010-10-18-1557</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 13 s 2337</dd><dt class="dateInForce">I kraft fra</dt><dd class="dateInForce">2011-01-01, 2011-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-11-30-1528</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-02-24-11/§3</li></ul></dd><dt class="dateOfPublication">Kunngjort</dt><dd class="dateOfPublication">2010-12-14 14:35</dd><dt class="journalNumber">Journalnummer</dt><dd class="journalNumber">2010-1091</dd><dt class="titleShort">Korttittel</dt><dd class="titleShort">Endr. i bingoforskriften</dd><dt class="title">Tittel</dt><dd class="title">Forskrift om endring i forskrift om bingo</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kulturdepartementet 18. oktober 2010 med hjemmel i lov 24. februar 1995 nr. 11 om lotterier m.v. (lotteriloven) § 3.</dd><dt class="refid">RefID</dt><dd class="refid">forskrift/2010-10-18-1557</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om bingo<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2010-10-18-1557" id="dokument"><h1>Forskrift om endring i forskrift om bingo</h1><section class="section" data-name="kapI" id="kapittel-1" data-lovdata-URL="LTI/forskrift/2010-10-18-1557/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 30. november 2004 nr. 1528 om bingo gjøres følgende endringer:</article> <article class="defaultP" margin-top="true">§ 3 andre ledd skal lyde:</article><article class="legalP" id="kapittel-1-ledd-2">Det er ikke tillatt for personer under 18 år å oppholde seg i bingolokaler.</article> <article class="defaultP" margin-top="true">§ 3 nytt fjerde ledd skal lyde:</article><article class="legalP" id="kapittel-1-ledd-3">Alle elektroniske terminaler i et bingolokale skal være merket med standard informasjon om hjelpelinjen for spilleavhengige.</article> <article class="defaultP" margin-top="true">§ 8 nytt tredje ledd skal lyde:</article><article class="legalP" id="kapittel-1-ledd-4">Alle former for spill uten innskudd i form av fastsatt kronebeløp, er forbudt.</article> <article class="defaultP" margin-top="true">§ 9 skal lyde:</article><article class="legalP" id="kapittel-1-ledd-5">Verdien av den enkelte gevinst må ikke overstige kr 5&#xa0;000,-.</article><article class="legalP" id="kapittel-1-ledd-6">I tillegg til gevinster etter første ledd, kan det settes opp en ekstra gevinst med verdi opptil kr 5&#xa0;000,-. Dersom denne ikke utdeles kan denne overføres til neste spilledag. Oppsamlingsgevinsten kan samles i to forskjellige potter som hver ikke må overstige en verdi av kr 35&#xa0;000,- eller bestå av en pott på kr 70&#xa0;000,-.</article> <article class="defaultP" margin-top="true">§ 12 annet og nytt tredje ledd skal lyde:</article><article class="legalP" id="kapittel-1-ledd-7">Tillatelse til spill i pott kan ikke gis til bingo med forenklet regnskapsrapportering jf. § 20a.</article><article class="legalP" id="kapittel-1-ledd-8">Ved spill i pott skal det foretas utbetaling til formålene i potten minimum 1 gang i halvåret.</article> <article class="defaultP" margin-top="true">§ 15 nye annet og tredje ledd skal lyde:</article><article class="legalP" id="kapittel-1-ledd-9">Det gis ikke tillatelse til databingo i lokaler der omsetningen i hovedspillet er mindre enn 2 millioner kr i året.</article><article class="legalP" id="kapittel-1-ledd-10">Det kan gis tillatelse til oppstilling av inntil 30 databingoterminaler per bingohall.</article> <article class="defaultP" margin-top="true">§ 16 første, andre og tredje ledd skal lyde:</article><article class="legalP" id="kapittel-1-ledd-11">Som sidespill regnes databingo og forhåndstrukne papirbaserte lotterier.</article><article class="legalP" id="kapittel-1-ledd-12">Med databingo menes et elektronisk bingospill der spilleterminaler er koblet sammen og det blir gjort en felles trekning for alle terminalene. De trukne tallene kan fordeles på bongene samtidig eller fortløpende. Det skal gå minimum 30 sekunder fra et spill er ferdig til det kan foretas en ny trekning. Det er ikke tillatt å tilby spillerne å kjøpe ekstra trekninger (tall).</article><article class="legalP" id="kapittel-1-ledd-13">Det stilles krav om at minimum 5 terminaler er koblet sammen i samme lokale og det er tillatt å kjøpe inntil 5 bonger pr. spill. Det er ikke tillatt å delta i flere enn 1 databingospill samtidig. Det må være innskudd i minimum 2 av terminalene for at trekningen kan foretas.</article> <article class="defaultP" margin-top="true">§ 27 skal lyde:</article><article class="legalP" id="kapittel-1-ledd-14">Verdien av den enkelte gevinst må ikke overstige kr 5&#xa0;000,-. Den samlede gevinstverdi for den enkelte spilledag må ikke overstige kr 25&#xa0;000,-.</article><article class="legalP" id="kapittel-1-ledd-15">I tillegg til gevinster etter første ledd, kan det settes opp en ekstra gevinst med verdi opptil kr 5&#xa0;000.</article><article class="legalP" id="kapittel-1-ledd-16">Dersom gevinsten ikke utdeles, kan denne overføres til neste spilledag. Oppsamlingsgevinsten kan samles i to forskjellige potter som hver ikke må overstige en verdi på kr 35&#xa0;000,- eller bestå av en pott på kr 70&#xa0;000,-.</article></section><section class="section" data-name="kapII" id="kapittel-2" data-lovdata-URL="LTI/forskrift/2010-10-18-1557/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2011, med unntak av § 16 annet ledd tredje punktum og tredje ledd, som trer i kraft 1. juli 2011.</article></section></main></body></html>