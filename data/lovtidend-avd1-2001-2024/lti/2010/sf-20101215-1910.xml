<!DOCTYPE html><html lang="no"><head><title>Forskrift om endring i forskrift for translatøreksamen ved Norges Handelshøyskole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-12-15-1910</dd><dt class="dokid">DokumentID</dt><dd class="dokid">LTI/forskrift/2010-12-15-1910</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 8 s 1132</dd><dt class="dateInForce">I kraft fra</dt><dd class="dateInForce">2011-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-06-16-4892</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li><li>lov/2005-04-01-15/§3-10</li></ul></dd><dt class="dateOfPublication">Kunngjort</dt><dd class="dateOfPublication">2011-09-02 14:20</dd><dt class="journalNumber">Journalnummer</dt><dd class="journalNumber">2011-0689</dd><dt class="titleShort">Korttittel</dt><dd class="titleShort">Endr. i forskrift om translatøreksamen, NHH</dd><dt class="title">Tittel</dt><dd class="title">Forskrift om endring i forskrift for translatøreksamen ved Norges Handelshøyskole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kollegiet ved Norges Handelshøyskole 15. desember 2010 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-9 og § 3-10.</dd><dt class="refid">RefID</dt><dd class="refid">forskrift/2010-12-15-1910</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for translatøreksamen ved Norges Handelshøyskole<ul class="tocSubUl"><li>I<ul class="tocSubUl"><li>§ 1. Definisjoner</li><li>§ 2. Aktuelle språk</li><li>§ 3. Oppmelding</li><li>§ 4. Gjennomføring</li><li>§ 5. Skriftlig hjemmeeksamen</li><li>§ 6. Skriftlig skoleeksamen</li><li>§ 7. Fullført og bestått translatøreksamen</li><li>§ 8. Ikrafttredelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2010-12-15-1910" id="dokument"><h1>Forskrift om endring i forskrift for translatøreksamen ved Norges Handelshøyskole</h1><article class="legalP" id="ledd-1">Bestemmelsene i forskrift om eksamen ved Norges Handelshøyskole (fulltidsstudiene), sist endret av Styret 8. desember 2005 med hjemmel i lov av 1. april 2005 om universiteter og høgskoler § 3-3, § 3-9, § 3-10 og § 8-2, gjelder så langt disse passer.</article><section class="section" data-name="kapI" id="kapittel-1" data-lovdata-URL="LTI/forskrift/2010-12-15-1910/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 16. juni 1999 nr. 4892 for translatøreksamen ved Norges Handelshøyskole er det foretatt en rekke endringer og lyder i sin helhet etter dette:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-1-ledd-1">Med prøve 1 menes i denne forskriften oversettelse fra norsk til fremmedspråket.</article><article class="legalP" id="kapittel-1-foreslåttparagraf-1-ledd-2">Med prøve 2 menes i denne forskriften oversettelse fra fremmedspråket til norsk.</article><article class="legalP" id="kapittel-1-foreslåttparagraf-1-ledd-3">Med faste språk menes i denne forskriften språkene engelsk, fransk, spansk og tysk.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Aktuelle språk</span></span><article class="legalP" id="kapittel-1-foreslåttparagraf-2-ledd-1">Translatøreksamen avholdes hvert år i de fire faste språkene.</article><article class="legalP" id="kapittel-1-foreslåttparagraf-2-ledd-2">Translatøreksamen i andre språk enn de fire faste språkene avholdes etter en rulleringsplan som kunngjøres på nettsidene for translatøreksamen.</article><article class="legalP" id="kapittel-1-foreslåttparagraf-2-ledd-3">En generell forutsetning for gjennomføring av translatøreksamen er at det er mulig å skaffe kvalifiserte sensorer.</article></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Oppmelding</span></span><article class="legalP" id="kapittel-1-foreslåttparagraf-3-ledd-1">Det er adgang til å melde seg opp til både prøve 1 og prøve 2 under ett, eller til bare én av prøvene.</article><article class="legalP" id="kapittel-1-foreslåttparagraf-3-ledd-2">En kandidat kan ikke gå opp til samme prøve (prøve 1 eller prøve 2) i samme språk mer enn tre ganger. Det kan gis dispensasjon fra dette leddet etter søknad.</article></article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Gjennomføring</span></span><article class="legalP" id="kapittel-1-foreslåttparagraf-4-ledd-1">Translatøreksamen er todelt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">Skriftlig hjemmeeksamen</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">Skriftlig skoleeksamen.</article></article></li></ul></article><article class="legalP" id="kapittel-1-foreslåttparagraf-4-ledd-2">For å få gå opp til skriftlig skoleeksamen må kandidaten først ha bestått skriftlig hjemmeeksamen.</article></article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Skriftlig hjemmeeksamen</span></span><article class="legalP" id="kapittel-1-foreslåttparagraf-5-ledd-1">Skriftlig hjemmeeksamen går over to uker og består av to deler:<p class="leddfortsettelse">Del 1: Oversettelse av en allmennspråklig tekst på cirka 300 ord.</p><p class="leddfortsettelse">Del 2: Refleksjonstekst på 3–5 sider i tilknytning til oversettelsen av den allmennspråklige teksten. Refleksjonsteksten skal skrives på norsk.</p></article><article class="legalP" id="kapittel-1-foreslåttparagraf-5-ledd-2">Både del 1 og del 2 av hjemmeeksamen må bestås før det gis adgang til å gå opp til skriftlig skoleeksamen. Karakterene som benyttes for hjemmeeksamen er bestått / ikke bestått.</article></article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Skriftlig skoleeksamen</span></span><article class="legalP" id="kapittel-1-foreslåttparagraf-6-ledd-1">Skriftlig skoleeksamen består av to uavhengige prøver.</article></article> <article class="defaultP" margin-top="true"><i>Prøve 1 (oversettelse fra norsk til fremmedspråket)</i><p class="leddfortsettelse">Oversettelse av:</p><ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-1-punkt-1"><article class="legalP" id="kapittel-1-foreslåttparagraf-6-ledd-1-punkt-1-ledd-1">En tekst med økonomisk-administrativt fagspråk på cirka 300 ord</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-1-punkt-2"><article class="legalP" id="kapittel-1-foreslåttparagraf-6-ledd-1-punkt-2-ledd-1">En tekst med juridisk fagspråk på cirka 300 ord</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-1-punkt-3"><article class="legalP" id="kapittel-1-foreslåttparagraf-6-ledd-1-punkt-3-ledd-1">En tekst med teknisk fagspråk på cirka 300 ord.</article></article></li></ul></article><article class="legalP" id="kapittel-1-ledd-2">I de norske tekstene kan begge målformene forekomme.</article><article class="legalP" id="kapittel-1-ledd-3">Emnestikkord for den tekniske teksten i prøve 1 kunngjøres på nettsidene til translatøreksamen fire uker før eksamen.</article> <article class="defaultP" margin-top="true"><i>Prøve 2 (oversettelse fra fremmedspråket til norsk)</i></article><article class="legalP" id="kapittel-1-ledd-4">Oversettelse av tekster fra de samme fagområdene og av samme omfang som nevnt under prøve 1.</article><article class="legalP" id="kapittel-1-ledd-5">Emnestikkord for den tekniske teksten i prøve 2 kunngjøres på nettsidene til translatøreksamen fire uker før eksamen.</article><article class="legalP" id="kapittel-1-ledd-6">Prøve 1 og prøve 2 holdes over to påfølgende dager, og hver prøve varer sju timer.</article><article class="legalP" id="kapittel-1-ledd-7">Det er tillatt å bruke alle typer oppslagsverk som trykte medier og elektroniske medier, men ikke internett under selve eksamen. Informasjon som er nedlastet på forhånd fra Internett er tillatt brukt. Bruk av trådløs kommunikasjon er ikke tillatt.</article><article class="legalP" id="kapittel-1-ledd-8">De to prøvene (prøve 1 og prøve 2) vurderes separat. Kandidatene må på hver av prøvene bestå oppgaven innenfor de tre fagområdene.</article><article class="legalP" id="kapittel-1-ledd-9">En kandidat som ønsker å trekke seg fra skriftlig skoleeksamen, må gjøre det skriftlig innen 1. mars eksamensåret i året som følger umiddelbart etter gjennomført og bestått hjemmeeksamen. Trekk før denne fristen vil ikke gjelde som eksamensforsøk.</article><article class="legalP" id="kapittel-1-ledd-10">Karakterene som benyttes for skoleeksamen er bestått/ikke bestått.</article><article class="futureLegalArticle" data-name="§7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Fullført og bestått translatøreksamen</span></span><article class="legalP" id="kapittel-1-foreslåttparagraf-7-ledd-1">Translatøreksamen (prøve 1 eller prøve 2) regnes som fullført når skriftlig hjemme- og skoleeksamen én vei er bestått. Bestått eksamen fører til énveisautorisasjon.</article><article class="legalP" id="kapittel-1-foreslåttparagraf-7-ledd-2">Translatøreksamen (prøve 1 og prøve 2) regnes som fullført når skriftlig hjemme- og skoleeksamen begge veier er bestått. Bestått eksamen fører til toveisautorisasjon.</article><article class="legalP" id="kapittel-1-foreslåttparagraf-7-ledd-3">For fullført eksamen utferdiges det et bevillingsbrev fra Norges Handelshøyskole.</article></article><article class="futureLegalArticle" data-name="§8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></span><article class="legalP" id="kapittel-1-foreslåttparagraf-8-ledd-1">Denne forskriften trer i kraft straks.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2010-12-15-1910/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2011.</article></section></main></body></html>