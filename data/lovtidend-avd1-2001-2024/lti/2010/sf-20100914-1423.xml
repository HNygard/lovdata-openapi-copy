<!DOCTYPE html><html lang="no"><head><title>Forskrift om mastergrad ved Lovisenberg diakonale høgskole AS (LDH)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-09-14-1423</dd><dt class="dokid">DokumentID</dt><dd class="dokid">LTI/forskrift/2010-09-14-1423</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 12 s 2075</dd><dt class="dateInForce">I kraft fra</dt><dd class="dateInForce">2010-09-14</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-5</li><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§3-11</li><li>forskrift/2005-12-01-1392</li><li>forskrift/2007-01-31-173</li></ul></dd><dt class="dateOfPublication">Kunngjort</dt><dd class="dateOfPublication">2010-11-16 14:15</dd><dt class="lastupdated">Rettet</dt><dd class="lastupdated">2010-11-19 (hjemmelsfelt)</dd><dt class="journalNumber">Journalnummer</dt><dd class="journalNumber">2010-0962</dd><dt class="titleShort">Korttittel</dt><dd class="titleShort">Forskrift om mastergrad ved LDH</dd><dt class="title">Tittel</dt><dd class="title">Forskrift om mastergrad ved Lovisenberg diakonale høgskole AS (LDH)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Lovisenberg diakonale høyskole AS 14. september 2010 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-5, § 3-6, § 3-7, § 3-11, forskrift 1. desember 2005 nr. 1392 om krav til mastergrad og forskrift 31. januar 2007 nr. 173 om opptak til høyere utdanning.</dd><dt class="refid">RefID</dt><dd class="refid">forskrift/2010-09-14-1423</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om mastergrad ved Lovisenberg diakonale høgskole AS (LDH)<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1. Virkeområde</li><li>§ 2. Krav til faglig innhold og omfang</li></ul></li><li>Kapittel 2. Opptaksbestemmelser<ul class="tocSubUl"><li>§ 3. Opptak</li><li>§ 4. Opptakskrav</li><li>§ 5. Søknadsdokumenter</li><li>§ 6. Rangering av søkere</li></ul></li><li>Kapittel 3. Gjennomføring av studiet<ul class="tocSubUl"><li>§ 7. Studierett</li><li>§ 8. Krav til selvstendig arbeid</li><li>§ 9. Fritak for deler av studiet</li></ul></li><li>Kapittel 4. Vitnemål<ul class="tocSubUl"><li>§ 10. Vitnemål og vitnemålstillegg</li></ul></li><li>Kapittel 5. Utfyllende beskrivelser og ikrafttredelse<ul class="tocSubUl"><li>§ 11. Utfyllende bestemmelser</li><li>§ 12. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2010-09-14-1423" id="dokument"><h1>Forskrift om mastergrad ved Lovisenberg diakonale høgskole AS (LDH)</h1><section class="section" data-name="kap1" id="kapittel-1" data-lovdata-URL="LTI/forskrift/2010-09-14-1423/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2010-09-14-1423/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften omhandler krav til mastergrad ved LDH.</article></article><article class="legalArticle" data-lovdata-URL="LTI/forskrift/2010-09-14-1423/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Krav til faglig innhold og omfang</span></h3><article class="legalP" id="kapittel-1-paragraf-2-ledd-1">Graden master oppnås på grunnlag av avsluttet mastergradseksamen bestående av fag, moduler eller emner tilsvarende 120 studiepoeng sammenlagt. Dette inkluderer et selvstendig arbeid, se § 8.</article><article class="legalP" id="kapittel-1-paragraf-2-ledd-2">Innholdet i studiet beskrives i fag- eller studieplanen og omfatter:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-2-ledd-2-punkt-1"><article class="legalP" id="kapittel-1-paragraf-2-ledd-2-punkt-1-ledd-1">Studieprogrammets læringsutbytte, mål, varighet, omfang og nivå</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-2-punkt-2"><article class="legalP" id="kapittel-1-paragraf-2-ledd-2-punkt-2-ledd-1">Studiets faginnhold, oppbygging og organisering</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-2-punkt-3"><article class="legalP" id="kapittel-1-paragraf-2-ledd-2-punkt-3-ledd-1">Ev. særlige vilkår for å kunne avlegge eksamen; som deltagelse i obligatoriske undervisningsenheter, obligatoriske skriftlige arbeider m.m.</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-2-punkt-4"><article class="legalP" id="kapittel-1-paragraf-2-ledd-2-punkt-4-ledd-1">Eksamens- og vurderingsformer.</article></article></li></ul></article></article></section><section class="section" data-name="kap2" id="kapittel-2" data-lovdata-URL="LTI/forskrift/2010-09-14-1423/KAPITTEL_2"><h2>Kapittel 2. Opptaksbestemmelser</h2><article class="legalArticle" data-lovdata-URL="LTI/forskrift/2010-09-14-1423/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Opptak</span></h3><article class="legalP" id="kapittel-2-paragraf-1-ledd-1">Det er lokalt opptak til masterstudiet. Søknadsfrist fastsettes av høgskolen og kunngjøres minst 1 måned før fristens utløp. Krav til spesiell utdanningsbakgrunn, krav til praksis og/eller ev. karakterkrav, skal fremgå av studieplanen for det enkelte studium.</article><article class="legalP" id="kapittel-2-paragraf-1-ledd-2">Søkere til mastergrader som bygger på definerte yrkesutdanninger, må ha norsk autorisasjon innenfor yrket.</article></article><article class="legalArticle" data-lovdata-URL="LTI/forskrift/2010-09-14-1423/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Opptakskrav</span></h3><article class="legalP" id="kapittel-2-paragraf-2-ledd-1">Generelt opptaksgrunnlag for masterstudier fremgår av § 3 og § 5 i forskrift 1. desember 2005 nr. 1392 om krav til mastergrad.</article><article class="legalP" id="kapittel-2-paragraf-2-ledd-2">Det gis anledning til å søke om opptak på realkompetanse. LDH avgjør selv hva som gir realkompetanse til studiene. For å være kvalifisert for opptak til masterstudier, må kravet til realkompetanse være på nivå som 3-årig bachelorutdanning eller tilsvarende.</article><article class="legalP" id="kapittel-2-paragraf-2-ledd-3">Søkere med utenlandsk utdanning må dokumentere at de fyller krav til norsk- og engelskkunnskaper beskrevet i forskrift om opptak til grunnutdanninger ved universiteter og høgskoler.</article><article class="legalP" id="kapittel-2-paragraf-2-ledd-4">Ved opptak til felles mastergrad (joint degree) med andre høgskoler/universitet, gjelder opptakskravene ved den institusjonen som foretar opptaket.</article></article><article class="legalArticle" data-lovdata-URL="LTI/forskrift/2010-09-14-1423/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Søknadsdokumenter</span></h3><article class="legalP" id="kapittel-2-paragraf-3-ledd-1">For at søknaden skal kunne behandles, må all utdanning, praksis og andre forhold som skal gi grunnlag for opptak, dokumenteres med attesterte kopier av originale dokumenter. Godkjente dokumenter det ikke er mulig å vedlegge innen søknadsfristen, skal ettersendes snarest mulig etter at de er søkeren i hende.</article><article class="legalP" id="kapittel-2-paragraf-3-ledd-2">Søkere som ønsker å bli vurdert på realkompetanse, må be om dette i søknaden og legge ved begrunnelse og dokumentasjon.</article></article><article class="legalArticle" data-lovdata-URL="LTI/forskrift/2010-09-14-1423/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Rangering av søkere</span></h3><article class="legalP" id="kapittel-2-paragraf-4-ledd-1">Ved flere kvalifiserte søkere enn antall studieplasser, rangeres søkerne etter konkurransepoeng. Konkurransepoeng beregnes på bakgrunn av karakter fra bachelorutdanning, tilleggsutdanning, relevant praksis utover minstekravet og evt. andre forhold.</article><article class="legalP" id="kapittel-2-paragraf-4-ledd-2">Utregning av konkurransepoeng gjøres på følgende måte:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-4-ledd-2-punkt-1"><article class="legalP" id="kapittel-2-paragraf-4-ledd-2-punkt-1-ledd-1">Det regnes ut gjennomsnittkarakter for bachelorutdanning/tilsvarende utdanning som inngår i opptaksgrunnlaget for det aktuelle masterprogram. Omregningsskala: <table><thead><tr><th data-text-align="center" data-vertical-align="top"><i>Bokstavkarakter</i></th><th data-text-align="center" data-vertical-align="top"><i>Tallkarakter</i></th><th data-text-align="center" data-vertical-align="top"><i>Poeng</i></th></tr></thead><tbody><tr><td data-text-align="center" data-vertical-align="top">A</td><td data-text-align="center" data-vertical-align="top">1,0–2,1</td><td data-text-align="center" data-vertical-align="top">5</td></tr><tr><td data-text-align="center" data-vertical-align="top">B</td><td data-text-align="center" data-vertical-align="top">2,2–2,5</td><td data-text-align="center" data-vertical-align="top">4</td></tr><tr><td data-text-align="center" data-vertical-align="top">C</td><td data-text-align="center" data-vertical-align="top">2,6–2,7</td><td data-text-align="center" data-vertical-align="top">3</td></tr><tr><td data-text-align="center" data-vertical-align="top">D</td><td data-text-align="center" data-vertical-align="top">2,8–3,0</td><td data-text-align="center" data-vertical-align="top">2</td></tr><tr><td data-text-align="center" data-vertical-align="top">E</td><td data-text-align="center" data-vertical-align="top">3,1–4,0</td><td data-text-align="center" data-vertical-align="top">1</td></tr></tbody></table></article><article class="legalP" id="kapittel-2-paragraf-4-ledd-2-punkt-1-ledd-2">For søkere med vurderingsuttrykk «Bestått» gis 4 poeng.</article></article></li><li data-li-identifier="2." data-name="2."><article class="listArticle" id="kapittel-2-paragraf-4-ledd-2-punkt-2"><article class="legalP" id="kapittel-2-paragraf-4-ledd-2-punkt-2-ledd-1">Det gis 0,5 tilleggspoeng pr. halvår for relevant praksis etter avsluttet utdanning som utgjør søkerens opptaksgrunnlag, maksimalt 2 poeng. Det gis ikke tilleggspoeng for ev. praksis som inngår i opptaksgrunnlaget.</article></article></li><li data-li-identifier="3." data-name="3."><article class="listArticle" id="kapittel-2-paragraf-4-ledd-2-punkt-3"><article class="legalP" id="kapittel-2-paragraf-4-ledd-2-punkt-3-ledd-1">Det gis 0,5 tilleggspoeng pr. 30 studiepoeng for relevant utdanning ut over opptaksgrunnlaget, maksimalt 2 poeng.</article></article></li><li data-li-identifier="4." data-name="4."><article class="listArticle" id="kapittel-2-paragraf-4-ledd-2-punkt-4"><article class="legalP" id="kapittel-2-paragraf-4-ledd-2-punkt-4-ledd-1">Øvrige tilleggspoeng fastsettes av styret for hver enkelt utdanning. Slike tillegg skal framgå av fag- eller studieplan.</article></article></li></ul></article><article class="legalP" id="kapittel-2-paragraf-4-ledd-3">Søkere som er funnet kompetente etter realkompetansevurdering, rangeres skjønnsmessig i forhold til øvrige søkere etter en helhetsvurdering av søkerens samlede kompetanse.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2010-09-14-1423/KAPITTEL_3"><h2>Kapittel 3. Gjennomføring av studiet</h2><article class="legalArticle" data-lovdata-URL="LTI/forskrift/2010-09-14-1423/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Studierett</span></h3><article class="legalP" id="kapittel-3-paragraf-1-ledd-1">En student har studierett til det studium vedkommende er tatt opp til. Studieretten tildeles etter LDHs tilbud og studentenes aksept av studieplassen.</article></article><article class="legalArticle" data-lovdata-URL="LTI/forskrift/2010-09-14-1423/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Krav til selvstendig arbeid</span></h3><article class="legalP" id="kapittel-3-paragraf-2-ledd-1">Det skal inngå et selvstendig arbeid av et omfang på minimum 30 studiepoeng. Omfanget av det selvstendige arbeidet skal ikke overskride 60 studiepoeng.</article></article><article class="legalArticle" data-lovdata-URL="LTI/forskrift/2010-09-14-1423/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Fritak for deler av studiet</span></h3><article class="legalP" id="kapittel-3-paragraf-3-ledd-1">Det vil være mulig å få fritak fra enkeltmoduler/emner innen studieprogrammet, på grunnlag av annen gjennomført utdanning, ut over det som var opptaksgrunnlaget til masterstudiet. Studenten må være opptatt ved studiet før det kan søkes om fritak.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2010-09-14-1423/KAPITTEL_4"><h2>Kapittel 4. Vitnemål</h2><article class="legalArticle" data-lovdata-URL="LTI/forskrift/2010-09-14-1423/§10" data-name="§10" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Vitnemål og vitnemålstillegg</span></h3><article class="legalP" id="kapittel-4-paragraf-1-ledd-1">For å kunne tildeles mastergrad med vitnemål fra LDH må studenten ha gjennomført studier tilsvarende minst 60 studiepoeng ved høgskolen.</article><article class="legalP" id="kapittel-4-paragraf-1-ledd-2">For oppnådd mastergrad utstedes vitnemål der gradens faglige innhold beskrives.</article><article class="legalP" id="kapittel-4-paragraf-1-ledd-3">Det utstedes også Diploma Supplement, som gir beskrivelse på engelsk av kandidatens utdanning og av det norske høyere utdanningssystemet.</article><article class="legalP" id="kapittel-4-paragraf-1-ledd-4">Det skal fremgå av vitnemålet dersom graden er tildelt i samarbeid med andre institusjoner.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2010-09-14-1423/KAPITTEL_5"><h2>Kapittel 5. Utfyllende beskrivelser og ikrafttredelse</h2><article class="legalArticle" data-lovdata-URL="LTI/forskrift/2010-09-14-1423/§11" data-name="§11" id="kapittel-5-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Utfyllende bestemmelser</span></h3><article class="legalP" id="kapittel-5-paragraf-1-ledd-1">Høgskolestyret for LDH kan fastsette utfyllende bestemmelser til denne forskriften.</article></article><article class="legalArticle" data-lovdata-URL="LTI/forskrift/2010-09-14-1423/§12" data-name="§12" id="kapittel-5-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-2-ledd-1">Forskriften trer i kraft straks.</article></article></section></main></body></html>