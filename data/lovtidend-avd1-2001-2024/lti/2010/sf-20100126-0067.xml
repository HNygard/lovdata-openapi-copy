<!DOCTYPE html><html lang="no"><head><title>Forskrift om endring i forskrift om gebyr for utstedelse av sertifikater og påtegninger til maritimt personell</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-01-26-67</dd><dt class="dokid">DokumentID</dt><dd class="dokid">LTI/forskrift/2010-01-26-67</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 1 s 247</dd><dt class="dateInForce">I kraft fra</dt><dd class="dateInForce">2010-01-26</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-12-21-1739</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-02-16-9/§2</li><li>lov/2007-02-16-9/§3</li><li>lov/2007-02-16-9/§16</li><li>lov/2007-02-16-9/§48</li><li>forskrift/2007-02-16-171</li><li>lov/1998-06-26-47/§20</li><li>lov/1998-06-26-47/§26b</li><li>lov/1998-06-26-47/§31</li><li>forskrift/1998-11-27-1095</li></ul></dd><dt class="dateOfPublication">Kunngjort</dt><dd class="dateOfPublication">2010-02-02 14:45</dd><dt class="journalNumber">Journalnummer</dt><dd class="journalNumber">2010-0061</dd><dt class="titleShort">Korttittel</dt><dd class="titleShort">Endr. i forskrift om maritime sertifikatgebyrer</dd><dt class="title">Tittel</dt><dd class="title">Forskrift om endring i forskrift om gebyr for utstedelse av sertifikater og påtegninger til maritimt personell</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og handelsdepartementet 26. januar 2010 med hjemmel i lov 16. februar 2007 nr. 9 om skipssikkerhet (skipssikkerhetsloven) § 2, § 3, § 16 og § 48, jf. delegeringsvedtak 16. februar 2007 nr. 171 og lov 26. juni 1998 nr. 47 om fritids- og småbåter § 20, § 26b og § 31, jf. delegeringsvedtak 27. november 1998 nr. 1095.</dd><dt class="refid">RefID</dt><dd class="refid">forskrift/2010-01-26-67</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om gebyr for utstedelse av sertifikater og påtegninger til maritimt personell<ul class="tocSubUl"><li>I<ul class="tocSubUl"><li>§ 3. Betaling av gebyr for utstedelse av sertifikater og påtegning til maritimt personell</li><li>§ 4. Gebyrsatser for utstedelse av sertifikater og påtegninger til maritimt personell</li><li>§ 5. Betaling av gebyr for teoretisk båtførerprøve og utstedelse av båtførerbevis</li><li>§ 6. Gebyrsatser for teoretisk båtførerprøve og utstedelse av båtførerbevis</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2010-01-26-67" id="dokument"><h1>Forskrift om endring i forskrift om gebyr for utstedelse av sertifikater og påtegninger til maritimt personell</h1><section class="section" data-name="kapI" id="kapittel-1" data-lovdata-URL="LTI/forskrift/2010-01-26-67/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. desember 2009 nr. 1739 om gebyr for utstedelse av sertifikater og påtegninger til maritimt personell gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om gebyr for utstedelse av sertifikater og påtegninger til maritimt personell og for utstedelse av båtførerbevis til båtførere</i></article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-2">Forskriften gjelder gebyr for behandling av søknader om sertifikater eller påtegninger som utstedes til maritimt personell, jf. skipssikkerhetsloven og lov om fritids- og småbåter med tilhørende forskrifter, samt for teoretisk båtførerprøve og utstedelse av båtførerbevis til båtførere i henhold til lov om fritids- og småbåter med tilhørende forskrifter.</article> <article class="defaultP" margin-top="true">§ 2 skal lyde:</article><article class="legalP" id="kapittel-1-ledd-3">Sjøfartsdirektoratet eller den som på oppdrag utsteder sertifikat eller påtegning til maritimt personell og båtførerbevis til båtførere, skal utstede gebyr.</article> <article class="defaultP" margin-top="true">§ 3 ny overskrift skal lyde:</article><article class="futureLegalArticle" data-name="§3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Betaling av gebyr for utstedelse av sertifikater og påtegning til maritimt personell</span></span></article> <article class="defaultP" margin-top="true">§ 4 ny overskrift skal lyde:</article><article class="futureLegalArticle" data-name="§4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Gebyrsatser for utstedelse av sertifikater og påtegninger til maritimt personell</span></span></article> <article class="defaultP" margin-top="true">Nye § 5 og § 6 skal lyde:</article><article class="futureLegalArticle" data-name="§5" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Betaling av gebyr for teoretisk båtførerprøve og utstedelse av båtførerbevis</span></span><article class="legalP" id="kapittel-1-foreslåttparagraf-3-ledd-1">Det betales et samlet gebyr for teoretisk båtførerprøve og utstedelse av båtførerbevis. Gebyr må være betalt før kandidaten kan avlegge prøve. Dersom kandidaten ikke møter opp som avtalt, refunderes gebyret kun dersom kandidaten har meldt forfall senest nest siste virkedag før prøvedagen, eller fremlegger legeattest eller tilsvarende dokumentasjon.</article><article class="legalP" id="kapittel-1-foreslåttparagraf-3-ledd-2">Ved avleggelse av ny teoretisk prøve som følge av at kandidaten ikke har bestått prøven eller har hatt ugyldig forfall, betales et tillegg pr. prøve.</article><article class="legalP" id="kapittel-1-foreslåttparagraf-3-ledd-3">Det betales et gebyr for utstedelse av båtførerbevis dersom den teoretiske prøven ikke kreves, herunder ved erstatning og innbytte. Gebyr for nytt båtførerbevis skal betales selv om erstatningen skjer etter pålegg.</article><article class="legalP" id="kapittel-1-foreslåttparagraf-3-ledd-4">Det kan bli avkrevd tillegg for avleggelse av teoretisk prøve og utstedelse av båtførerbevis i utlandet. Tillegg vil kunne bli avkrevd for hver prøve som avlegges i utlandet.</article></article><article class="futureLegalArticle" data-name="§6" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Gebyrsatser for teoretisk båtførerprøve og utstedelse av båtførerbevis</span></span><article class="legalP" id="kapittel-1-foreslåttparagraf-4-ledd-1">Gebyr for teoretisk båtførerprøve og utstedelse av båtførerbevis skal ha følgende satser: <table><tbody><tr><td data-text-align="center" data-vertical-align="top">–</td><td data-text-align="left" data-vertical-align="top">Teoretisk prøve og utstedelse av båtførerbevis</td><td data-text-align="right" data-vertical-align="top">kr 525,-</td></tr><tr><td data-text-align="center" data-vertical-align="top">–</td><td data-text-align="left" data-vertical-align="top">Tillegg for avleggelse av ny teoretisk prøve</td><td data-text-align="right" data-vertical-align="top">kr 290,-</td></tr><tr><td data-text-align="center" data-vertical-align="top">–</td><td data-text-align="left" data-vertical-align="top">Utstedelse av båtførerbevis ved erstatning, innbytte og uten avleggelse av teoretisk prøve</td><td data-text-align="right" data-vertical-align="top">kr 310,-</td></tr></tbody></table></article><article class="legalP" id="kapittel-1-foreslåttparagraf-4-ledd-2">Ved avleggelse av teoretisk prøve og utstedelse av båtførerbevis i utlandet, kan det bli avkrevd et tillegg på inntil kr 225,-.</article></article> <article class="defaultP" margin-top="true">Nåværende § 5 blir ny § 7.</article></section><section class="section" data-name="kapII" id="kapittel-2" data-lovdata-URL="LTI/forskrift/2010-01-26-67/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>