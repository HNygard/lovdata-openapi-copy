<!DOCTYPE html><html lang="no"><head><title>Vedtak etter merverdiavgiftsloven § 19-3 om videreføring av fritak for merverdiavgift – Nammo NAD AS</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-08-27-1219</dd><dt class="dokid">DokumentID</dt><dd class="dokid">LTI/forskrift/2010-08-27-1219</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 11 s 1925</dd><dt class="dateInForce">I kraft fra</dt><dd class="dateInForce">2010-08-27</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2009-06-19-58/§19-3</li><li>forskrift/2009-09-23-1214</li></ul></dd><dt class="dateOfPublication">Kunngjort</dt><dd class="dateOfPublication">2010-08-31 13:35</dd><dt class="journalNumber">Journalnummer</dt><dd class="journalNumber">2010-0805</dd><dt class="titleShort">Korttittel</dt><dd class="titleShort">Vedtak om mva-fritak – Nammo</dd><dt class="title">Tittel</dt><dd class="title">Vedtak etter merverdiavgiftsloven § 19-3 om videreføring av fritak for merverdiavgift – Nammo NAD AS</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 27. august 2010 med hjemmel i lov 19. juni 2009 nr. 58 om merverdiavgift (merverdiavgiftsloven) § 19-3 første ledd, jf. delegeringsvedtak 23. september 2009 nr. 1214.</dd><dt class="refid">RefID</dt><dd class="refid">forskrift/2010-08-27-1219</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak etter merverdiavgiftsloven § 19-3 om videreføring av fritak for merverdiavgift – Nammo NAD AS<ul class="tocSubUl"><li>Vedtak om videreføring av fritak for merverdiavgift – Nammo NAD AS – Org.nr. 959 024 022</li></ul></li></ul></dd></dl></header><main class="documentBody" data-lovdata-URL="LTI/forskrift/2010-08-27-1219" id="dokument"><h1>Vedtak etter merverdiavgiftsloven § 19-3 om videreføring av fritak for merverdiavgift – Nammo NAD AS</h1><section class="section" id="kapittel-1" data-lovdata-URL="LTI/forskrift/2010-08-27-1219/KAPITTEL_1"><h2>Vedtak om videreføring av fritak for merverdiavgift – Nammo NAD AS – Org.nr. 959 024 022</h2><article class="legalP" id="kapittel-1-ledd-1">Vi viser til Deres brev av 6. mai 2010 vedrørende avgiftsfritak for tjenester som gjelder destruksjon av militær ammunisjonsmateriell til NATO Maintenance and Supply Agency (NAMSA) eller andre NATO-land.</article><article class="legalP" id="kapittel-1-ledd-2">Finansdepartementet traff den 21. desember 1999 vedtak om fritak fra å beregne utgående merverdiavgift ved omsetning av tjenester som gjelder destruksjon av militært ammunisjonsmateriell til NAMSA eller andre NATO-land. Fritaket gjaldt ikke destruksjonsoppdrag som NAD utførte for andre enn NATO-land eller NAMSA.</article><article class="legalP" id="kapittel-1-ledd-3">Det er i Deres brev av 18. juli 2010 opplyst at virksomheten ikke har endret seg siden Finansdepartementet traff sitt vedtak av 21. desember 1999, og at selskapet er den eneste virksomhet som driver slik virksomhet i Norge.</article><article class="legalP" id="kapittel-1-ledd-4">Merverdiavgiftsloven 1969 § 70 er videreført i merverdiavgiftsloven 2009 § 19-3 første ledd, og myndigheten til å treffe vedtak er ved Finansdepartementets delegeringsvedtak 23. september 2009 nr. 1214 delegert til Skattedirektoratet. Delegeringen innebærer ingen endring av tidligere delegeringspraksis under merverdiavgiftsloven 1969 § 70. Skattedirektoratet er blant annet gitt myndighet til å innvilge og avslå alle søknader om videreføring av tidligere gitt enkeltvedtak.</article><article class="legalP" id="kapittel-1-ledd-5">Søknaden anses som en søknad om videreføring av eksisterende/tilsvarende fritak som tidligere er innvilget av Finansdepartementet, og Skattedirektoratet har derfor myndighet til å treffe vedtak i saken.</article><article class="legalP" id="kapittel-1-ledd-6">Skattedirektoratet finner i medhold av merverdiavgiftsloven § 19-3 første ledd inntil videre å kunne frita Nammo NAD AS fra plikten til å beregne utgående merverdiavgift ved omsetning av tjenester som gjelder destruksjon av militært ammunisjonsmateriell til NAMSA eller andre NATO-land. Fritaket gjelder ikke destruksjonsoppdrag som selskapet utfører for andre enn NAMSA eller NATO-land.</article><article class="legalP" id="kapittel-1-ledd-7">Fritaket gis med virkning fra dags dato, og erstatter tidligere vedtak gitt i medhold av merverdiavgiftsloven 1969.</article></section></main></body></html>