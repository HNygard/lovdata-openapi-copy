<!DOCTYPE html><html lang="no"><head><title>Forskrift for sentre for foreldre og barn</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-11-25-1479</dd><dt class="dokid">DokumentID</dt><dd class="dokid">LTI/forskrift/2010-11-25-1479</dd><dt class="ministry">Departement</dt><dd class="ministry"><ul><li>Barne- og likestillingsdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 13 s 2260</dd><dt class="dateInForce">I kraft fra</dt><dd class="dateInForce">2010-11-25</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-07-17-100/§5-8</li><li>lov/1992-07-17-100/§5-9a</li><li>lov/1992-07-17-100/§5-10</li></ul></dd><dt class="dateOfPublication">Kunngjort</dt><dd class="dateOfPublication">2010-11-30 14:00</dd><dt class="journalNumber">Journalnummer</dt><dd class="journalNumber">2010-0999</dd><dt class="titleShort">Korttittel</dt><dd class="titleShort">Forskrift om sentre for foreldre og barn</dd><dt class="title">Tittel</dt><dd class="title">Forskrift for sentre for foreldre og barn</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Barne-, likestillings og inkluderingsdepartementet 25. november 2010 med hjemmel i lov 17. juli 1992 nr. 100 om barneverntjenester (barnevernloven) § 5-8, § 5-9a og § 5-10.</dd><dt class="refid">RefID</dt><dd class="refid">forskrift/2010-11-25-1479</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for sentre for foreldre og barn<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1. Virkeområde</li><li>§ 2. Formål</li><li>§ 3. Taushetsplikt</li></ul></li><li>Kapittel 2. Godkjenning<ul class="tocSubUl"><li>§ 4. Godkjenningsmyndighet og klage</li><li>§ 5. Godkjenning</li><li>§ 6. Vilkår for godkjenning</li><li>§ 7. Regnskapsplikt og revisjon</li><li>§ 8. Etterfølgende kontroll</li><li>§ 9. Bortfall av godkjenning</li></ul></li><li>Kapittel 3. Kvalitet og internkontroll<ul class="tocSubUl"><li>§ 10. Plan for sentre for foreldre og barn</li><li>§ 11. Målgruppe, målsetting og metodikk</li><li>§ 12. Materielle krav</li><li>§ 13. Krav til bemanning og de ansattes kompetanse</li><li>§ 14. Internkontroll</li><li>§ 15. Innholdet i internkontrollen</li><li>§ 16. Dokumentasjon</li></ul></li><li>Kapittel 4. Beboernes rettigheter og plikter<ul class="tocSubUl"><li>§ 17. Vern om personlig integritet</li><li>§ 18. Medbestemmelse</li><li>§ 19. Senterets ansvar for trygghet og trivsel</li><li>§ 20. Beboernes plikter</li></ul></li><li>Kapittel 5. Tilsyn<ul class="tocSubUl"><li>§ 21. Formål med tilsynet</li><li>§ 22. Tilsynsansvarlig og tilsynsmyndighet</li><li>§ 23. Tilsynsutvalg</li><li>§ 24. Informasjon om tilsynsmyndigheten</li><li>§ 25. Tilsynsmyndighetens oppgaver</li><li>§ 26. Klagebehandling</li><li>§ 27. Tiltak ved mangler o.l. – tilsynsmyndighetens oppfølging</li><li>§ 28. Årsrapport</li></ul></li><li>Kapittel 6. Ikrafttredelse og overgangsregler<ul class="tocSubUl"><li>§ 29. Ikrafttredelse og overgangsregler</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2010-11-25-1479" id="dokument"><h1>Forskrift for sentre for foreldre og barn</h1><section class="section" data-name="kap1" id="kapittel-1" data-lovdata-URL="LTI/forskrift/2010-11-25-1479/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2010-11-25-1479/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Denne forskriften gjelder for sentre for foreldre og barn og den delen av sentrenes virksomhet som gjelder heldøgnstjenester. Forskriften gjelder for beboere ved senteret og ikke for personer som mottar hjemmebaserte tilbud fra senteret.</article></article><article class="legalArticle" data-lovdata-URL="LTI/forskrift/2010-11-25-1479/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Formål</span></h3><article class="legalP" id="kapittel-1-paragraf-2-ledd-1">Forskriften skal sikre at sentre for foreldre og barn ivaretar sine oppgaver overfor beboerne slik at beboerne får et faglig forsvarlig og likeverdig tilbud, uansett hvilket senter de har opphold ved.</article></article><article class="legalArticle" data-lovdata-URL="LTI/forskrift/2010-11-25-1479/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Taushetsplikt</span></h3><article class="legalP" id="kapittel-1-paragraf-3-ledd-1">Enhver som utfører tjeneste eller arbeid for sentre for foreldre og barn har taushetsplikt etter barnevernloven § 6-7.</article><article class="legalP" id="kapittel-1-paragraf-3-ledd-2">Fylkesmannen og tilsynsutvalgets medlemmer har taushetsplikt i henhold til reglene i lov om barneverntjenester § 6-7.</article><article class="legalP" id="kapittel-1-paragraf-3-ledd-3">Tilsynsmyndigheten kan pålegge styret og de ansatte ved senteret å gi opplysninger som nevnt i lov om barneverntjenester § 6-7 tredje ledd.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2010-11-25-1479/KAPITTEL_2"><h2>Kapittel 2. Godkjenning</h2><article class="legalArticle" data-lovdata-URL="LTI/forskrift/2010-11-25-1479/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Godkjenningsmyndighet og klage</span></h3><article class="legalP" id="kapittel-2-paragraf-1-ledd-1">Statlig regional barnevernmyndighet treffer vedtak om godkjenning, bortfall av godkjenning og fastsetting av frist for retting av mangler. I Oslo kommune ivaretas disse oppgavene av kommunen. Vedtak om godkjenning og vedtak om bortfall av godkjenning er enkeltvedtak og kan påklages til statlig sentral barnevernmyndighet. Klagefristen er tre uker fra det tidspunkt underretning om vedtaket er kommet frem, jf. forvaltningsloven § 29.</article></article><article class="legalArticle" data-lovdata-URL="LTI/forskrift/2010-11-25-1479/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Godkjenning</span></h3><article class="legalP" id="kapittel-2-paragraf-2-ledd-1">Private og kommunale sentre må godkjennes. Et senter kan ikke tas i bruk før det foreligger godkjenning. Det kreves ny godkjenning ved omlegging og utvidelse av senterets virksomhet og ved flytting av senteret.</article><article class="legalP" id="kapittel-2-paragraf-2-ledd-2">Hvis særlige forhold tilsier det, og det anses forsvarlig ut fra hensynet til beboerne, kan sentre som ikke oppfyller vilkårene for godkjenning, eller kravet om regnskapsplikt og revisjon, gis midlertidig godkjenning. Slik godkjenning kan ikke gis for lengre tid enn seks måneder.</article><article class="legalP" id="kapittel-2-paragraf-2-ledd-3">Søknad om godkjenning skal fremmes for statlig regional barnevernmyndighet i den regionen senteret ligger. I søknaden skal det opplyses om søkeren eier eller driver sentre i andre regioner. Det skal videre opplyses om søker har søkt godkjenning for andre sentre i andre regioner. Søknaden skal for øvrig inneholde tilstrekkelige opplysninger for å vurdere om vilkårene for godkjenning er til stede.</article></article><article class="legalArticle" data-lovdata-URL="LTI/forskrift/2010-11-25-1479/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Vilkår for godkjenning</span></h3><article class="legalP" id="kapittel-2-paragraf-3-ledd-1">Senteret kan bare godkjennes dersom det<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">drives i samsvar med barnevernloven og relevante forskrifter,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">tilfredsstiller vilkår stilt i eller med hjemmel i annen lovgivning og</article></article></li><li data-li-identifier="c)" data-name="c)"><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">ellers drives på forsvarlig måte.</article></article></li></ul></article></article><article class="legalArticle" data-lovdata-URL="LTI/forskrift/2010-11-25-1479/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Regnskapsplikt og revisjon</span></h3><article class="legalP" id="kapittel-2-paragraf-4-ledd-1">Private sentre har plikt til å føre regnskap etter regnskapsloven. Disse sentrenes årsregnskap skal revideres av statsautorisert eller registrert revisor. Kommunale sentre skal føre årsregnskap i henhold til kommuneloven og forskrifter gitt i medhold av denne. Statlige barnevernmyndigheter og fylkesmannen har rett til innsyn i regnskapene til private og kommunale sentre.</article></article><article class="legalArticle" data-lovdata-URL="LTI/forskrift/2010-11-25-1479/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Etterfølgende kontroll</span></h3><article class="legalP" id="kapittel-2-paragraf-5-ledd-1">Etter at godkjenning er gitt kan statlig regional barnevernmyndighet når som helst, og på den måten som regionen finner hensiktsmessig, føre kontroll med at vilkårene for godkjenning er til stede.</article></article><article class="legalArticle" data-lovdata-URL="LTI/forskrift/2010-11-25-1479/§9" data-name="§9" id="kapittel-2-paragraf-6"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Bortfall av godkjenning</span></h3><article class="legalP" id="kapittel-2-paragraf-6-ledd-1">Dersom senteret ikke lenger oppfyller vilkårene for godkjenning, skal det treffes vedtak om bortfall av godkjenning. Hvis særlige hensyn tilsier det, og det anses forsvarlig ut fra hensynet til beboerne, kan det i stedet fastsettes en frist for retting av de mangler som medfører at vilkårene for godkjenning ikke lenger er til stede.</article><article class="legalP" id="kapittel-2-paragraf-6-ledd-2">Statlig regional myndighet skal snarest gi fylkesmannen og barneverntjenesten i de kommuner som har truffet vedtak om opphold på senteret melding om vedtak som nevnt i første ledd.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2010-11-25-1479/KAPITTEL_3"><h2>Kapittel 3. Kvalitet og internkontroll</h2><article class="legalArticle" data-lovdata-URL="LTI/forskrift/2010-11-25-1479/§10" data-name="§10" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Plan for sentre for foreldre og barn</span></h3><article class="legalP" id="kapittel-3-paragraf-1-ledd-1">Senteret skal ha en skriftlig plan for sin virksomhet. I planen skal det redegjøres for hvordan senteret oppfyller de krav som stilles i denne forskrift og i regelverket for øvrig.</article></article><article class="legalArticle" data-lovdata-URL="LTI/forskrift/2010-11-25-1479/§11" data-name="§11" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Målgruppe, målsetting og metodikk</span></h3><article class="legalP" id="kapittel-3-paragraf-2-ledd-1">Senteret skal ha en definert målgruppe og en formulert målsetting for sin faglige virksomhet. De metoder som anvendes ved senteret skal være faglig og etisk forsvarlige, tilpasset senterets målgruppe og målsetting og være forankret i allment anerkjent fagteori.</article></article><article class="legalArticle" data-lovdata-URL="LTI/forskrift/2010-11-25-1479/§12" data-name="§12" id="kapittel-3-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Materielle krav</span></h3><article class="legalP" id="kapittel-3-paragraf-3-ledd-1">Senteret må være fysisk utformet og materielt utstyrt på en slik måte at senteret kan ivareta sine oppgaver overfor senterets målgruppe og i samsvar med senterets målsetting.</article><article class="legalP" id="kapittel-3-paragraf-3-ledd-2">Senteret skal ha egnede inne- og uteområder og lokaler godt tilrettelagt for leke- og fritidsmuligheter. Senteret bør også ligge gunstig til for bruk av skole- og barnehagetilbud og offentlig kommunikasjon.</article><article class="legalP" id="kapittel-3-paragraf-3-ledd-3">Senteret må ha tilfredsstillende vedlikehold og hygienisk standard.</article></article><article class="legalArticle" data-lovdata-URL="LTI/forskrift/2010-11-25-1479/§13" data-name="§13" id="kapittel-3-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Krav til bemanning og de ansattes kompetanse</span></h3><article class="legalP" id="kapittel-3-paragraf-4-ledd-1">Senteret skal ha en stillingsplan som sikrer en faglig forsvarlig drift. Senteret skal ha tilsatt personell med tilstrekkelig kompetanse ut fra senterets målgruppe og målsetting.</article><article class="legalP" id="kapittel-3-paragraf-4-ledd-2">Senteret skal ha en leder og en stedfortreder for lederen. Leder eller stedfortreder skal minst ha treårig høyskoleutdanning i sosialfag eller annen relevant utdanning på tilsvarende nivå, samt tilleggsutdanning i administrasjon og ledelse.</article><article class="legalP" id="kapittel-3-paragraf-4-ledd-3">Senteret skal sørge for at de ansatte får nødvendig faglig veiledning og opplæring.</article></article><article class="legalArticle" data-lovdata-URL="LTI/forskrift/2010-11-25-1479/§14" data-name="§14" id="kapittel-3-paragraf-5"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Internkontroll</span></h3><article class="legalP" id="kapittel-3-paragraf-5-ledd-1">Senteret skal ha internkontroll for å sikre at det utfører oppgavene sine i samsvar med krav fastsatt i lov eller i medhold av lov.</article><article class="legalP" id="kapittel-3-paragraf-5-ledd-2">I denne forskriften betyr internkontroll systematiske tiltak som skal sikre at senterets aktiviteter planlegges, organiseres, utføres og vedlikeholdes i samsvar med krav fastsatt i eller i medhold av lov om barneverntjenester.</article><article class="legalP" id="kapittel-3-paragraf-5-ledd-3">Internkontrollplikten gjelder alle oppgaver senteret har etter lov om barneverntjenester eller i medhold av denne.</article></article><article class="legalArticle" data-lovdata-URL="LTI/forskrift/2010-11-25-1479/§15" data-name="§15" id="kapittel-3-paragraf-6"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Innholdet i internkontrollen</span></h3><article class="legalP" id="kapittel-3-paragraf-6-ledd-1">Internkontrollen skal tilpasses senterets størrelse, egenart, aktiviteter og risikoforhold og ha det omfang som er nødvendig for å etterleve krav fastsatt i eller i medhold av lov om barneverntjenester.</article><article class="legalP" id="kapittel-3-paragraf-6-ledd-2">Internkontroll innebærer at senteret blant annet skal:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-6-ledd-2-punkt-1"><article class="legalP" id="kapittel-3-paragraf-6-ledd-2-punkt-1-ledd-1">Beskrive hvordan senteret er organisert, samt senterets hovedoppgaver og mål, herunder mål for forbedringsarbeidet. Det skal klart fremgå hvordan ansvar, oppgaver og myndighet er fordelt,</article></article></li><li data-li-identifier="b)" data-name="b)"><article class="listArticle" id="kapittel-3-paragraf-6-ledd-2-punkt-2"><article class="legalP" id="kapittel-3-paragraf-6-ledd-2-punkt-2-ledd-1">sikre at arbeidstakerne har tilgang til og kunnskap om aktuelle lover og forskrifter som gjelder for senteret,</article></article></li><li data-li-identifier="c)" data-name="c)"><article class="listArticle" id="kapittel-3-paragraf-6-ledd-2-punkt-3"><article class="legalP" id="kapittel-3-paragraf-6-ledd-2-punkt-3-ledd-1">sørge for at arbeidstakerne har tilstrekkelig kunnskap og ferdigheter innenfor fagområdet, samt om senterets internkontroll,</article></article></li><li data-li-identifier="d)" data-name="d)"><article class="listArticle" id="kapittel-3-paragraf-6-ledd-2-punkt-4"><article class="legalP" id="kapittel-3-paragraf-6-ledd-2-punkt-4-ledd-1">sørge for at arbeidstakerne, oppdragstakerne og samarbeidspartnerne medvirker slik at samlet kunnskap og erfaring utnyttes,</article></article></li><li data-li-identifier="e)" data-name="e)"><article class="listArticle" id="kapittel-3-paragraf-6-ledd-2-punkt-5"><article class="legalP" id="kapittel-3-paragraf-6-ledd-2-punkt-5-ledd-1">gjøre bruk av erfaringer fra barn og foreldre til forbedring av senteret, samt gjøre bruk av erfaringer fra den kommunen som har ansvaret for oppfølging av beboeren, jf. lov om barneverntjenester § 8-4,</article></article></li><li data-li-identifier="f)" data-name="f)"><article class="listArticle" id="kapittel-3-paragraf-6-ledd-2-punkt-6"><article class="legalP" id="kapittel-3-paragraf-6-ledd-2-punkt-6-ledd-1">skaffe oversikt over områder i senteret hvor det er fare for svikt eller mangel på oppfyllelse av myndighetskrav,</article></article></li><li data-li-identifier="g)" data-name="g)"><article class="listArticle" id="kapittel-3-paragraf-6-ledd-2-punkt-7"><article class="legalP" id="kapittel-3-paragraf-6-ledd-2-punkt-7-ledd-1">utvikle, iverksette, kontrollere, evaluere og forbedre nødvendige prosedyrer, instrukser, rutiner eller andre tiltak for å avdekke, rette opp og forebygge overtredelse av barnevernlovgivningen,</article></article></li><li data-li-identifier="h)" data-name="h)"><article class="listArticle" id="kapittel-3-paragraf-6-ledd-2-punkt-8"><article class="legalP" id="kapittel-3-paragraf-6-ledd-2-punkt-8-ledd-1">foreta systematisk overvåking og gjennomgang av internkontrollen for å sikre at den fungerer som forutsatt og bidrar til kontinuerlig forbedring i senteret.</article></article></li></ul></article></article><article class="legalArticle" data-lovdata-URL="LTI/forskrift/2010-11-25-1479/§16" data-name="§16" id="kapittel-3-paragraf-7"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Dokumentasjon</span></h3><article class="legalP" id="kapittel-3-paragraf-7-ledd-1">Internkontrollen må kunne dokumenteres i den form og det omfang som er nødvendig på bakgrunn av senterets størrelse, aktiviteter og risikoforhold. Dokumentasjonen skal til enhver tid være oppdatert og tilgjengelig.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2010-11-25-1479/KAPITTEL_4"><h2>Kapittel 4. Beboernes rettigheter og plikter</h2><article class="legalArticle" data-lovdata-URL="LTI/forskrift/2010-11-25-1479/§17" data-name="§17" id="kapittel-4-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Vern om personlig integritet</span></h3><article class="legalP" id="kapittel-4-paragraf-1-ledd-1">Senteret for foreldre og barn skal drives på en slik måte at beboernes personlige integritet blir ivaretatt. Foreldres og barns rett til familie- og privatliv skal respekteres.</article></article><article class="legalArticle" data-lovdata-URL="LTI/forskrift/2010-11-25-1479/§18" data-name="§18" id="kapittel-4-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Medbestemmelse</span></h3><article class="legalP" id="kapittel-4-paragraf-2-ledd-1">Forholdene skal legges til rette for at den enkelte beboer får delta i utformingen av senterets daglige liv og andre forhold som berører den enkelte.</article></article><article class="legalArticle" data-lovdata-URL="LTI/forskrift/2010-11-25-1479/§19" data-name="§19" id="kapittel-4-paragraf-3"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Senterets ansvar for trygghet og trivsel</span></h3><article class="legalP" id="kapittel-4-paragraf-3-ledd-1">Senteret kan ut fra sitt ansvar for driften, herunder ansvar for beboernes trygghet og trivsel, fastsette husordensregler, rutiner og lignende.</article></article><article class="legalArticle" data-lovdata-URL="LTI/forskrift/2010-11-25-1479/§20" data-name="§20" id="kapittel-4-paragraf-4"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Beboernes plikter</span></h3><article class="legalP" id="kapittel-4-paragraf-4-ledd-1">Beboerne plikter å etterleve senterets husordensregler, rutiner mv. og ellers opptre hensynsfullt og bidra til fellesskapet.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2010-11-25-1479/KAPITTEL_5"><h2>Kapittel 5. Tilsyn</h2><article class="legalArticle" data-lovdata-URL="LTI/forskrift/2010-11-25-1479/§21" data-name="§21" id="kapittel-5-paragraf-1"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Formål med tilsynet</span></h3><article class="legalP" id="kapittel-5-paragraf-1-ledd-1">Tilsynet skal ha til formål å påse at lover og regelverk blir fulgt, og at beboerne får et faglig forsvarlig og likeverdig tilbud i senteret.</article></article><article class="legalArticle" data-lovdata-URL="LTI/forskrift/2010-11-25-1479/§22" data-name="§22" id="kapittel-5-paragraf-2"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Tilsynsansvarlig og tilsynsmyndighet</span></h3><article class="legalP" id="kapittel-5-paragraf-2-ledd-1">Fylkesmannen i det fylket senteret ligger har ansvaret for at det blir ført tilsyn i overensstemmelse med denne forskriften.</article><article class="legalP" id="kapittel-5-paragraf-2-ledd-2">Tilsynsmyndigheten er fylkesmannen eller et utvalg oppnevnt av fylkesmannen.</article></article><article class="legalArticle" data-lovdata-URL="LTI/forskrift/2010-11-25-1479/§23" data-name="§23" id="kapittel-5-paragraf-3"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Tilsynsutvalg</span></h3><article class="legalP" id="kapittel-5-paragraf-3-ledd-1">Til å føre løpende tilsyn etter § 22 kan fylkesmannen oppnevne tilsynsutvalg. Dersom det oppnevnes slikt tilsynsutvalg, gjelder reglene om tilsynsutvalg i forskrift om tilsyn med barn i barneverninstitusjoner for omsorg og behandling, fastsatt av Barne- og familiedepartementet 11. desember 2003 med hjemmel i lov 17. juli 1992 nr. 100 om barneverntjenester § 2-3 fjerde ledd og § 5-7 tredje ledd, tilsvarende.</article></article><article class="legalArticle" data-lovdata-URL="LTI/forskrift/2010-11-25-1479/§24" data-name="§24" id="kapittel-5-paragraf-4"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Informasjon om tilsynsmyndigheten</span></h3><article class="legalP" id="kapittel-5-paragraf-4-ledd-1">Fylkesmannen skal gi beboerne, personalet og statlig regional barnevernmyndighet informasjon om tilsynsmyndighetenes oppgaver og om hvem som skal føre tilsyn. Dersom tilsynsutvalg er oppnevnt, skal melding gis om hvem som er medlemmer og om deres adresser. Fylkesmannen skal også gi beboerne informasjon om at de kan ta kontakt med tilsynsmyndighetene og om hvordan de kan komme i kontakt med tilsynsmyndighetene.</article></article><article class="legalArticle" data-lovdata-URL="LTI/forskrift/2010-11-25-1479/§25" data-name="§25" id="kapittel-5-paragraf-5"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Tilsynsmyndighetens oppgaver</span></h3><article class="legalP" id="kapittel-5-paragraf-5-ledd-1">Tilsynsmyndigheten skal påse at sentrene drives i samsvar med gjeldende lover, forskrifter og retningslinjer. Tilsynsmyndigheten skal herunder påse at sentrene har etablert tilfredsstillende internkontrollsystem for senteret og fører kontroll med sin egen virksomhet.</article><article class="legalP" id="kapittel-5-paragraf-5-ledd-2">Tilsynsmyndigheten skal føre tilsyn med hvert senter så ofte som forholdene tilsier det og minimum hvert annet år.</article></article><article class="legalArticle" data-lovdata-URL="LTI/forskrift/2010-11-25-1479/§26" data-name="§26" id="kapittel-5-paragraf-6"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Klagebehandling</span></h3><article class="legalP" id="kapittel-5-paragraf-6-ledd-1">Tilsynsmyndigheten skal behandle alle muntlige og skriftlige henvendelser fra beboerne. Tilsynsmyndigheten må sørge for at de påklagede forhold blir best mulig belyst og eventuelt sørge for tiltak etter § 27. Det er ingen frist for slike henvendelser. Det skal føres særskilt protokoll over henvendelsene. Beboeren skal underrettes om utfallet.</article></article><article class="legalArticle" data-lovdata-URL="LTI/forskrift/2010-11-25-1479/§27" data-name="§27" id="kapittel-5-paragraf-7"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Tiltak ved mangler o.l. – tilsynsmyndighetens oppfølging</span></h3><article class="legalP" id="kapittel-5-paragraf-7-ledd-1">Når tilsynsmyndigheten blir oppmerksom på forhold som den mener bør endres, skal begrunnet melding sendes senterets ledelse, med samtidig underretning til statlig regional barnevernmyndighet. Så vidt mulig bør det fremmes forslag om tiltak. Spørsmål om mindre endringer kan tas opp direkte med senterets ledelse.</article><article class="legalP" id="kapittel-5-paragraf-7-ledd-2">Finner tilsynsmyndigheten at senteret drives på en måte som kan ha skadelige følger for de beboerne som oppholder seg der eller for andre, eller at driften på annen måte er uforsvarlig, kan fylkesmannen gi pålegg om å rette forholdet. Fylkesmannen kan også gi pålegg om å nedlegge driften, jf. barnevernloven § 5-7. Pålegget skal være skriftlig og inneholde en frist for når det skal være utført.</article></article><article class="legalArticle" data-lovdata-URL="LTI/forskrift/2010-11-25-1479/§28" data-name="§28" id="kapittel-5-paragraf-8"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Årsrapport</span></h3><article class="legalP" id="kapittel-5-paragraf-8-ledd-1">Ved utgangen av året skal den som har ført tilsyn utarbeide en årsrapport om tilsynsvirksomheten.</article><article class="legalP" id="kapittel-5-paragraf-8-ledd-2">Rapporten sendes senterets ledelse og statlig regional barnevernmyndighet, eventuelt Oslo kommune, jf. barnevernloven § 2-3a.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2010-11-25-1479/KAPITTEL_6"><h2>Kapittel 6. Ikrafttredelse og overgangsregler</h2><article class="legalArticle" data-lovdata-URL="LTI/forskrift/2010-11-25-1479/§29" data-name="§29" id="kapittel-6-paragraf-1"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Ikrafttredelse og overgangsregler</span></h3><article class="legalP" id="kapittel-6-paragraf-1-ledd-1">Denne forskriften trer i kraft 25. november 2010.</article></article></section></main></body></html>