<!DOCTYPE html><html lang="no"><head><title>Forskrift om velferdstjeneste for sivile vernepliktige (Velferdsreglement)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-09-10-1890</dd><dt class="dokid">DokumentID</dt><dd class="dokid">LTI/forskrift/2010-09-10-1890</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 2 s 202</dd><dt class="dateInForce">I kraft fra</dt><dd class="dateInForce">2010-09-10</dd><dt class="changesToDocuments">Endrer</dt><dd class="changesToDocuments"><ul><li>forskrift/1979-04-01-3639</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-03-19-3/§10</li><li>forskrift/1966-06-03-5</li><li>forskrift/2010-08-31-1232</li></ul></dd><dt class="dateOfPublication">Kunngjort</dt><dd class="dateOfPublication">2011-02-11 13:45</dd><dt class="journalNumber">Journalnummer</dt><dd class="journalNumber">2011-0107</dd><dt class="titleShort">Korttittel</dt><dd class="titleShort">Forskrift om Velferdsreglement</dd><dt class="title">Tittel</dt><dd class="title">Forskrift om velferdstjeneste for sivile vernepliktige (Velferdsreglement)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Siviltjenesten 10. september 2010 med hjemmel i lov 19. mars 1965 nr. 3 om fritaking for militærtjeneste av overbevisningsgrunner § 10 fjerde ledd, jf. delegeringsvedtak 3. juni 1966 nr. 5 og delegeringsvedtak 31. august 2010 nr. 1232.</dd><dt class="refid">RefID</dt><dd class="refid">forskrift/2010-09-10-1890</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om velferdstjeneste for sivile vernepliktige (Velferdsreglement)<ul class="tocSubUl"><li>§ 1. Velferdstjenestens formål</li><li>§ 2. Velferdstjenestens organisering</li><li>§ 3. Velferdsmidler (økonomi)</li><li>§ 4. Kontaktskapende tiltak</li><li>§ 5. Voksenopplæring m.m.</li><li>§ 6. Økonomiske ytelser, permisjoner mv.</li><li>§ 7. Fysisk fostring</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2010-09-10-1890" id="dokument"><h1>Forskrift om velferdstjeneste for sivile vernepliktige (Velferdsreglement)</h1><article class="legalArticle" data-lovdata-URL="LTI/forskrift/2010-09-10-1890/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Velferdstjenestens formål</span></h2><article class="legalP" id="paragraf-1-ledd-1">Velferdstjenesten har som formål å skape økt trivsel i tjenesten for den enkelte vernepliktige ved å avhjelpe problemer av økonomisk, sosial og tjenestemessig karakter.</article><article class="legalP" id="paragraf-1-ledd-2">Velferdstjenesten skal arbeide for å styrke kontakten mellom de sivile vernepliktige og gi den enkelte vernepliktige muligheter for voksenopplæring og meningsfylte fritidsaktiviteter.</article><article class="legalP" id="paragraf-1-ledd-3">De sivile vernepliktige skal så langt det er praktisk mulig og de tjenestelige forhold tillater det, stilles likt med militære vernepliktige når det gjelder tilbud av velferdsmessig karakter.</article><article class="legalP" id="paragraf-1-ledd-4">Velferdsreglementet gjelder for alle sivile vernepliktige i tjeneste.</article></article><article class="legalArticle" data-lovdata-URL="LTI/forskrift/2010-09-10-1890/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Velferdstjenestens organisering</span></h2><article class="legalP" id="paragraf-2-ledd-1">Siviltjenesten og velferdssekretæren skal sørge for at de vernepliktige får del i velferdstilbudene.</article><article class="legalP" id="paragraf-2-ledd-2">Det skal være en velferdssekretær med særlig plikt til å ta seg av velferdsarbeidet blant de sivile vernepliktige. Velferdssekretærens plikter og ansvarsområde fastsettes i egen instruks.</article></article><article class="legalArticle" data-lovdata-URL="LTI/forskrift/2010-09-10-1890/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Velferdsmidler (økonomi)</span></h2><article class="legalP" id="paragraf-3-ledd-1">De midler som bevilges over statsbudsjettet til velferdstjenesten for sivile vernepliktige, utbetales og regnskapsføres ved Siviltjenesten.</article><article class="legalP" id="paragraf-3-ledd-2">De postene på Siviltjenestens budsjettforslag som gjelder velferd for sivile vernepliktige, skal utarbeides i samråd med velferdssekretæren. Eventuelle særuttalelser skal komme til uttrykk i merknadene.</article><article class="legalP" id="paragraf-3-ledd-3">De sivile vernepliktige har anledning til gjennom tillitsmannsutvalget å fremme sine synspunkter og ønsker om budsjettering og disponering av velferdsmidlene, jf. § 8 i tillitsmannsreglementet.</article><article class="legalP" id="paragraf-3-ledd-4">I forbindelse med det forberedende budsjettarbeidet kan tillitsmannsutvalget skriftlig fremme sine synspunkter og ønsker overfor departementet. Forslaget sendes gjennom velferdssekretæren og påføres dennes merknader.</article><article class="legalP" id="paragraf-3-ledd-5">Innen de rammer budsjettet trekker opp, skal de bevilgende velferdsmidler disponeres etter samråd mellom tillitsmannen, velferdssekretæren for sivile vernepliktige, Siviltjenesten og Justis- og politidepartementet. Herunder skal det legges særlig vekt på uttalelsene fra tillitsmannen og velferdssekretæren.</article><article class="legalP" id="paragraf-3-ledd-6">Regnskapet for bruken av velferdsmidlene skal legges fram i tillitsmannsutvalget etter utløpet av budsjettåret.</article></article><article class="legalArticle" data-lovdata-URL="LTI/forskrift/2010-09-10-1890/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kontaktskapende tiltak</span></h2><ul class="defaultList"><li data-li-identifier="1." data-name="1."><article class="listArticle" id="paragraf-4-punkt-1"><article class="legalP" id="paragraf-4-punkt-1-ledd-1">De vernepliktige skal ha mulighet til å arrangere/delta på velferdskveld med ca. 3 måneders mellomrom.</article></article></li><li data-li-identifier="2." data-name="2."><article class="listArticle" id="paragraf-4-punkt-2"><article class="legalP" id="paragraf-4-punkt-2-ledd-1">Velferdssekretæren skal søke å organisere velferdsturer slik at hver vernepliktig får anledning til å delta ca. 1 gang i året. Turene skal foregå i forbindelse med innenlands idretts- eller kulturbegivenheter o.l.</article></article></li><li data-li-identifier="3." data-name="3."><article class="listArticle" id="paragraf-4-punkt-3"><article class="legalP" id="paragraf-4-punkt-3-ledd-1">Det skal utgis et kontaktorgan for sivile vernepliktige i overensstemmelse med retningslinjer gitt av Justis- og politidepartementet.</article></article></li><li data-li-identifier="4." data-name="4."><article class="listArticle" id="paragraf-4-punkt-4"><article class="legalP" id="paragraf-4-punkt-4-ledd-1">Det skal gjennomføres møter og andre tiltak som til enhver tid går fram av tillitsmannsreglementet og andre bestemmelser.</article></article></li></ul><article class="legalP" id="paragraf-4-ledd-1">Velferdssekretæren kan sette i verk andre kontaktskapende tiltak enn de ovennevnte.</article></article><article class="legalArticle" data-lovdata-URL="LTI/forskrift/2010-09-10-1890/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Voksenopplæring m.m.</span></h2><article class="legalP" id="paragraf-5-ledd-1">I samsvar med regler og bestemmelser som gis av Justis- og politidepartementet har de sivile vernepliktige krav på voksenopplæring (brevskoleundervisning, fritidskurs, stønad til diverse skoler og kurs, rådgivning mv.)</article></article><article class="legalArticle" data-lovdata-URL="LTI/forskrift/2010-09-10-1890/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Økonomiske ytelser, permisjoner mv.</span></h2><article class="legalP" id="paragraf-6-ledd-1">Bestemmelsene om økonomiske ytelser, permisjoner, tjenesteavbrudd mv. skal til enhver tid framgå av «Håndbok for sivile vernepliktige.»</article></article><article class="legalArticle" data-lovdata-URL="LTI/forskrift/2010-09-10-1890/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Fysisk fostring</span></h2><article class="legalP" id="paragraf-7-ledd-1">Det kan gis stønad til dekning av mannskapenes utgifter til medlemskontingent i idrettsforeninger på tjenestestedet og startkontingent i forbindelse med idrettsarrangementer mv.</article></article><article class="legalArticle" data-lovdata-URL="LTI/forskrift/2010-09-10-1890/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Denne forskriften trer i kraft straks. Fra samme tidspunkt oppheves forskrift 1. april 1979 nr. 3639 om velferdstjeneste for sivile tjenestepliktige.</article></article></main></body></html>