<!DOCTYPE html><html lang="no"><head><title>Forskrift om endring i forskrift om særavgifter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-12-07-1552</dd><dt class="dokid">DokumentID</dt><dd class="dokid">LTI/forskrift/2010-12-07-1552</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 13 s 2329</dd><dt class="dateInForce">I kraft fra</dt><dd class="dateInForce">2011-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-12-11-1451</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-11</li></ul></dd><dt class="dateOfPublication">Kunngjort</dt><dd class="dateOfPublication">2010-12-10 13:15</dd><dt class="journalNumber">Journalnummer</dt><dd class="journalNumber">2010-1040</dd><dt class="titleShort">Korttittel</dt><dd class="titleShort">Endr. i forskrift om særavgifter</dd><dt class="title">Tittel</dt><dd class="title">Forskrift om endring i forskrift om særavgifter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 7. desember 2010 med hjemmel i lov 19. mai 1933 nr. 11 om særavgifter og Stortingets avgiftsvedtak.</dd><dt class="refid">RefID</dt><dd class="refid">forskrift/2010-12-07-1552</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om særavgifter<ul class="tocSubUl"><li>I<ul class="tocSubUl"><li>§ 2-10. Overtredelse av vilkår for avgiftsfritak</li><li>§ 3-6-4. Avgiftsfritak ved utførsel</li><li>§ 3-9-4. Avgiftsfritak for bensin brukt til teknisk og medisinsk formål</li><li>§ 3-11-9. Avgiftsfritak ved utførsel</li><li>§ 3-13-5. Gjennomføring av fritak</li><li>§ 3-15-4. Ikke-registrert importørs adgang til avgiftsfri innførsel</li><li>§ 4-2-1. Saklig virkeområde</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2010-12-07-1552" id="dokument"><h1>Forskrift om endring i forskrift om særavgifter</h1><section class="section" data-name="kapI" id="kapittel-1" data-lovdata-URL="LTI/forskrift/2010-12-07-1552/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 11. desember 2001 nr. 1451 om særavgifter gjøres følgende endringer:</article> <article class="defaultP" margin-top="true">§ 2-1 annet og fjerde ledd skal lyde:</article><article class="numberedLegalP" data-numerator="2" id="kapittel-1-nummer-1">(2) For ikke-registrerte importører oppstår avgiftsplikten ved innførselen.</article><article class="numberedLegalP" data-numerator="4" id="kapittel-1-nummer-2">(4) For avgift på teknisk etanol, avgift på elektrisk kraft, avgift på sluttbehandling av avfall og avgift på utslipp av NO<sub>x</sub> , oppstår avgiftsplikten etter bestemmelsene i henholdsvis § 3-3-3, § 3-12-2, § 3-13-2 og § 3-19-4.</article> <article class="defaultP" margin-top="true">Ny § 2-10 skal lyde:</article><article class="futureLegalArticle" data-name="§2-10" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-10</span>. <span class="legalArticleTitle">Overtredelse av vilkår for avgiftsfritak</span></span><article class="legalP" id="kapittel-1-foreslåttparagraf-1-ledd-1">Ved overtredelse av vilkårene for avgiftsfritak kan tollvesenet nekte fritak, nedsettelse eller tilskudd for en begrenset periode.</article></article> <article class="defaultP" margin-top="true">§ 3-2-4 annet ledd skal lyde:</article><article class="numberedLegalP" data-numerator="2" id="kapittel-1-nummer-3">(2) Alle forbrukerpakninger som inneholder avgiftspliktige varer, skal være klart merket med rominnhold, produktets alkoholinnhold og produsentens navn og hjemsted. Alkoholinnhold skal være merket i samsvar med forskrift 21. desember 1993 nr. 1385 om merking mv av næringsmidler § 23 og vedlegg III til forskriften, dersom ikke annet følger av forskrift 11. oktober 2006 nr. 1147 om vin, eller forskrift 11. oktober 2006 nr. 1148 om alkoholsterke og aromatiserte drikker mv.</article> <article class="defaultP" margin-top="true">§ 3-4-3 annet ledd skal lyde:</article><article class="numberedLegalP" data-numerator="2" id="kapittel-1-nummer-4">(2) Toll- og avgiftsdirektoratet kan etter innhentet uttalelse fra Helsedirektoratet eller Mattilsynet fatte vedtak om at sukker som ikke er nevnt i første ledd skal anses som sukker.</article> <article class="defaultP" margin-top="true">§ 3-4-4 annet ledd skal lyde:</article><article class="numberedLegalP" data-numerator="2" id="kapittel-1-nummer-5">(2) Toll- og avgiftsdirektoratet kan etter innhentet uttalelse fra Helsedirektoratet eller Mattilsynet fatte vedtak om at kunstig søtstoff som ikke er nevnt i første ledd skal anses som kunstig søtstoff.</article> <article class="defaultP" margin-top="true">§ 3-5-1 annet ledd skal lyde:</article><article class="numberedLegalP" data-numerator="2" id="kapittel-1-nummer-6">(2) Avgiftsplikten omfatter ikke emballasje der påfylt drikkevare utgjør minst fire liter.</article> <article class="defaultP" margin-top="true">§ 3-6-4 skal lyde:</article><article class="futureLegalArticle" data-name="§3-6-4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-6-4</span>. <span class="legalArticleTitle">Avgiftsfritak ved utførsel</span></span><article class="legalP" id="kapittel-1-foreslåttparagraf-2-ledd-1">Det gis fritak for avgift ved utførsel dersom det utføres over 4 000 liter mineralolje, 400 liter bensin, 150 kg LPG eller 300 Sm<sup>3</sup> naturgass.</article></article> <article class="defaultP" margin-top="true">Tabellen i § 3-7-4 annet ledd skal lyde: <table><thead><tr><th colspan="10" data-text-align="center" data-vertical-align="top"><i>Refusjon (øre/l) ved forskjellige rensegrader (%)</i></th></tr><tr><th data-text-align="left" data-vertical-align="top"><i>Pst. svovel i oljen</i></th><th data-text-align="right" data-vertical-align="top"><i>10–24</i></th><th data-text-align="right" data-vertical-align="top"><i>25–34</i></th><th data-text-align="right" data-vertical-align="top"><i>35–44</i></th><th data-text-align="right" data-vertical-align="top"><i>45–54</i></th><th data-text-align="right" data-vertical-align="top"><i>55–64</i></th><th data-text-align="right" data-vertical-align="top"><i>65–74</i></th><th data-text-align="right" data-vertical-align="top"><i>75–84</i></th><th data-text-align="right" data-vertical-align="top"><i>85–94</i></th><th data-text-align="right" data-vertical-align="top"><i>95–100</i></th></tr></thead><tbody><tr><td data-text-align="left" data-vertical-align="top">T.o.m. 0,05</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td></tr><tr><td data-text-align="left" data-vertical-align="top">Over 0,05 t.o.m. 0,25</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">7,6</td><td data-text-align="right" data-vertical-align="top">7,6</td><td data-text-align="right" data-vertical-align="top">7,6</td></tr><tr><td data-text-align="left" data-vertical-align="top">0,25 t.o.m. 0,50</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">7,6</td><td data-text-align="right" data-vertical-align="top">7,6</td><td data-text-align="right" data-vertical-align="top">7,6</td><td data-text-align="right" data-vertical-align="top">7,6</td><td data-text-align="right" data-vertical-align="top">15,2</td><td data-text-align="right" data-vertical-align="top">15,2</td></tr><tr><td data-text-align="left" data-vertical-align="top">0,50 t.o.m. 0,75</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">7,6</td><td data-text-align="right" data-vertical-align="top">7,6</td><td data-text-align="right" data-vertical-align="top">7,6</td><td data-text-align="right" data-vertical-align="top">15,2</td><td data-text-align="right" data-vertical-align="top">15,2</td><td data-text-align="right" data-vertical-align="top">15,2</td><td data-text-align="right" data-vertical-align="top">22,8</td></tr><tr><td data-text-align="left" data-vertical-align="top">0,75 t.o.m. 1,00</td><td data-text-align="right" data-vertical-align="top">0,0</td><td data-text-align="right" data-vertical-align="top">7,6</td><td data-text-align="right" data-vertical-align="top">7,6</td><td data-text-align="right" data-vertical-align="top">15,2</td><td data-text-align="right" data-vertical-align="top">15,2</td><td data-text-align="right" data-vertical-align="top">15,2</td><td data-text-align="right" data-vertical-align="top">22,8</td><td data-text-align="right" data-vertical-align="top">22,8</td><td data-text-align="right" data-vertical-align="top">30,4</td></tr></tbody></table></article> <article class="defaultP" margin-top="true">§ 3-7-5 første ledd første punktum skal lyde:</article><article class="legalP" id="kapittel-1-ledd-2">Det er et vilkår for avgiftsreduksjonen at Klima- og forurensningsdirektoratet eller et akkreditert laboratorium, jf. § 5-12, har gitt uttalelse om den produksjonsmåte eller rensemetode som reduserer SO<sub>2</sub> -utslippet.</article> <article class="defaultP" margin-top="true">§ 3-7-5 annet ledd annet punktum skal lyde:</article><article class="legalP" id="kapittel-1-ledd-3">Uttalelse fra Klima- og forurensningsdirektoratet eller akkreditert laboratorium må da innhentes på nytt etter reglene i første ledd.</article> <article class="defaultP" margin-top="true">§ 3-7-6 første ledd annet og tredje punktum skal lyde:</article><article class="legalP" id="kapittel-1-ledd-4">Første gang avgiftsreduksjonen deklareres, skal uttalelse fra Klima- og forurensningsdirektoratet eller et akkreditert laboratorium, jf. § 5-12, vedlegges avgiftsoppgaven. Registrerte virksomheter kan, ved endret produksjonsmåte eller rensemetode, jf. § 3-7-5 annet ledd, deklarere ny binde- eller rensegrad, før uttalelse fra Klima- og forurensningsdirektoratet eller akkreditert laboratorium foreligger.</article> <article class="defaultP" margin-top="true">Overskriften i kapittel 3-9 skal lyde:</article><span class="futuretitle" id="kapittel-1-foreslåttittel-1">Kap. 3-9. Veibruksavgift på bensin</span> <article class="defaultP" margin-top="true">Ny § 3-9-4 skal lyde:</article><article class="futureLegalArticle" data-name="§3-9-4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-9-4</span>. <span class="legalArticleTitle">Avgiftsfritak for bensin brukt til teknisk og medisinsk formål</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Registrerte virksomheter kan føre bensin uten avgift i avgiftsoppgaven dersom bensinen brukes til teknisk og medisinsk formål.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Ikke-registrerte virksomheter kan søke tollregionen om refusjon månedlig. Antall liter bensin brukt til teknisk og medisinsk formål skal framgå av søknaden.</article></article> <article class="defaultP" margin-top="true">Nåværende § 3-9-4 og § 3-9-5 blir nye § 3-9-5 og § 3-9-6.</article> <article class="defaultP" margin-top="true">§ 3-9-5 første ledd første punktum skal lyde:</article><article class="legalP" id="kapittel-1-ledd-5">Det gis tilskudd som kompensasjon for veibruksavgift på bensin til båt eller snøscooter i veiløse strøk.</article> <article class="defaultP" margin-top="true">Tabellen i § 3-9-5 sjette ledd skal lyde: <table><thead><tr><th data-text-align="left" data-vertical-align="top"><i>Bensinforbruk:</i></th><th data-text-align="right" data-vertical-align="top"><i>Tilskudd kr:</i></th></tr></thead><tbody><tr><td data-text-align="left" data-vertical-align="top">Under 100 liter</td><td data-text-align="right" data-vertical-align="top">0 kr</td></tr><tr><td data-text-align="left" data-vertical-align="top">100–299 liter</td><td data-text-align="right" data-vertical-align="top">1&#xa0;153 kr</td></tr><tr><td data-text-align="left" data-vertical-align="top">300–599 liter</td><td data-text-align="right" data-vertical-align="top">2&#xa0;188 kr</td></tr><tr><td data-text-align="left" data-vertical-align="top">600–899 liter</td><td data-text-align="right" data-vertical-align="top">3&#xa0;380 kr</td></tr><tr><td data-text-align="left" data-vertical-align="top">900–1&#xa0;199 liter</td><td data-text-align="right" data-vertical-align="top">4&#xa0;467 kr</td></tr><tr><td data-text-align="left" data-vertical-align="top">1&#xa0;200–1&#xa0;499 liter</td><td data-text-align="right" data-vertical-align="top">5&#xa0;544 kr</td></tr><tr><td data-text-align="left" data-vertical-align="top">1&#xa0;500 liter og over</td><td data-text-align="right" data-vertical-align="top">6&#xa0;930 kr</td></tr></tbody></table></article> <article class="defaultP" margin-top="true">Overskriften i kapittel 3-10 skal lyde:</article><span class="futuretitle" id="kapittel-1-foreslåttittel-2">Kap. 3-10. Grunnavgift på mineralolje mv.</span> <article class="defaultP" margin-top="true">§ 3-10-5 første ledd skal lyde:</article><article class="numberedLegalP" data-numerator="1" id="kapittel-1-nummer-7">(1) Registrerte virksomheter kan levere mineralolje uten grunnavgift når oljen er til bruk til framdrift av tog eller annet skinnegående transportmiddel, herunder oppvarming og belysning av transportmiddelet.</article> <article class="defaultP" margin-top="true">§ 3-10-6 første ledd første punktum skal lyde:</article><article class="legalP" id="kapittel-1-ledd-6">Det gis refusjon for innbetalt grunnavgift på mineralolje mv. for avgiftsbelagte produkter levert til bruk om bord i fiske- og fangstfartøy som bedriver høsting av tang og tare.</article> <article class="defaultP" margin-top="true">Overskriften i kapittel 3-11 skal lyde:</article><span class="futuretitle" id="kapittel-1-foreslåttittel-3">Kap. 3-11. Veibruksavgift på olje til framdrift av motorvogn (autodiesel)</span> <article class="defaultP" margin-top="true">§ 3-11-2 annet ledd første punktum oppheves. Annet og tredje punktum blir første og annet punktum.</article> <article class="defaultP" margin-top="true">§ 3-11-7 første ledd skal lyde:</article><article class="numberedLegalP" data-numerator="1" id="kapittel-1-nummer-8">(1) Registrerte virksomheter kan levere biodiesel uten veibruksavgift på drivstoff til brukere som er berettiget til avgiftsfri bruk i henhold til Stortingets vedtak om veibruksavgift på drivstoff § 3.</article> <article class="defaultP" margin-top="true">§ 3-11-8 første og tredje ledd skal lyde:</article><article class="numberedLegalP" data-numerator="1" id="kapittel-1-nummer-9">(1) Avgiftsfri biodiesel og merket mineralolje kan benyttes til de anvendelsesområder som er angitt i Stortingets vedtak om veibruksavgift på drivstoff § 3. Annen bruk av avgiftsfri biodiesel og merket mineralolje anses som urettmessig.</article><article class="numberedLegalP" data-numerator="3" id="kapittel-1-nummer-10">(3) Biodiesel anses som avgiftsfri når den er innført eller tatt ut av godkjent lokale med den hensikt å benytte oljen til avgiftsfritt formål i henhold til Stortingets vedtak om veibruksavgift på drivstoff § 3.</article> <article class="defaultP" margin-top="true">Ny § 3-11-9 skal lyde:</article><article class="futureLegalArticle" data-name="§3-11-9" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 3-11-9</span>. <span class="legalArticleTitle">Avgiftsfritak ved utførsel</span></span><article class="legalP" id="kapittel-1-foreslåttparagraf-4-ledd-1">Det gis fritak for avgift ved utførsel av olje dersom det utføres over 4&#xa0;000 liter.</article></article> <article class="defaultP" margin-top="true">Overskriften i kapittel 3-12 skal lyde:</article><span class="futuretitle" id="kapittel-1-foreslåttittel-4">Kap. 3-12. Avgift på elektrisk kraft</span> <article class="defaultP" margin-top="true">§ 3-13-4 fjerde ledd oppheves.</article> <article class="defaultP" margin-top="true">Ny § 3-13-5 skal lyde:</article><article class="futureLegalArticle" data-name="§3-13-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 3-13-5</span>. <span class="legalArticleTitle">Gjennomføring av fritak</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Avfall som sluttbehandles og oppfyller vilkårene for avgiftsfritak, kan føres uten avgift i avgiftsoppgaven.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Det kan gis refusjon for innbetalt avgift for avfall som er fritatt for avgift. Søknad om refusjon sendes tollregionen.</article><article class="numberedLegalP" data-numerator="3" id="kapittel-1-foreslåttparagraf-5-nummer-3">(3) Påløpt avgift på avfall som tas ut fra registrert virksomhets deponi til ombruk, gjenvinning, sortering for gjenvinning eller overføres til annen registrert virksomhets deponi, kan føres til fradrag i virksomhetens avgiftsoppgave. Dersom mengde uttatt avfall overstiger mengden avgiftspliktig avfall som er innlevert i samme periode, kan overskytende føres til fradrag i avgiftsoppgaven for neste periode.</article></article> <article class="defaultP" margin-top="true">§ 3-15-2 nytt tredje ledd skal lyde:</article><article class="numberedLegalP" data-numerator="3" id="kapittel-1-nummer-11">(3) Dersom båtmotorens effekt kan økes uten at det er nødvendig med ekstra deler, skal den høyere effekten legges til grunn for avgiftsberegningen.</article> <article class="defaultP" margin-top="true">Overskriften i § 3-15-4 skal lyde:</article><article class="futureLegalArticle" data-name="§3-15-4" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 3-15-4</span>. <span class="legalArticleTitle">Ikke-registrert importørs adgang til avgiftsfri innførsel</span></span></article> <article class="defaultP" margin-top="true">3-17-2 første ledd første punktum skal lyde:</article><article class="legalP" id="kapittel-1-ledd-7">Avgiften beregnes på grunnlag av den avgiftspliktige varens nettovekt.</article> <article class="defaultP" margin-top="true">§ 3-18-1 første ledd bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">PFK (PFK-14, PFK-116, PFK-218, PFK-3-1-10, PFK-c318, PFK-4-1-12 og PFK-5-1-14).</article></article></li></ul></article> <article class="defaultP" margin-top="true">§ 3-19-7 annet punktum skal lyde:</article><article class="legalP" id="kapittel-1-ledd-8">Kompetent myndighet er for denne avgiften Klima- og forurensningsdirektoratet for landbasert virksomhet, Sjøfartsdirektoratet for fartøy, Luftfartstilsynet for luftfartøy og Oljedirektoratet for installasjoner på kontinentalsokkelen.</article> <article class="defaultP" margin-top="true">§ 3-19-12 tredje ledd første og annet punktum skal lyde:</article><article class="legalP" id="kapittel-1-ledd-9">Fritaket gis på vilkår av at Klima- og forurensningsdirektoratet godkjenner gjennomføringen av avtaleforpliktelsen for det enkelte år. I de tilfeller Klima- og forurensningsdirektoratet ikke godkjenner gjennomføring av avtalen skal avgift som det er gitt fritak for innrapporteres og betales innen 18. juli påfølgende år.</article> <article class="defaultP" margin-top="true">§ 4-1-1 første ledd første punktum skal lyde:</article><article class="legalP" id="kapittel-1-ledd-10">Det gis refusjon for innbetalt avgift på elektrisk kraft, CO<sub>2</sub> -avgift på mineralolje, grunnavgift på mineralolje mv., svovelavgift og avgift på smøreolje mv. på avgiftsbelagte produkter som leveres til bruk i driften av verneverdige fartøy, museumsjernbaner, tekniske og industrielle kulturminner og tekniske anlegg på museumssektoren i formidlingsøyemed.</article> <article class="defaultP" margin-top="true">§ 4-2-1 skal lyde:</article><article class="futureLegalArticle" data-name="§4-2-1" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 4-2-1</span>. <span class="legalArticleTitle">Saklig virkeområde</span></span><article class="legalP" id="kapittel-1-foreslåttparagraf-7-ledd-1">Det gis refusjon for innbetalt CO<sub>2</sub> -avgift på mineralolje, naturgass og LPG og grunnavgift på mineralolje mv. for avgiftsbelagte produkter levert til bruk om bord i fiske- og fangstfartøy som er innført i Registeret over merkepliktige norske fiskefarkoster.</article></article> <article class="defaultP" margin-top="true">§ 4-3-1 første ledd skal lyde:</article><article class="numberedLegalP" data-numerator="1" id="kapittel-1-nummer-12">(1) Det gis refusjon for innbetalt CO<sub>2</sub> -avgift på naturgass og LPG og grunnavgift på mineralolje mv. på avgiftsbelagte produkter levert til bruk om bord i fartøy som i næringsøyemed driver godstransport i innenriks sjøfart.</article> <article class="defaultP" margin-top="true">§ 4-3-2 første ledd skal lyde:</article><article class="numberedLegalP" data-numerator="1" id="kapittel-1-nummer-13">(1) Det gis refusjon for innbetalt CO<sub>2</sub> -avgift på naturgass og LPG og grunnavgift på mineralolje mv. på avgiftsbelagte produkter levert til bruk om bord i fartøy som i næringsøyemed driver passasjertransport.</article> <article class="defaultP" margin-top="true">§ 4-4-1 første ledd skal lyde:</article><article class="numberedLegalP" data-numerator="1" id="kapittel-1-nummer-14">(1) Registrerte virksomheter kan levere avgiftsbelagte produkter uten CO<sub>2</sub> -avgift på mineralolje, naturgass og LPG, svovelavgift på mineralolje, grunnavgift på mineralolje mv. og avgift på smøreolje mv. til skip i utenriks fart.</article> <article class="defaultP" margin-top="true">§ 4-4-2 første ledd skal lyde:</article><article class="numberedLegalP" data-numerator="1" id="kapittel-1-nummer-15">(1) Registrerte virksomheter kan levere avgiftsbelagte produkter uten CO<sub>2</sub> -avgift på mineralolje, naturgass og LPG, svovelavgift på mineralolje, grunnavgift på mineralolje mv. og avgift på smøreolje mv. til fartøy som driver fiske og fangst i fjerne farvann.</article> <article class="defaultP" margin-top="true">§ 4-4-3 første ledd skal lyde:</article><article class="numberedLegalP" data-numerator="1" id="kapittel-1-nummer-16">(1) Registrerte virksomheter kan levere avgiftsbelagte produkter til innretninger på kontinentalsokkelen og spesialskip til oppdrag på kontinentalsokkelen uten grunnavgift på mineralolje mv., avgift på smøreolje og veibruksavgift på bensin.</article> <article class="defaultP" margin-top="true">§ 4-5-1 første og annet ledd skal lyde:</article><article class="numberedLegalP" data-numerator="1" id="kapittel-1-nummer-17">(1) Det gis refusjon for innbetalt CO<sub>2</sub> -avgift på mineralolje og grunnavgift på mineralolje mv. på avgiftsbelagte produkter levert til treforedlingsindustrien. Refusjon gis for differansen mellom full avgift og den reduserte sats som skal betales etter Stortingets avgiftsvedtak.</article><article class="numberedLegalP" data-numerator="2" id="kapittel-1-nummer-18">(2) Det gis refusjon for innbetalt CO<sub>2</sub> -avgift på mineralolje og grunnavgift på mineralolje mv. på avgiftsbelagte produkter levert til sildemel- og fiskemelindustrien. For CO<sub>2</sub> -avgiften gis det refusjon av differansen mellom full avgift og den reduserte sats som skal betales etter Stortingets avgiftsvedtak.</article> <article class="defaultP" margin-top="true">§ 4-5-2 første ledd første punktum skal lyde:</article><article class="legalP" id="kapittel-1-ledd-11">Det gis refusjon for innbetalt grunnavgift på mineralolje mv. for mineralolje som leveres til produsenter av fargestoffer og pigmenter.</article> <article class="defaultP" margin-top="true">§ 4-6-1 første, annet og tredje ledd skal lyde:</article><article class="numberedLegalP" data-numerator="1" id="kapittel-1-nummer-19">(1) Luftfartøy som har utenlandsk lufthavn, Svalbard eller Jan Mayen som første destinasjon er fritatt fra CO<sub>2</sub> -avgift på mineralske produkter, svovelavgift, grunnavgift på mineralolje mv., veibruksavgift på bensin og avgift på smøreolje mv., dersom levering av avgiftsbelagte produkter skjer direkte på luftfartøyets tank.</article><article class="numberedLegalP" data-numerator="2" id="kapittel-1-nummer-20">(2) Luftfartøy som har innenlands lufthavn som første destinasjon er fritatt for grunnavgift på mineralolje mv., veibruksavgift på bensin og avgift på smøreolje mv. dersom levering av avgiftsbelagte produkter skjer direkte på luftfartøyets tank.</article><article class="numberedLegalP" data-numerator="3" id="kapittel-1-nummer-21">(3) Forsvarets luftfartøy er fritatt fra grunnavgift på mineralolje mv. på flyparafin (jetparafin) dersom levering av flyparafinen skjer direkte på luftfartøyets tank.</article> <article class="defaultP" margin-top="true">§ 4-7-1 første punktum skal lyde:</article><article class="legalP" id="kapittel-1-ledd-12">Bensin med særlig helse- og miljømessige egenskaper til bruk i motorsager og andre arbeidsredskaper med 2-taktsmotor er fritatt for veibruksavgift på bensin og CO<sub>2</sub> -avgift ved salg i merkede forbrukerpakninger.</article> <article class="defaultP" margin-top="true">§ 4-8-1 første ledd skal lyde:</article><article class="numberedLegalP" data-numerator="1" id="kapittel-1-nummer-22">(1) Det gis refusjon for betalt veibruksavgift på bensin, veibruksavgift på olje til framdrift av motorvogn (autodiesel) og CO<sub>2</sub> -avgift på mineralske produkter levert til motorvogner tilhørende fremmede lands diplomatiske tjenestemenn som er tilsatt her og er offisielt anmeldt. Det samme gjelder for bensin og olje til framdrift av motorvogn (autodiesel) som nyttes av utsendt generalkonsul, konsul og visekonsul i den utstrekning tilsvarende norske tjenestemenn nyter samme fordel i vedkommende fremmede land.</article> <article class="defaultP" margin-top="true">§ 5-3 første og annet ledd skal lyde:</article><article class="numberedLegalP" data-numerator="1" id="kapittel-1-nummer-23">(1) Virksomheter som produserer alkoholholdig drikk, må forevise bevilling gitt av Helsedirektoratet før virksomheten kan registreres.</article><article class="numberedLegalP" data-numerator="2" id="kapittel-1-nummer-24">(2) Tollregionen kan gi tillatelse til registrering dersom søknad om bevilling er til behandling i Helsedirektoratet. Registreringen gjelder fra det tidspunkt bevilling gis.</article> <article class="defaultP" margin-top="true">§ 5-5 fjerde ledd skal lyde:</article><article class="numberedLegalP" data-numerator="4" id="kapittel-1-nummer-25">(4) For avgift på elektrisk kraft, sluttbehandlingsavgift på avfall og NO<sub>x</sub> -avgift gjelder bestemmelsene i annet ledd tilsvarende med de tilpasninger som er nødvendig av hensyn til avgiftens karakter.</article> <article class="defaultP" margin-top="true">§ 5-11 første punktum skal lyde:</article><article class="legalP" id="kapittel-1-ledd-13">Virksomhet som krever redusert avgift etter § 3-7-4 til § 3-7-6 kan av tollregionen pålegges å la Klima- og forurensningsdirektoratet eller akkreditert institusjon foreta kontrollmålinger.</article></section><section class="section" data-name="kapII" id="kapittel-2" data-lovdata-URL="LTI/forskrift/2010-12-07-1552/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2011.</article></section></main></body></html>