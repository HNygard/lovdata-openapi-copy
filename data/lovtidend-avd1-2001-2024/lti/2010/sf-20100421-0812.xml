<!DOCTYPE html><html lang="no"><head><title>Forskrift om midlertidig forbud mot fangst av kongekrabbe i kvoteregulert område øst for 26° Ø</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-04-21-812</dd><dt class="dokid">DokumentID</dt><dd class="dokid">LTI/forskrift/2010-04-21-812</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 7 s 1287</dd><dt class="dateInForce">I kraft fra</dt><dd class="dateInForce">2010-04-21</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§11</li><li>lov/2008-06-06-37/§12</li><li>lov/2008-06-06-37/§13</li><li>lov/2008-06-06-37/§16</li><li>lov/2008-06-06-37/§22</li><li>lov/2008-06-06-37/§34</li><li>lov/2008-06-06-37/§36</li><li>lov/1999-03-26-15/§21</li><li>forskrift/2000-02-11-99</li></ul></dd><dt class="dateOfPublication">Kunngjort</dt><dd class="dateOfPublication">2010-06-18 15:20</dd><dt class="journalNumber">Journalnummer</dt><dd class="journalNumber">2010-0527</dd><dt class="titleShort">Korttittel</dt><dd class="titleShort">Forskrift om midlertidig kongekrabbefangstforbud</dd><dt class="title">Tittel</dt><dd class="title">Forskrift om midlertidig forbud mot fangst av kongekrabbe i kvoteregulert område øst for 26° Ø</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 21. april 2010 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 11, § 12, § 13, § 16, § 22, § 34 og § 36 og lov 26. mars 1999 nr. 15 om retten til å delta i fiske og fangst (deltakerloven) § 21, jf. delegeringsvedtak 11. februar 2000 nr. 99.</dd><dt class="refid">RefID</dt><dd class="refid">forskrift/2010-04-21-812</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om midlertidig forbud mot fangst av kongekrabbe i kvoteregulert område øst for 26° Ø<ul class="tocSubUl"><li>§ 1. Virkeområde</li><li>§ 2. Generelt forbud</li><li>§ 3. Forskningskvote mv.</li><li>§ 4. Bifangst</li><li>§ 5. Turistfiske</li><li>§ 6. Straff</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2010-04-21-812" id="dokument"><h1>Forskrift om midlertidig forbud mot fangst av kongekrabbe i kvoteregulert område øst for 26° Ø</h1><article class="legalArticle" data-lovdata-URL="LTI/forskrift/2010-04-21-812/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder fangst av kongekrabbe innenfor følgende område (kvoteregulert område):<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">Porsangerfjorden. Nord for en linje trukket mellom punktene: <ul class="defaultList"><li><article class="listArticle" id="paragraf-1-ledd-1-punkt-1-ledd-1-punkt-1"><article class="legalP" id="paragraf-1-ledd-1-punkt-1-ledd-1-punkt-1-ledd-1">N 70° 29,30′ Ø 25° 39,72′</article></article></li><li><article class="listArticle" id="paragraf-1-ledd-1-punkt-1-ledd-1-punkt-2"><article class="legalP" id="paragraf-1-ledd-1-punkt-1-ledd-1-punkt-2-ledd-1">N 70° 31,26′ Ø 25° 14,33′</article></article></li></ul></article></article></li><li data-li-identifier="b)" data-name="b)"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">Magerøysundet. Øst for en linje trukket mellom punktene: <ul class="defaultList"><li><article class="listArticle" id="paragraf-1-ledd-1-punkt-2-ledd-1-punkt-1"><article class="legalP" id="paragraf-1-ledd-1-punkt-2-ledd-1-punkt-1-ledd-1">N 70° 55,96′ Ø 25° 32,81′</article></article></li><li><article class="listArticle" id="paragraf-1-ledd-1-punkt-2-ledd-1-punkt-2"><article class="legalP" id="paragraf-1-ledd-1-punkt-2-ledd-1-punkt-2-ledd-1">N 70° 55,82′ Ø 25° 30,46′</article></article></li></ul></article></article></li><li data-li-identifier="c)" data-name="c)"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">Innenfor en linje fra posisjon N 71° 08′ 05,00″ Ø 26° 00′ 00,00″ til N 71° 15′ 00,00″ Ø 26° 00′ 00,00″, videre østover langs N 71° 15′ 00,00″ til Ø 28° 36′ 53,00″, følger videre yttergrensen av sjøterritoriet til N 70° 05′ 58,84″ Ø 31° 26′ 41,28″, følger deretter sjøgrensen med Russland til N 69° 58′ 45,49″ Ø 31° 06′ 15,58″ og videre til N 69° 47′ 41,42″ Ø 30° 49′ 03,55″.</article></article></li></ul></article></article><article class="legalArticle" data-lovdata-URL="LTI/forskrift/2010-04-21-812/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Generelt forbud</span></h2><article class="legalP" id="paragraf-2-ledd-1">Det er forbudt å fange, oppbevare ombord og lande kongekrabbe med norske fartøy innenfor området nevnt i § 1.</article></article><article class="legalArticle" data-lovdata-URL="LTI/forskrift/2010-04-21-812/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forskningskvote mv.</span></h2><article class="legalP" id="paragraf-3-ledd-1">Uten hinder av forbudet i § 2 kan norske fartøy med nødvendige tillatelser utøve forskningsfangst og turistfiske innenfor en kvote på 60 tonn kongekrabbe.</article><article class="legalP" id="paragraf-3-ledd-2">Uten hinder av forbudet i § 2 er det adgang til å utøve fritidsfangst etter kongekrabbe innenfor begrensningene i forskrift 26. februar 2010 nr. 252 om begrensninger i fisket etter torsk, rognkjeks, makrell og kongekrabbe med ikke-merkeregistrerte fartøy eller fra land.</article></article><article class="legalArticle" data-lovdata-URL="LTI/forskrift/2010-04-21-812/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Bifangst</span></h2><article class="legalP" id="paragraf-4-ledd-1">Ved fiske etter rognkjeks, torsk, hyse eller sei med garn eller bunnline med fartøy registrert i merkeregisteret, og hvor eier av fartøyet og høvedsmannen er ført i Fiskermanntallet, er det uten hinder av § 2 adgang til å ha bifangst av kongekrabbe.</article><article class="legalP" id="paragraf-4-ledd-2">Med «eier» menes den som direkte, eller indirekte gjennom foretak, innehar mer enn 50 prosent av eierandelene i fartøyet.</article><article class="legalP" id="paragraf-4-ledd-3">Bifangst av kongekrabbe i medhold av første ledd skal trekkes fra eventuell fartøykvote for reguleringsåret 2010–2011.</article><article class="legalP" id="paragraf-4-ledd-4">Bifangst av kongekrabbe i medhold av første ledd kan ikke overføres til annet fartøy. Det er også forbudt å motta og lande kongekrabbe som er fanget av annet fartøy. Forbud i denne paragraf gjelder også kongekrabbe fanget utenfor det kvoteregulerte området.</article><article class="legalP" id="paragraf-4-ledd-5">Bifangst av kongekrabbe i medhold av første ledd må landes innenfor det kvoteregulerte området.</article><article class="legalP" id="paragraf-4-ledd-6">Fartøy som har adgang til å ha bifangst av kongekrabbe i medhold av første ledd, kan ikke ha teiner ombord samtidig som det drives fiske etter rognkjeks, torsk, hyse eller sei med garn eller line.</article></article><article class="legalArticle" data-lovdata-URL="LTI/forskrift/2010-04-21-812/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Turistfiske</span></h2><article class="legalP" id="paragraf-5-ledd-1">Fiskeridirektoratet region Finnmark kan etter søknad gi tillatelse til fangst av kongekrabbe i turistfisket. Det er forbudt å omsette fangsten.</article><article class="legalP" id="paragraf-5-ledd-2">Fiskeridirektoratet region Finnmark fastsetter nærmere retningslinjer for turistfisket.</article><article class="legalP" id="paragraf-5-ledd-3">Fiskeridirektoratet er klageinstans.</article></article><article class="legalArticle" data-lovdata-URL="LTI/forskrift/2010-04-21-812/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Straff</span></h2><article class="legalP" id="paragraf-6-ledd-1">Den som forsettlig eller uaktsomt overtrer bestemmelser gitt i eller i medhold av denne forskrift, straffes i henhold til havressurslova 6. juni 2008 nr. 37 § 60, § 61, § 62 og § 64 og lov 26. mars 1999 nr. 15 om retten til å delta i fiske og fangst § 31. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2010-04-21-812/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Denne forskrift trer i kraft straks og gjelder inntil videre.</article></article></main></body></html>