<!DOCTYPE html><html lang="no"><head><title>Forskrift om vilkår for statstilskott til arbeidstakere som tar ut avtalefestet pensjon i privat sektor – ny ordning (AFP-tilskottsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-11-30-1496</dd><dt class="dokid">DokumentID</dt><dd class="dokid">LTI/forskrift/2010-11-30-1496</dd><dt class="ministry">Departement</dt><dd class="ministry"><ul><li>Arbeidsdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 13 s 2266</dd><dt class="dateInForce">I kraft fra</dt><dd class="dateInForce">2010-11-30</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2010-02-19-5/§30</li></ul></dd><dt class="dateOfPublication">Kunngjort</dt><dd class="dateOfPublication">2010-12-03 15:00</dd><dt class="journalNumber">Journalnummer</dt><dd class="journalNumber">2010-1006</dd><dt class="titleShort">Korttittel</dt><dd class="titleShort">AFP-tilskottsforskriften</dd><dt class="title">Tittel</dt><dd class="title">Forskrift om vilkår for statstilskott til arbeidstakere som tar ut avtalefestet pensjon i privat sektor – ny ordning (AFP-tilskottsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeidsdepartementet 30. november 2010 med hjemmel i lov 19. februar 2010 nr. 5 om statstilskott til arbeidstakere som tar ut avtalefestet pensjon i privat sektor (AFP-tilskottsloven) § 30 bokstav a, b og c.</dd><dt class="refid">RefID</dt><dd class="refid">forskrift/2010-11-30-1496</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vilkår for statstilskott til arbeidstakere som tar ut avtalefestet pensjon i privat sektor – ny ordning (AFP-tilskottsforskriften)<ul class="tocSubUl"><li>Kapittel 1. Innledende bestemmelser<ul class="tocSubUl"><li>§ 1-1. Virkeområde</li></ul></li><li>Kapittel 2. Grunnlaget for beregning av avtalefestet pensjon<ul class="tocSubUl"><li>§ 2-1. Grunnlaget svarer til inntektsgrunnlaget for ny alderspensjon</li><li>§ 2-2. Grunnlag når uttaket skjer ved 62 år</li><li>§ 2-3. Grunnlag for år med omsorgsarbeid for små barn før 1992 for personer født i årene 1948 til 1953</li><li>§ 2-4. Overføring av grunnlag for år med omsorgsarbeid til annen omsorgsyter</li></ul></li><li>Kapittel 3. Beregning og fastsetting av kronetillegg og justeringsbeløp<ul class="tocSubUl"><li>§ 3-1. Fastsetting av kronetillegg</li><li>§ 3-2. Fastsetting av justeringsbeløp</li><li>§ 3-3. Beregning av justeringsbeløp</li></ul></li><li>Kapittel 4. Beregning og fastsetting av forholdstall for kompensasjonstillegget<ul class="tocSubUl"><li>§ 4-1. Fastsetting av forholdstall for kompensasjonstillegget</li><li>§ 4-2. Beregning av forholdstall for kompensasjonstillegget</li></ul></li><li>Kapittel 5. Avsluttende bestemmelser<ul class="tocSubUl"><li>§ 5-1. Ikraftsettings- og overgangsbestemmelser</li></ul></li><li>Vedlegg til kapitlene 3 og 4 – justeringsbeløp og forholdstall</li></ul></li></ul></dd></dl></header><main class="documentBody" data-lovdata-URL="LTI/forskrift/2010-11-30-1496" id="dokument"><h1>Forskrift om vilkår for statstilskott til arbeidstakere som tar ut avtalefestet pensjon i privat sektor – ny ordning (AFP-tilskottsforskriften)</h1><section class="section" data-name="kap1" id="kapittel-1" data-lovdata-URL="LTI/forskrift/2010-11-30-1496/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="LTI/forskrift/2010-11-30-1496/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften utfyller vilkårene for å yte statstilskott angitt i lov 19. februar 2010 nr. 5 om statstilskott til arbeidstakere som tar ut avtalefestet pensjon i privat sektor (AFP-tilskottsloven) kapitlene 2 og 3.</article><article class="legalP" id="kapittel-1-paragraf-1-ledd-2">Kapittel 2 utfyller AFP-tilskottsloven § 6.</article><article class="legalP" id="kapittel-1-paragraf-1-ledd-3">Kapittel 3 med vedlegg utfyller AFP-tilskottsloven § 7 tredje ledd.</article><article class="legalP" id="kapittel-1-paragraf-1-ledd-4">Kapittel 4 med vedlegg utfyller AFP-tilskottsloven § 11 tredje ledd.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2010-11-30-1496/KAPITTEL_2"><h2>Kapittel 2. Grunnlaget for beregning av avtalefestet pensjon</h2><article class="legalArticle" data-lovdata-URL="LTI/forskrift/2010-11-30-1496/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Grunnlaget svarer til inntektsgrunnlaget for ny alderspensjon</span></h3><article class="legalP" id="kapittel-2-paragraf-1-ledd-1">Grunnlaget for avtalefestet pensjon etter AFP-tilskottsloven § 6 svarer til den inntekten mv. det beregnes opptjening av etter folketrygdloven kapittel 20, likevel begrenset til og med det kalenderåret arbeidstakeren fylte 61 år.</article><article class="legalP" id="kapittel-2-paragraf-1-ledd-2">For år før 2010 fastsettes grunnlaget ut fra den inntekten mv. det beregnes opptjening av etter folketrygdloven § 20-21 med tilhørende forskrifter.</article><article class="legalP" id="kapittel-2-paragraf-1-ledd-3">For år fra og med 2010 fastsettes grunnlaget ut fra den inntekten mv. det beregnes opptjening av etter folketrygdloven § 20-5, § 20-6, § 20-7, § 20-7a og § 20-8 med tilhørende forskrifter.</article><article class="legalP" id="kapittel-2-paragraf-1-ledd-4">For personer født i årene 1944 til 1953 fastsettes grunnlaget tilsvarende. Medregning av inntekt på grunnlag av omsorgsarbeid for små barn før 1992 avgrenses likevel til personer født i årene 1948 til 1953, jf. AFP-tilskottsloven § 6 andre ledd og forskriften her § 2-3.</article></article><article class="legalArticle" data-lovdata-URL="LTI/forskrift/2010-11-30-1496/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Grunnlag når uttaket skjer ved 62 år</span></h3><article class="legalP" id="kapittel-2-paragraf-2-ledd-1">Dersom avtalefestet pensjon tas ut det kalenderåret arbeidstakeren fyller 62 år, beregnes pensjonen etter AFP-tilskottsloven § 6 og § 7 på grunnlag av inntekt mv. til og med det kalenderåret vedkommende fylte 60 år.</article><article class="legalP" id="kapittel-2-paragraf-2-ledd-2">Grunnlaget for det kalenderåret vedkommende fylte 61 år gis virkning på pensjonen fra januar året etter at likningen foreligger. Grunnlaget oppjusteres i samsvar med lønnsveksten fra inntektsåret fram til virkningstidspunktet. Årlig pensjon økes deretter med 0,314 prosent av det oppjusterte grunnlaget, dividert med forholdstallet etter folketrygdloven § 19-7 som gjelder på virkningstidspunktet.</article><article class="legalP" id="kapittel-2-paragraf-2-ledd-3">Hvorvidt det skal utbetales kronetillegg etter AFP-tilskottsloven § 7 tredje ledd og størrelsen på et eventuelt kompensasjonstillegg etter AFP-tilskottsloven § 11 fastsettes ikke på nytt når avtalefestet pensjon under utbetaling omregnes etter andre ledd.</article></article><article class="legalArticle" data-lovdata-URL="LTI/forskrift/2010-11-30-1496/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Grunnlag for år med omsorgsarbeid for små barn før 1992 for personer født i årene 1948 til 1953</span></h3><article class="legalP" id="kapittel-2-paragraf-3-ledd-1">Økt grunnlag for personer født i årene 1948 til 1953 som følge av omsorgsarbeid for små barn før 1992, se AFP-tilskottsloven § 6 andre ledd, fastsettes i forbindelse med at krav om avtalefestet pensjon settes fram.</article><article class="legalP" id="kapittel-2-paragraf-3-ledd-2">Økt grunnlag tildeles den som mottok barnetrygd for barnet. Dersom opplysninger om barnetrygdmottaker mangler, legges historiske opplysninger om barnets mor i folkeregisteret til grunn. Dersom to omsorgsytere har vært sammen om omsorgen for barnet, men bare én av disse har rett til økt inntektsgrunnlag ved omsorgsarbeid etter AFP-tilskottsloven § 6 andre ledd eller folketrygdloven § 20-21 tredje ledd andre punktum, kan økningen likevel tildeles denne.</article><article class="legalP" id="kapittel-2-paragraf-3-ledd-3">Krav om økt grunnlag må settes fram innen seks uker etter at varsel om rett til dette er mottatt fra Arbeids- og velferdsetaten.</article></article><article class="legalArticle" data-lovdata-URL="LTI/forskrift/2010-11-30-1496/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Overføring av grunnlag for år med omsorgsarbeid til annen omsorgsyter</span></h3><article class="legalP" id="kapittel-2-paragraf-4-ledd-1">Omsorgsyter som gis økt grunnlag etter AFP-tilskottsloven § 6 første ledd, kan fremme krav om at retten til økt grunnlag for et år overføres til annen omsorgsyter dersom omsorgsyterne i dette året var sammen om omsorgen for ett eller flere barn. Dette gjelder likevel ikke når det inngår i beregningsgrunnlaget for en avtalefestet pensjon som allerede har blitt eller blir utbetalt. Tilsvarende gjelder når omsorgspoeng eller omsorgsopptjening for året gitt i medhold av folketrygdloven § 3-16, § 20-8 eller § 20-21 inngår i beregningsgrunnlaget for en alderspensjon eller uførepensjon som allerede har blitt eller blir utbetalt. Grunnlag kan bare overføres dersom omsorgspoeng og omsorgsopptjening samtidig overføres etter forskrifter gitt i medhold av folketrygdloven § 3-16, § 20-8 og § 20-21. Grunnlag for år før 1992 kan bare overføres til omsorgsyter som er eller antas å kunne bli omfattet av AFP-tilskottsloven § 6 første ledd eller folketrygdloven § 20-21 tredje ledd første punktum.</article><article class="legalP" id="kapittel-2-paragraf-4-ledd-2">Omsorgsyter som gis økt grunnlag etter AFP-tilskottsloven § 6 andre ledd, jf. forskriften her § 2-3, kan fremme krav om at retten til økt grunnlag for et år overføres til annen omsorgsyter som er eller antas å kunne bli omfattet av AFP-tilskottsloven § 6 andre ledd eller folketrygdloven § 20-21 tredje ledd andre punktum dersom omsorgsyterne i dette året var sammen om omsorgen for ett eller flere barn. Dette gjelder likevel ikke når det inngår i beregningsgrunnlaget for en avtalefestet pensjon som allerede har blitt eller blir utbetalt.</article><article class="legalP" id="kapittel-2-paragraf-4-ledd-3">Krav om overføring etter andre ledd må settes fram innen seks uker etter at varsel om rett til overføring er mottatt fra Arbeids- og velferdsetaten.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2010-11-30-1496/KAPITTEL_3"><h2>Kapittel 3. Beregning og fastsetting av kronetillegg og justeringsbeløp</h2><article class="legalArticle" data-lovdata-URL="LTI/forskrift/2010-11-30-1496/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Fastsetting av kronetillegg</span></h3><article class="legalP" id="kapittel-3-paragraf-1-ledd-1">Kronetillegget etter AFP-tilskottsloven § 7 tredje ledd første punktum skal settes til 1600 kroner pr. måned.</article></article><article class="legalArticle" data-lovdata-URL="LTI/forskrift/2010-11-30-1496/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Fastsetting av justeringsbeløp</span></h3><article class="legalP" id="kapittel-3-paragraf-2-ledd-1">Reduksjonen av den livsvarige delen av avtalefestet pensjon etter AFP-tilskottsloven § 7 tredje ledd andre punktum skal foretas ved at pensjonen fratrekkes et justeringsbeløp beregnet etter § 3-3. Justeringsbeløpene skal fastsettes slik at samlet forventet nåverdi av pensjonen ikke påvirkes av kronetillegget.</article><article class="legalP" id="kapittel-3-paragraf-2-ledd-2">Det fastsettes justeringsbeløp for hvert årskull som gjelder for ulike uttaksaldre fra og med 62 år og til 67 år. Det fastsettes månedlige justeringsbeløp, som gjelder for uttaksaldre mellom hele år. Det fastsettes felles justeringsbeløp for kvinner og menn. Ved beregning av pensjonen benyttes justeringsbeløpet for alderen ved inngangen til den måneden pensjonen tas ut fra.</article><article class="legalP" id="kapittel-3-paragraf-2-ledd-3">Justeringsbeløpene for et årskull fastsettes innen 1. juli det året årskullet fyller 61 år.</article><article class="legalP" id="kapittel-3-paragraf-2-ledd-4">Justeringsbeløpene fastsettes av Arbeids- og velferdsdirektoratet.</article></article><article class="legalArticle" data-lovdata-URL="LTI/forskrift/2010-11-30-1496/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Beregning av justeringsbeløp</span></h3><article class="legalP" id="kapittel-3-paragraf-3-ledd-1">Justeringsbeløpene etter § 3-2 beregnes på grunnlag av kronetillegget etter § 3-1, omregnet til årlig beløp, og dødelighetsrater og overlevelsessannsynligheter som angitt i forskrift 22. desember 2009 nr. 1810 om alderspensjon fra folketrygden § 4-3 med vedlegg.</article><article class="legalP" id="kapittel-3-paragraf-3-ledd-2">Justeringsbeløpene fastsettes med utgangspunkt i forventede nåverdier ved 62 år for ulike uttaksaldre i hele år fra og med 62 til og med 66 år av<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-3-ledd-2-punkt-1"><article class="legalP" id="kapittel-3-paragraf-3-ledd-2-punkt-1-ledd-1">en livsvarig avtalefestet pensjon, se vedlegg formel (1), og</article></article></li><li data-li-identifier="b)" data-name="b)"><article class="listArticle" id="kapittel-3-paragraf-3-ledd-2-punkt-2"><article class="legalP" id="kapittel-3-paragraf-3-ledd-2-punkt-2-ledd-1">en livsvarig avtalefestet pensjon med kronetillegg fram til 67 år, se vedlegg formel (2).</article></article></li></ul></article><article class="legalP" id="kapittel-3-paragraf-3-ledd-3">Ved beregningen etter andre ledd tas det hensyn til reguleringen av pensjon under utbetaling og overlevelsessannsynligheter ved ulike aldre. Nominell lønnsvekst settes til 4 prosent. Diskonteringsrenten skal være lik nominell lønnsvekst.</article><article class="legalP" id="kapittel-3-paragraf-3-ledd-4">Justeringsbeløpene for uttaksaldre i hele år fastsettes slik at de forventede nåverdiene etter andre ledd bokstavene a og b for uttaksalderen blir like, se vedlegg formel (3).</article><article class="legalP" id="kapittel-3-paragraf-3-ledd-5">Justeringsbeløpene for uttaksaldre mellom hele år beregnes ved lineær interpolering mellom de to tilstøtende justeringsbeløpene for uttaksaldre i hele år. Ved interpoleringen mellom 66 og 67 år settes justeringsbeløpet ved 67 år lik null.</article><article class="legalP" id="kapittel-3-paragraf-3-ledd-6">Justeringsbeløpene avrundes til nærmeste hele krone og reguleres ikke etter fastsettelsen.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2010-11-30-1496/KAPITTEL_4"><h2>Kapittel 4. Beregning og fastsetting av forholdstall for kompensasjonstillegget</h2><article class="legalArticle" data-lovdata-URL="LTI/forskrift/2010-11-30-1496/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Fastsetting av forholdstall for kompensasjonstillegget</span></h3><article class="legalP" id="kapittel-4-paragraf-1-ledd-1">Beregningen av kompensasjonstillegget etter AFP-tilskottsloven § 11 første ledd skal foretas ved at referansebeløpet divideres med et forholdstall beregnet etter § 4-2.</article><article class="legalP" id="kapittel-4-paragraf-1-ledd-2">Det fastsettes forholdstall for hvert årskull som gjelder for ulike uttaksaldre fra og med 62 år og til og med 70 år. Det fastsettes månedlige forholdstall, som gjelder for uttaksaldre mellom hele år. Det fastsettes felles forholdstall for kvinner og menn. Ved beregning av kompensasjonstillegget benyttes forholdstallet for alderen ved inngangen til den måneden pensjonen tas ut fra.</article><article class="legalP" id="kapittel-4-paragraf-1-ledd-3">Forholdstallene for et årskull fastsettes innen 1. juli det året årskullet fyller 61 år.</article><article class="legalP" id="kapittel-4-paragraf-1-ledd-4">Forholdstallene fastsettes av Arbeids- og velferdsdirektoratet.</article></article><article class="legalArticle" data-lovdata-URL="LTI/forskrift/2010-11-30-1496/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Beregning av forholdstall for kompensasjonstillegget</span></h3><article class="legalP" id="kapittel-4-paragraf-2-ledd-1">Forholdstallene etter § 4-1 beregnes på grunnlag av dødelighetsrater og overlevelsessannsynligheter som angitt i forskrift 22. desember 2009 nr. 1810 om alderspensjon fra folketrygden § 4-3 med vedlegg.</article><article class="legalP" id="kapittel-4-paragraf-2-ledd-2">Forholdstallene beregnes som en brøk, se vedlegg formel (3), der<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-2-ledd-2-punkt-1"><article class="legalP" id="kapittel-4-paragraf-2-ledd-2-punkt-1-ledd-1">telleren skal være forventet nåverdi ved 62 år av kompensasjonstillegget fra uttaksalderen, se vedlegg formel (1), og</article></article></li><li data-li-identifier="b)" data-name="b)"><article class="listArticle" id="kapittel-4-paragraf-2-ledd-2-punkt-2"><article class="legalP" id="kapittel-4-paragraf-2-ledd-2-punkt-2-ledd-1">nevneren skal være lik forventet nåverdi av kompensasjonstillegget ved 62 år, slik at forholdstallet ved 62 år normeres til 1 for hvert enkelt årskull, se vedlegg formel (2).</article></article></li></ul></article><article class="legalP" id="kapittel-4-paragraf-2-ledd-3">Ved beregningen etter andre ledd tas det hensyn til at kompensasjonstillegg under utbetaling ikke reguleres og overlevelsessannsynligheter ved ulike aldre. Nominell lønnsvekst settes til 4 prosent. Diskonteringsrenten skal være lik nominell lønnsvekst.</article><article class="legalP" id="kapittel-4-paragraf-2-ledd-4">Forholdstallene for uttaksaldre mellom hele år beregnes ved lineær interpolering mellom de to tilstøtende forholdstallene for uttaksaldre i hele år.</article><article class="legalP" id="kapittel-4-paragraf-2-ledd-5">Forholdstallene avrundes til nærmeste tre desimaler.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2010-11-30-1496/KAPITTEL_5"><h2>Kapittel 5. Avsluttende bestemmelser</h2><article class="legalArticle" data-lovdata-URL="LTI/forskrift/2010-11-30-1496/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Ikraftsettings- og overgangsbestemmelser</span></h3><article class="legalP" id="kapittel-5-paragraf-1-ledd-1">Forskriften trer i kraft straks.</article><article class="legalP" id="kapittel-5-paragraf-1-ledd-2">Fristene i § 2-3 tredje ledd og § 2-4 tredje ledd løper tidligst med virkning fra det tidspunktet forskriften trer i kraft.</article></article></section><section class="section" id="kapittel-6" data-lovdata-URL="LTI/forskrift/2010-11-30-1496/KAPITTEL_6"><h2>Vedlegg til kapitlene 3 og 4 – justeringsbeløp og forholdstall</h2><article class="defaultP"><i>Vedlegg til § 3-3</i></article> <article class="defaultP" margin-top="true">p<sub>K,A,x</sub> betegner gjennomsnittlig levetid innenfor det året vedkommende er x år for de i årskull K som overlever fram til uttaksalder A år, se vedlegg til kapittel 4 i forskrift 22. desember 2009 nr. 1810. p<sub>K,A,x</sub> er dermed mellom 0 og 1.</article> <article class="defaultP" margin-top="true">Forventet nåverdi ved 62 år av en livsvarig avtalefestet pensjon som utgjør y<sub>1</sub> kroner ved uttaksalder A år, er:<p class="leddfortsettelse"><img height="43" src="static/LTI//ltavd1/filer/grafikk/sf-20101130-1496-01-01.gif" width="351" /></p></article> <article class="defaultP" margin-top="true">Samlet forventet nåverdi ved 62 år av en livsvarig avtalefestet pensjon som utgjør y<sub>2</sub> kroner ved uttaksalder A år, og kronetillegg på 19 200 kroner årlig fram til 67 år, er:<p class="leddfortsettelse"><img height="45" src="static/LTI//ltavd1/filer/grafikk/sf-20101130-1496-02-01.gif" width="533" /></p></article> <article class="defaultP" margin-top="true">Justeringsbeløpet J<sub>K,A</sub> bestemmes slik at nåverdiene PV1 og PV2 blir like. Ved å løse for y<sub>2</sub> som en funksjon av y<sub>1</sub> finner man at: <table><tbody><tr><td data-text-align="left" data-vertical-align="top"><img height="14" src="static/LTI//ltavd1/filer/grafikk/sf-20101130-1496-03-01.gif" width="109" /></td><td data-text-align="left" data-vertical-align="top">der</td><td data-text-align="left" data-vertical-align="top"><img height="50" src="static/LTI//ltavd1/filer/grafikk/sf-20101130-1496-04-01.gif" width="233" /></td></tr></tbody></table></article> <article class="defaultP" margin-top="true"><i>Vedlegg til § 4-2</i></article> <article class="defaultP" margin-top="true">l<sub>K,x</sub> er sannsynligheten for at en person i årskull K overlever fra fylte 27 år til fylte x år. p<sub>K,A,x</sub> betegner gjennomsnittlig levetid innenfor det året vedkommende er x år for de i årskull K som overlever fram til uttaksalder A år. Se vedlegg til kapittel 4 i forskrift 22. desember 2009 nr. 1810. l<sub>K,A,x</sub> og p<sub>K,A,x</sub> er dermed mellom 0 og 1.</article> <article class="defaultP" margin-top="true">Forventet nåverdi ved 62 år av et kompensasjonstillegg som utgjør 1 krone ved uttaksalder A år, er:<p class="leddfortsettelse"><img height="43" src="static/LTI//ltavd1/filer/grafikk/sf-20101130-1496-05-01.gif" width="232" /></p></article> <article class="defaultP" margin-top="true">Forventet nåverdi ved 62 år av et kompensasjonstillegg som utgjør 1 krone ved uttaksalder 62 år, er:<p class="leddfortsettelse"><img height="43" src="static/LTI//ltavd1/filer/grafikk/sf-20101130-1496-06-01.gif" width="284" /></p></article> <article class="defaultP" margin-top="true">Forholdstallet FTK<sub>K,A</sub> for kompensasjonstillegget beregnes som:<p class="leddfortsettelse"><img height="32" src="static/LTI//ltavd1/filer/grafikk/sf-20101130-1496-07-01.gif" width="113" /></p></article></section></main></body></html>