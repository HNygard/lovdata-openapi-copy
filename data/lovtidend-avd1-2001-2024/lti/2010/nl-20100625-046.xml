<!DOCTYPE html><html lang="no"><head><title>Lov om endringer i straffeloven 1902 mv. (skjerping av straffen for drap, annen grov vold og seksuallovbrudd)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2010-06-25-46</dd><dt class="dokid">DokumentID</dt><dd class="dokid">LTI/lov/2010-06-25-46</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 8 s 1368</dd><dt class="dateInForce">I kraft fra</dt><dd class="dateInForce">2010-06-25</dd><dt class="changesToDocuments">Endrer</dt><dd class="changesToDocuments"><ul><li>lov/1902-05-22-10</li><li>lov/1995-12-15-74</li><li>lov/2005-05-20-28</li></ul></dd><dt class="dateOfPublication">Kunngjort</dt><dd class="dateOfPublication">2010-06-25 15:30</dd><dt class="journalNumber">Journalnummer</dt><dd class="journalNumber">2010-0537</dd><dt class="titleShort">Korttittel</dt><dd class="titleShort">Endringslov til straffeloven 1902 mv.</dd><dt class="title">Tittel</dt><dd class="title">Lov om endringer i straffeloven 1902 mv. (skjerping av straffen for drap, annen grov vold og seksuallovbrudd)</dd><dt class="miscInformation">Annet om dokumentet</dt><dd class="miscInformation">Prop.97 L (2009–2010), Innst.314 L (2009–2010), Lovvedtak 62 (2009–2010). Stortingets første og andre gangs behandling hhv. 8. og 14. juni 2010. Fremmet av Justis- og politidepartementet.</dd><dt class="refid">RefID</dt><dd class="refid">lov/2010-06-25-46</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i straffeloven 1902 mv. (skjerping av straffen for drap, annen grov vold og seksuallovbrudd)<ul class="tocSubUl"><li>I</li><li>II</li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2010-06-25-46" id="dokument"><h1>Lov om endringer i straffeloven 1902 mv. (skjerping av straffen for drap, annen grov vold og seksuallovbrudd)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Almindelig borgerlig Straffelov (Straffeloven) 22. mai 1902 nr. 10.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 15. desember 1995 nr. 74 om forbud mot kjønnslemlestelse.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 20. mai 2005 nr. 28 om lov om straff (straffeloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2010-06-25-46/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I straffeloven 22. mai 1902 nr. 10 gjøres følgende endringer:</article> <article class="defaultP" margin-top="true">§ 192 annet ledd skal lyde:</article><article class="legalP" id="kapittel-1-ledd-2">Straffen er fengsel i minst 3 år dersom<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">den seksuelle omgang var samleie, eller</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">den skyldige har fremkalt en tilstand som nevnt i første ledd bokstav b for å oppnå seksuell omgang.</article></article></li></ul></article> <article class="defaultP" margin-top="true">§ 193 første ledd skal lyde:</article><article class="legalP" id="kapittel-1-ledd-3">Den som skaffer seg eller en annen seksuell omgang ved misbruk av stilling, avhengighetsforhold eller tillitsforhold, straffes med fengsel inntil 6 år.</article> <article class="defaultP" margin-top="true">§ 194 første ledd skal lyde:</article><article class="legalP" id="kapittel-1-ledd-4">Den som har seksuell omgang med noen som er innsatt eller plassert i anstalt eller institusjon under kriminalomsorgen eller politiet eller i institusjon under barnevernet, og som der står under vedkommendes myndighet eller oppsikt, straffes med fengsel inntil 6 år.</article> <article class="defaultP" margin-top="true">§ 195 første ledd annet punktum skal lyde:</article><article class="legalP" id="kapittel-1-ledd-5">Dersom den seksuelle omgangen var samleie, er straffen fengsel i minst 3 år.</article> <article class="defaultP" margin-top="true">§ 196 første ledd skal lyde:</article><article class="legalP" id="kapittel-1-ledd-6">Den som har seksuell omgang med barn under 16 år, straffes med fengsel inntil 6 år.</article> <article class="defaultP" margin-top="true">§ 219 første ledd skal lyde:</article><article class="legalP" id="kapittel-1-ledd-7">Den som ved å true, tvinge, begrense bevegelsesfriheten til, utøve vold mot eller på annen måte krenke, grovt eller gjentatt mishandler<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">sin tidligere eller nåværende ektefelle,</article></article></li><li data-li-identifier="b)" data-name="b)"><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">sin eller tidligere eller nåværende ektefelles slektning i rett nedstigende linje,</article></article></li><li data-li-identifier="c)" data-name="c)"><article class="listArticle" id="kapittel-1-ledd-7-punkt-3"><article class="legalP" id="kapittel-1-ledd-7-punkt-3-ledd-1">sin slektning i rett oppstigende linje,</article></article></li><li data-li-identifier="d)" data-name="d)"><article class="listArticle" id="kapittel-1-ledd-7-punkt-4"><article class="legalP" id="kapittel-1-ledd-7-punkt-4-ledd-1">noen i sin husstand, eller</article></article></li><li data-li-identifier="e)" data-name="e)"><article class="listArticle" id="kapittel-1-ledd-7-punkt-5"><article class="legalP" id="kapittel-1-ledd-7-punkt-5-ledd-1">noen i sin omsorg</article></article></li></ul><p class="leddfortsettelse">straffes med fengsel inntil 4 år.</p></article> <article class="defaultP" margin-top="true">§ 228 første og annet ledd skal lyde:</article><article class="legalP" id="kapittel-1-ledd-8">Den, som øver Vold mod en andens Person eller paa anden Maade fornærmer ham paa Legeme, eller som medvirker hertil, straffes for Legemsfornærmelse med Bøder eller med Fengsel indtil 1 Aar.</article><article class="legalP" id="kapittel-1-ledd-9">Har Legemsfornærmelsen tilfølge Skade paa Legeme eller Helbred eller betydelig Smerte, kan Fængsel indtil 4 Aar anvendes, men indtil 6 Aar, hvis den har Døden tilfølge, eller Skaden er betydelig.</article> <article class="defaultP" margin-top="true">§ 229 skal lyde:</article><article class="legalP" id="kapittel-1-ledd-10">Den, som skader en anden paa Legeme eller Helbred eller hensetter nogen i Afmagt, Bevidstløshed eller lignende Tilstand, eller som medvirker hertil, straffes for Legemsbeskadigelse med Fængsel indtil 4 Aar, men indtil 6 Aar, saafremt nogen Sygdom eller Arbeidsudygtighed, der varer over 2 Uger, eller en uhelbredelig Lyde, Feil eller Skade er voldt, og indtil 10 Aar, saafremt Døden eller betydelig Skade paa Legeme eller Helbred er blevet Følgen.</article> <article class="defaultP" margin-top="true">§ 231 skal lyde:</article><article class="legalP" id="kapittel-1-ledd-11">Den, som bevirker eller medvirker til. at en anden tilføies betydelig skade paa legeme eller helbred, straffes for grov legemsbeskadigelse med Fængsel i minst 3 Aar. Har han handlet med Overlæg, kan Fængsel inntil 21 år anvendes, saafremt Forbrydelsen har hat Døden tilfølge.</article> <article class="defaultP" margin-top="true">§ 233 første ledd skal lyde:</article><article class="legalP" id="kapittel-1-ledd-12">Den, som forvolder en andens Død, eller som medvirker dertil, straffes for Drab med Fængsel i mindst 8 Aar.</article></section><section class="section" data-name="kapII" id="kapittel-2" data-lovdata-URL="LTI/lov/2010-06-25-46/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 15. desember 1995 nr. 74 om forbud mot kjønnslemlestelse skal § 1 første ledd lyde:</article><article class="legalP" id="kapittel-2-ledd-2">Den som forsettlig utfører et inngrep i en kvinnes kjønnsorgan som skader kjønnsorganet eller påfører det varige forandringer, straffes for kjønnslemlestelse. Straffen er fengsel inntil 4 år, men inntil 8 år dersom inngrepet har som følge sykdom eller arbeidsudyktighet som varer over 2 uker, eller en uhelbredelig lyte, feil eller skade er voldt, og inntil 10 år dersom inngrepet har som følge død eller betydelig skade på legeme eller helbred. Medvirkning straffes på samme måte.</article></section><section class="section" data-name="kapIII" id="kapittel-3" data-lovdata-URL="LTI/lov/2010-06-25-46/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 20. mai 2005 nr. 28 om lov om straff (straffeloven) gjøres følgende endringer:</article> <article class="defaultP" margin-top="true">§ 156 første ledd annet punktum strykes.</article> <article class="defaultP" margin-top="true">§ 272 første ledd annet punktum skal lyde:</article><article class="legalP" id="kapittel-3-ledd-2">Ved avgjørelsen av om kroppskrenkelsen er grov skal det særlig legges vekt på om den har hatt til følge sterk smerte, skade eller død, og for øvrig om den<ul class="defaultList"><li data-li-identifier="a)" data-name="a)"><article class="listArticle" id="kapittel-3-ledd-2-punkt-1"><article class="legalP" id="kapittel-3-ledd-2-punkt-1-ledd-1">har skjedd uten foranledning og har karakter av overfall,</article></article></li><li data-li-identifier="b)" data-name="b)"><article class="listArticle" id="kapittel-3-ledd-2-punkt-2"><article class="legalP" id="kapittel-3-ledd-2-punkt-2-ledd-1">er begått mot en forsvarsløs person,</article></article></li><li data-li-identifier="c)" data-name="c)"><article class="listArticle" id="kapittel-3-ledd-2-punkt-3"><article class="legalP" id="kapittel-3-ledd-2-punkt-3-ledd-1">har karakter av mishandling,</article></article></li><li data-li-identifier="d)" data-name="d)"><article class="listArticle" id="kapittel-3-ledd-2-punkt-4"><article class="legalP" id="kapittel-3-ledd-2-punkt-4-ledd-1">er begått av flere i fellesskap,</article></article></li><li data-li-identifier="e)" data-name="e)"><article class="listArticle" id="kapittel-3-ledd-2-punkt-5"><article class="legalP" id="kapittel-3-ledd-2-punkt-5-ledd-1">er motivert av fornærmedes hudfarge, nasjonale eller etniske opprinnelse, religion, livssyn, homofile orientering eller nedsatte funksjonsevne, eller</article></article></li><li data-li-identifier="f)" data-name="f)"><article class="listArticle" id="kapittel-3-ledd-2-punkt-6"><article class="legalP" id="kapittel-3-ledd-2-punkt-6-ledd-1">er forøvd ved bruk av kniv eller annet særlig farlig redskap.</article></article></li></ul></article> <article class="defaultP" margin-top="true">§ 274 første ledd annet punktum ny bokstav f skal lyde:<ul class="defaultList"><li data-li-identifier="f)" data-name="f)"><article class="listArticle" id="kapittel-3-ledd-2-punkt-7"><article class="legalP" id="kapittel-3-ledd-2-punkt-7-ledd-1">er forøvd ved bruk av kniv eller annet særlig farlig redskap.</article></article></li></ul></article> <article class="defaultP" margin-top="true">§ 282 bokstav a og b skal lyde:</article><article class="legalP" id="kapittel-3-ledd-3">Med fengsel inntil 6 år straffes den som ved trusler, tvang, frihetsberøvelse, vold eller andre krenkelser, alvorlig eller gjentatt mishandler<ul class="defaultList"><li data-li-identifier="a)" data-name="a)"><article class="listArticle" id="kapittel-3-ledd-3-punkt-1"><article class="legalP" id="kapittel-3-ledd-3-punkt-1-ledd-1">sin nåværende eller tidligere ektefelle,</article></article></li><li data-li-identifier="b)" data-name="b)"><article class="listArticle" id="kapittel-3-ledd-3-punkt-2"><article class="legalP" id="kapittel-3-ledd-3-punkt-2-ledd-1">sin nåværende eller tidligere ektefelles slektning i rett nedstigende linje,</article></article></li></ul></article></section><section class="section" data-name="kapIV" id="kapittel-4" data-lovdata-URL="LTI/lov/2010-06-25-46/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Loven trer i kraft straks.</article></section></main></body></html>