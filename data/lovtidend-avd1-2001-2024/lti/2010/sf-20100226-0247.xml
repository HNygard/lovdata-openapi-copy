<!DOCTYPE html><html lang="no"><head><title>Forskrift om tilsetning av vitaminer, mineraler og visse andre stoffer til næringsmidler</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-02-26-247</dd><dt class="dokid">DokumentID</dt><dd class="dokid">LTI/forskrift/2010-02-26-247</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 3 s 411</dd><dt class="dateInForce">I kraft fra</dt><dd class="dateInForce">2010-03-01, Departementet bestemmer</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§9</li><li>lov/2003-12-19-124/§10</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2010-03-02 13:54</dd><dt class="journalNumber">Journalnummer</dt><dd class="journalNumber">2010-0183</dd><dt class="titleShort">Korttittel</dt><dd class="titleShort">Forskrift om vitamintilsetning mv. til næringsmidler</dd><dt class="title">Tittel</dt><dd class="title">Forskrift om tilsetning av vitaminer, mineraler og visse andre stoffer til næringsmidler</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 26. februar 2010 med hjemmel i lov 19. desember 2003 nr. 124 om matproduksjon og mattrygghet mv. (matloven) § 9 første ledd og § 10 annet ledd, jf. delegeringsvedtak 19. desember 2003 nr. 1790. <br /> <strong>EØS-henvisninger:</strong> EØS-avtalen vedlegg II kap. XII nr. 54zzzu (forordning (EF) nr. 1925/2006).</dd><dt class="refid">RefID</dt><dd class="refid">forskrift/2010-02-26-247</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilsetning av vitaminer, mineraler og visse andre stoffer til næringsmidler<ul class="tocSubUl"><li>Kapittel I. Gjennomføring av forordninger<ul class="tocSubUl"><li>§ 1. Gjennomføring av forordning (EF) nr. 1925/2006</li></ul></li><li>Kapittel II. Utfyllende nasjonale bestemmelser om tilsetning av vitaminer og mineraler til næringsmidler<ul class="tocSubUl"><li>§ 2. Virkeområde</li><li>§ 3. Meldeplikt</li><li>§ 4. Tilsetning av vitaminer og mineraler inntil felles maksimumsgrenser er fastsatt</li></ul></li><li>Kapittel III. Nasjonale bestemmelser om tilsetning av andre stoffer enn vitaminer og mineraler til næringsmidler<ul class="tocSubUl"><li>§ 5. Virkeområde</li><li>§ 6. Tilsetning av aminosyrer</li><li>§ 7. Ikke tillatte andre stoffer</li></ul></li><li>Kapittel IV. Administrative bestemmelser<ul class="tocSubUl"><li>§ 8. Dispensasjon</li><li>§ 9. Tilsyn og vedtak</li><li>§ 10. Straff</li><li>§ 11. Ikrafttredelse</li></ul></li><li>Forordninger</li></ul></li></ul></dd></dl></header><main class="documentBody" data-lovdata-URL="LTI/forskrift/2010-02-26-247" id="dokument"><h1>Forskrift om tilsetning av vitaminer, mineraler og visse andre stoffer til næringsmidler</h1><section class="section" data-name="kapI" id="kapittel-1" data-lovdata-URL="LTI/forskrift/2010-02-26-247/KAPITTEL_1"><h2>Kapittel I. Gjennomføring av forordninger</h2><article class="legalArticle" data-lovdata-URL="LTI/forskrift/2010-02-26-247/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Gjennomføring av forordning (EF) nr. 1925/2006</span></h3><article class="legalP" id="kapittel-1-paragraf-1-ledd-1">EØS-avtalen vedlegg II kapittel XII nr. 54zzzu (forordning (EF) nr. 1925/2006) om tilsetning av vitaminer, mineraler og visse andre stoffer til næringsmidler gjelder som forskrift med de tilpasninger som følger av vedlegg II, protokoll 1 til avtalen og avtalen for øvrig.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2010-02-26-247/KAPITTEL_2"><h2>Kapittel II. Utfyllende nasjonale bestemmelser om tilsetning av vitaminer og mineraler til næringsmidler</h2><article class="legalArticle" data-lovdata-URL="LTI/forskrift/2010-02-26-247/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-2-paragraf-1-ledd-1">I dette kapittel fastsettes nasjonale bestemmelser om tilsetning av vitaminer og mineraler til næringsmidler med grunnlag i forordning (EF) nr. 1925/2006 artikkel 15 og artikkel 17 nr. 3.</article></article><article class="legalArticle" data-lovdata-URL="LTI/forskrift/2010-02-26-247/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Meldeplikt</span></h3><article class="legalP" id="kapittel-2-paragraf-2-ledd-1">Tilsetning av vitaminer og mineraler til næringsmidler skal meldes til Mattilsynet senest på det tidspunktet næringsmidlene omsettes på det norske markedet. Meldingen skal skje ved at produsent/importør oversender følgende informasjon:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">navn og adresse til melder og produsent,</article></article></li><li data-li-identifier="2." data-name="2."><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">alle inngående ingredienser inkludert forbindelsene av tilsatte vitaminer og mineraler,</article></article></li><li data-li-identifier="3." data-name="3."><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">næringsmidlets totale innhold (summen av naturlig forekommende og tilsatt mengde) av alle tilsatte vitaminer og mineraler pr. 100 g eller 100 ml av varen, i enheter som angitt i forskrift 21. desember 1993 nr. 1386 om deklarasjon av næringsinnhold.</article></article></li></ul></article><article class="legalP" id="kapittel-2-paragraf-2-ledd-2">Alle endringer i de innmeldte opplysningene samt eventuell tilbaketrekking av produkter fra markedet skal meldes til Mattilsynet.</article><article class="legalP" id="kapittel-2-paragraf-2-ledd-3">Mattilsynet kan kreve ytterligere opplysninger og dokumentasjon.</article><article class="legalP" id="kapittel-2-paragraf-2-ledd-4">Denne paragraf gjelder ikke for kosttilskudd som definert i forskrift 20. mai 2004 nr. 755 om kosttilskudd.</article></article><article class="legalArticle" data-lovdata-URL="LTI/forskrift/2010-02-26-247/§4" data-name="§4" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Tilsetning av vitaminer og mineraler inntil felles maksimumsgrenser er fastsatt</span></h3><article class="legalP" id="kapittel-2-paragraf-3-ledd-1">Inntil felles maksimumsgrenser er fastsatt i henhold til forordning (EF) nr. 1925/2006, er tilsetning av vitaminer og mineraler til næringsmidler ikke tillatt med mindre Mattilsynet har gitt tillatelse.</article><article class="legalP" id="kapittel-2-paragraf-3-ledd-2">Tilsetning av vitaminer og mineraler til kosttilskudd som definert i forskrift 20. mai 2004 nr. 755 om kosttilskudd omfattes ikke av bestemmelsen i første ledd.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2010-02-26-247/KAPITTEL_3"><h2>Kapittel III. Nasjonale bestemmelser om tilsetning av andre stoffer enn vitaminer og mineraler til næringsmidler</h2><article class="legalArticle" data-lovdata-URL="LTI/forskrift/2010-02-26-247/§5" data-name="§5" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Virkeområde</span></h3><article class="legalP" id="kapittel-3-paragraf-1-ledd-1">I dette kapittel fastsettes nasjonale bestemmelser om tilsetning av andre stoffer enn vitaminer og mineraler til næringsmidler.</article></article><article class="legalArticle" data-lovdata-URL="LTI/forskrift/2010-02-26-247/§6" data-name="§6" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Tilsetning av aminosyrer</span></h3><article class="legalP" id="kapittel-3-paragraf-2-ledd-1">Med mindre Mattilsynet har gitt særskilt samtykke for det enkelte vareslag, er tilsetning av aminosyrer til næringsmidler ikke tillatt.</article></article><article class="legalArticle" data-lovdata-URL="LTI/forskrift/2010-02-26-247/§7" data-name="§7" id="kapittel-3-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Ikke tillatte andre stoffer</span></h3><article class="legalP" id="kapittel-3-paragraf-3-ledd-1">Mattilsynet kan i forskrift forby eller fastsette restriksjoner for stoffer som ikke er oppført i vedlegg III, liste A og B i forordning (EF) nr. 1925/2006.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2010-02-26-247/KAPITTEL_4"><h2>Kapittel IV. Administrative bestemmelser</h2><article class="legalArticle" data-lovdata-URL="LTI/forskrift/2010-02-26-247/§8" data-name="§8" id="kapittel-4-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Dispensasjon</span></h3><article class="legalP" id="kapittel-4-paragraf-1-ledd-1">Mattilsynet kan i særlige tilfeller dispensere fra bestemmelsene i kapittel II og III, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="LTI/forskrift/2010-02-26-247/§9" data-name="§9" id="kapittel-4-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Tilsyn og vedtak</span></h3><article class="legalP" id="kapittel-4-paragraf-2-ledd-1">Mattilsynet fører tilsyn og kan fatte nødvendige vedtak for gjennomføring av bestemmelsene i denne forskriften, jf. matloven § 23.</article></article><article class="legalArticle" data-lovdata-URL="LTI/forskrift/2010-02-26-247/§10" data-name="§10" id="kapittel-4-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Straff</span></h3><article class="legalP" id="kapittel-4-paragraf-3-ledd-1">Forsettlig eller uaktsom overtredelse av denne forskriften eller vedtak gitt i medhold av den, er straffbart i henhold til matloven § 28.</article></article><article class="legalArticle" data-lovdata-URL="LTI/forskrift/2010-02-26-247/§11" data-name="§11" id="kapittel-4-paragraf-4"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-4-ledd-1">Forskriften trer i kraft 1. mars 2010, med unntak for § 3 som trer i kraft fra den tid departementet bestemmer.</article></article></section><section class="section" id="kapittel-5" data-lovdata-URL="LTI/forskrift/2010-02-26-247/KAPITTEL_5"><h2>Forordninger</h2><article class="legalP" id="kapittel-5-ledd-1">Nedenfor følger til informasjon uoffisiell oversettelse av EØS-avtalen vedlegg II kapittel XII nr. 54zzzu (forordning (EF) nr. 1925/2006). Teksten vil erstattes av offisiell norsk oversettelse når dette foreligger.</article> <article class="defaultP" margin-top="true"><i>Forordning (EF) nr. 1925/2006:</i></article> <article class="defaultP" margin-top="true">For å lese forordning (EF) nr. 1925/2006 se her: (pdf)</article><article class="legalP" data-text-size="small" id="kapittel-5-ledd-2">Uoffisiell versjon.</article></section></main></body></html>