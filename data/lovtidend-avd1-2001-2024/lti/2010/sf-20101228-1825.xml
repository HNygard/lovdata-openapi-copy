<!DOCTYPE html><html lang="no"><head><title>Forskrift om endring i forskrift om losberedskapsgebyr og losingsgebyr (losgebyrer)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-12-28-1825</dd><dt class="dokid">DokumentID</dt><dd class="dokid">LTI/forskrift/2010-12-28-1825</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 15 s 2705</dd><dt class="dateInForce">I kraft fra</dt><dd class="dateInForce">2011-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-12-23-1128</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1989-06-16-59/§17</li><li>forskrift/1994-12-23-1128/§22</li></ul></dd><dt class="dateOfPublication">Kunngjort</dt><dd class="dateOfPublication">2011-01-04 15:30</dd><dt class="lastupdated">Rettet</dt><dd class="lastupdated">2010-02-22 (se nederst)</dd><dt class="journalNumber">Journalnummer</dt><dd class="journalNumber">2010-1281</dd><dt class="titleShort">Korttittel</dt><dd class="titleShort">Endr. i forskrift om losgebyrer</dd><dt class="title">Tittel</dt><dd class="title">Forskrift om endring i forskrift om losberedskapsgebyr og losingsgebyr (losgebyrer)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 28. desember 2010 med hjemmel i lov 16. juni 1989 nr. 59 om lostjenesten m.v. § 17, jf. forskrift 23. desember 1994 nr. 1128 om losberedskapsgebyr og losingsgebyr (losgebyrer) § 22.</dd><dt class="refid">RefID</dt><dd class="refid">forskrift/2010-12-28-1825</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om losberedskapsgebyr og losingsgebyr (losgebyrer)<ul class="tocSubUl"><li>I<ul class="tocSubUl"><li>§ 1. Losavgiftene</li><li>§ 2. Avgiftsplikt</li><li>§ 8. Avgift for enkeltseilinger</li><li>§ 10. Fritak fra losberedskapsavgiften</li><li>§ 11. Administrasjonsavgift</li><li>§ 12. Losingsavgift</li><li>§ 13. Bruk av flere statsloser</li><li>§ 14. Losing av slep</li><li>§ 15. Ventepenger</li><li>§ 16. Tillegg til losingsavgiften</li><li>§ 17. Farledbevisavgift</li><li>§ 18. Kadettfarledsbevisavgift</li><li>§ 19. Fritak fra avgiftsplikt</li><li>§ 20. Regning for avgiften</li><li>§ 21. Plikt til melding</li><li>§ 22. Klage</li><li>§ 23. Endringer og utfyllende bestemmelser</li><li>§ 24. Ikrafttredelse</li><li>§ 25. Overgangsbestemmelser</li></ul></li><li>II</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2010-12-28-1825" id="dokument"><h1>Forskrift om endring i forskrift om losberedskapsgebyr og losingsgebyr (losgebyrer)</h1><section class="section" data-name="kapI" id="kapittel-1" data-lovdata-URL="LTI/forskrift/2010-12-28-1825/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 23. desember 1994 nr. 1128 om losberedskapsgebyr og losingsgebyr (losgebyrer) gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om losberedskapsavgift, losings- og farledsbevisavgift (losavgifter)</i></article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Losavgiftene</span></span><article class="legalP" id="kapittel-1-foreslåttparagraf-1-ledd-1">Losavgiftene består av:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">Losberedskapsavgift – betales av fartøy uansett om statslos nyttes eller ikke.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">Losingsavgift – betales av fartøy som nytter statslos.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">Farledsbevisavgift – betales av fartøy/navigatør for gjennomføring av farledsbevisprøve, samt ved utstedelse, fornying eller endring av farledsbevis.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">Kadettfarledsbevisavgift – betales av fartøy/navigatør for utstedelse av kadettfarledsbevis.</article></article></li></ul></article><article class="legalP" id="kapittel-1-foreslåttparagraf-1-ledd-2">Losingsavgiften, farledsbevisavgiften og kadettfarledsbevisavgiften betales i tillegg til losberedskapsavgiften.</article></article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Avgiftsplikt</span></span><article class="legalP" id="kapittel-1-foreslåttparagraf-2-ledd-1">Fartøy som frivillig nytter statslos eller er omfattet av bestemmelsene om losplikt i henhold til loslovens § 13 og forskrifter gitt i medhold av denne, skal betale avgift etter denne forskriften. Dispensasjon fra losplikten fritar ikke fra plikten til å betale losberedskapsavgift.</article><article class="legalP" id="kapittel-1-foreslåttparagraf-2-ledd-2">Betalingsplikten for losberedskapsavgift inntrer når fartøyet passerer grensen for avgiftsbelagt farvann for inn- eller utseiling.</article><article class="legalP" id="kapittel-1-foreslåttparagraf-2-ledd-3">Betalingsplikten for losingsavgift inntrer når statslos tas ombord og omfatter all seilas med statslos ombord.</article><article class="legalP" id="kapittel-1-foreslåttparagraf-2-ledd-4">Betalingsplikten for farledsbevisavgift inntrer ved gjennomføring av farledsbevisprøve, samt ved utstedelse, fornying eller endring av farledsbevis.</article><article class="legalP" id="kapittel-1-foreslåttparagraf-2-ledd-5">Betalingsplikten for kadettfarledsbevisavgift inntrer ved utstedelse av kadettfarledsbevis.</article></article> <article class="defaultP" margin-top="true">§ 3 skal lyde:</article><article class="legalP" id="kapittel-1-ledd-2">I denne forskriften betyr:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1"><i>Avgiftsbelagt farvann:</i> Farvann med losplikt, jf. forskrift 23. desember 1994 nr. 1129 om plikt til å bruke los i norske farvann § 5.</article></article></li><li data-li-identifier="b." data-name="b."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1"><i>Innseiling:</i> Seilas fra farvann uten losplikt og passering av grensen til avgiftsbelagt farvann.</article></article></li><li data-li-identifier="c." data-name="c."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1"><i>Utseiling:</i> Seilas til farvann uten losplikt og passering av grensen fra avgiftsbelagt farvann.</article></article></li></ul></article><article class="legalP" id="kapittel-1-ledd-3">Fiskeri- og kystdepartementet kan i tvilstilfeller bestemme hva som skal forstås med de enkelte definisjonene.</article> <article class="defaultP" margin-top="true">§ 5 annet ledd skal lyde:</article><article class="legalP" id="kapittel-1-ledd-4">Kystverket bestemmer i tvilstilfeller ved enkeltvedtak om vilkårene for beregning etter denne bestemmelsen er oppfylt.</article> <article class="defaultP" margin-top="true">§ 6 skal lyde:</article><article class="legalP" id="kapittel-1-ledd-5">Fartøyets fører eller dets representanter plikter på forespørsel å framlegge gyldig målebrev i henhold til målereglene i norsk sjøfartslovgivning. Hvis slikt målebrev ikke kan framlegges innen en uke eller det fremdeles er tvil om beregningsgrunnlaget, bestemmer Kystverket ved enkeltvedtak hvilken størrelse som skal legges til grunn ved avgiftsberegningen.</article><article class="legalP" id="kapittel-1-ledd-6">Første ledd gjelder tilsvarende for annen dokumentasjon som Kystverket måtte ha behov for ved beregningen.</article> <article class="defaultP" margin-top="true">Kapittel III overskriften skal lyde:</article><span class="futuretitle" id="kapittel-1-foreslåttittel-1">Kapittel III: Losberedskapsavgift</span> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Avgift for enkeltseilinger</span></span><article class="legalP" id="kapittel-1-foreslåttparagraf-3-ledd-1">Ved innseiling og utseiling betales kr 0,79 pr. BT for de første 3000 BT og kr 0,70 pr. BT for den overskytende tonnasje. Ved seilas langs norskekysten som medfører flere innseilinger og utseilinger vil det først påløpe ny avgift etter fem dager fra første innseiling eller utseiling. Fartøy som oppholder seg i avgiftspliktig farvann i mer enn fem dager sammenhengende og som anløper mer enn en havn, uten å foreta innseiling eller utseiling, skal betale ny avgift.</article><article class="legalP" id="kapittel-1-foreslåttparagraf-3-ledd-2">Tankskip over 30&#xa0;000 BT som seiler inn for reparasjoner, leveranse av slop, mannskapsskifte eller annen nødvendig vareleveranse til skipet, kan etter søknad til Kystverket få halv avgift for inn- og utseilingen.</article></article> <article class="defaultP" margin-top="true">§ 9 skal lyde:</article><article class="legalP" id="kapittel-1-ledd-7">De betalingspliktige kan betale losberedskapsavgiften i form av en årsavgift i stedet for å betale for hver enkelt innseiling og utseiling. Avgiftspliktige fartøy som hovedsakelig seiler innenfor grensen for avgiftsbelagt farvann eller mellom norske havner skal betale losberedskapsavgiften i form av årsavgift.</article><article class="legalP" id="kapittel-1-ledd-8">Årsavgiften fra og med 1. januar 2011 er: <table><tbody><tr><td data-text-align="left" data-vertical-align="top">For fartøyer t.o.m.</td><td data-text-align="left" data-vertical-align="top">5&#xa0;000 BT</td><td data-text-align="left" data-vertical-align="top">kr 27,40</td></tr><tr><td data-text-align="left" data-vertical-align="top">For fartøyer f.o.m.</td><td data-text-align="left" data-vertical-align="top">5&#xa0;001 BT t.o.m. 10&#xa0;000 BT</td><td data-text-align="left" data-vertical-align="top">kr 53,30</td></tr><tr><td data-text-align="left" data-vertical-align="top">For fartøyer over</td><td data-text-align="left" data-vertical-align="top">10&#xa0;000 BT</td><td data-text-align="left" data-vertical-align="top">kr 64,80</td></tr></tbody></table></article><article class="legalP" id="kapittel-1-ledd-9">Årsavgiften skal være innbetalt senest 10 dager før avgiftsårets begynnelse. Fartøy kan tiltre årsavgiftsordningen i løpet av avgiftsåret, men kan da ikke få ettergitt eller tilbakebetalt avgift for enkeltseilinger før betalingstidspunktet. Fartøy som tiltrer årsavgiftsordningen i løpet av året, kan etter søknad til Kystverket betale 1/12 av årsavgiften pr. resterende og påbegynte måneder i året.</article><article class="legalP" id="kapittel-1-ledd-10">For betalt årsavgift for fartøyer som forliser, avhendes eller går ut av fast rute i avgiftsåret, dvs. ikke seiler i avgiftsbelagt farvann, kan det etter søknad til Kystverket gis en forholdsmessig refusjon i årsavgiften pr. hele gjenstående måneder etter den måneden endringen inntreffer. Bestemmelsen gjelder ikke for fartøy i sesongdrift.</article><article class="legalP" id="kapittel-1-ledd-11">Årsavgift kan ikke overføres fra et fartøy til et annet.</article> <article class="defaultP" margin-top="true">Nåværende § 10 til § 24 oppheves.</article> <article class="defaultP" margin-top="true">Ny § 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Fritak fra losberedskapsavgiften</span></span><article class="legalP" id="kapittel-1-foreslåttparagraf-4-ledd-1">Fartøy som kun utøver humanitær virksomhet i ikke-kommersielt øyemed er fritatt fra å betale losberedskapsavgift, når statslos ikke nyttes.</article><article class="legalP" id="kapittel-1-foreslåttparagraf-4-ledd-2">Ved tvil avgjør Kystverket om vilkårene for fritak etter første ledd er til stede.</article></article> <article class="defaultP" margin-top="true">Ny § 11 under kapittel III skal lyde:</article><article class="futureLegalArticle" data-name="§11" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Administrasjonsavgift</span></span><article class="legalP" id="kapittel-1-foreslåttparagraf-5-ledd-1">Hvis meldeplikten etter forskriftens § 21 ikke er overholdt kan fartøyet pålegges å dekke de kostnadene som oppsøkingen av fartøyet har påført Kystverket. Kystverket kan sette administrasjonsavgiften til samme beløp som utstedte avgift etter denne forskrift.</article></article> <article class="defaultP" margin-top="true">Ny § 12 til § 25 skal lyde:</article><span class="futuretitle" id="kapittel-1-foreslåttittel-2">Kapittel IV: Losingsavgift</span><article class="futureLegalArticle" data-name="§12" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Losingsavgift</span></span><article class="legalP" id="kapittel-1-foreslåttparagraf-6-ledd-1">Losingsavgift for losinger betales i form av timesatser for bruk av statslos. Antall timer regnes fra det tidspunkt hvor losingen tar til inntil det tidspunkt losen forlater fartøyet. Påbegynt time regnes som hel time.</article><article class="legalP" id="kapittel-1-foreslåttparagraf-6-ledd-2">Fartøyet skal alltid som et minimum betale for tre timer.</article><article class="legalP" id="kapittel-1-foreslåttparagraf-6-ledd-3">Når fartøyet anløper for å ta ombord eller landsette passasjerer, laste eller losse eller for ordre, og skipsføreren anmoder losen om å vente, belastes timer på vanlig måte.</article><article class="legalP" id="kapittel-1-foreslåttparagraf-6-ledd-4">Timesatsen er differensiert etter fartøyets størrelse på følgende måte: <table><thead><tr><th data-text-align="left" data-vertical-align="top"><i>Tonnasje</i></th><th data-text-align="right" data-vertical-align="top"><i>Timesats</i></th></tr></thead><tbody><tr><td data-text-align="left" data-vertical-align="top">Fra 0 til og med 1&#xa0;000 BT</td><td data-text-align="right" data-vertical-align="top">kr 1 262,-</td></tr><tr><td data-text-align="left" data-vertical-align="top">Fra 1&#xa0;001 til og med 2&#xa0;000 BT</td><td data-text-align="right" data-vertical-align="top">kr 1&#xa0;587,-</td></tr><tr><td data-text-align="left" data-vertical-align="top">Fra 2&#xa0;001 til og med 4&#xa0;000 BT</td><td data-text-align="right" data-vertical-align="top">kr 1&#xa0;870,-</td></tr><tr><td data-text-align="left" data-vertical-align="top">Fra 4&#xa0;001 til og med 8&#xa0;000 BT</td><td data-text-align="right" data-vertical-align="top">kr 2&#xa0;145,-</td></tr><tr><td data-text-align="left" data-vertical-align="top">Fra 8&#xa0;001 til og med 12&#xa0;000 BT</td><td data-text-align="right" data-vertical-align="top">kr 2&#xa0;347,-</td></tr><tr><td data-text-align="left" data-vertical-align="top">Fra 12&#xa0;001 til og med 20&#xa0;000 BT</td><td data-text-align="right" data-vertical-align="top">kr 2&#xa0;606,-</td></tr><tr><td data-text-align="left" data-vertical-align="top">Fra 20&#xa0;001 til og med 30&#xa0;000 BT</td><td data-text-align="right" data-vertical-align="top">kr 2&#xa0;849,-</td></tr><tr><td data-text-align="left" data-vertical-align="top">Fra 30&#xa0;001 til og med 50&#xa0;000 BT</td><td data-text-align="right" data-vertical-align="top">kr 3&#xa0;051,-</td></tr><tr><td data-text-align="left" data-vertical-align="top">Fra 50&#xa0;001 til og med 100&#xa0;000 BT</td><td data-text-align="right" data-vertical-align="top">kr 3&#xa0;254,-</td></tr><tr><td data-text-align="left" data-vertical-align="top">Fra 100&#xa0;001 BT og over</td><td data-text-align="right" data-vertical-align="top">kr 3&#xa0;464,-</td></tr></tbody></table></article></article><article class="futureLegalArticle" data-name="§13" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Bruk av flere statsloser</span></span><article class="legalP" id="kapittel-1-foreslåttparagraf-7-ledd-1">Når to eller flere statsloser nyttes vekselsvis, beregnes losingsavgift etter § 12 for hver av losene med et fratrekk på 50&#xa0;%.</article><article class="legalP" id="kapittel-1-foreslåttparagraf-7-ledd-2">Det betales likevel fullt ut for det antall loser som deltar i losingen samtidig.</article></article><article class="futureLegalArticle" data-name="§14" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Losing av slep</span></span><article class="legalP" id="kapittel-1-foreslåttparagraf-8-ledd-1">Ved losing av slep beregnes losingsavgift etter § 12 for summen av tonnasjen for slepebåt og slep. Hvis det ikke kan oppgis tonnasje for slepet, fastsettes denne av Kystverket.</article></article><article class="futureLegalArticle" data-name="§15" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Ventepenger</span></span><article class="legalP" id="kapittel-1-foreslåttparagraf-9-ledd-1">Når statslos er tilsagt av en som opptrer på fartøyets vegne til å møte fram på et bestemt sted til bestemt tid, men må vente på fartøyet mer enn en time, betales losingsavgift i form av ventepenger etter fartøyets timesats i henhold til § 12, også for den første timen. Ventepenger beregnes fra opprinnelig tilsigelsestidspunkt inntil losingen tar til.</article><article class="legalP" id="kapittel-1-foreslåttparagraf-9-ledd-2">Hvis losingen ikke finner sted, skal det dessuten betales ventepenger pr. time for medgått tid for fram og tilbakereise.</article><article class="legalP" id="kapittel-1-foreslåttparagraf-9-ledd-3">Kystverket kan i tvilstilfeller ved enkeltvedtak bestemme hvor mange timer som skal legges til grunn ved beregningen av ventepenger.</article></article><article class="futureLegalArticle" data-name="§16" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Tillegg til losingsavgiften</span></span><article class="legalP" id="kapittel-1-foreslåttparagraf-10-ledd-1">Når det er utført en uvanlig lostjeneste eller når losingen har budt på særlige vansker eller når det er medgått særskilt tid til planlegging eller forberedelse av losoppdraget, kan det kreves et særskilt tillegg til losingsavgiften. Tillegget beregnes etter fartøyets timesats i henhold til § 12 for det antall timer som Kystverket bestemmer.</article><article class="legalP" id="kapittel-1-foreslåttparagraf-10-ledd-2">Bestillingsavgift tillegges losingsavgiften dersom losbestillingen ikke er gjort elektronisk via den elektroniske internettjenesten til Kystverket. Bestillingsavgift tillegges også bestillinger av los som foretas mindre enn to timer før losoppdraget skal starte. Endring i losbestillinger hvor avgangstidspunktet er bekreftet av bestiller fører til ombestillingsavgift for hver endring. Det kan tillegges flere avgifter etter denne paragraf på samme losoppdrag. Bestillingsavgiften og ombestillingsavgiften er kr 1 500,-.</article></article><span class="futuretitle" id="kapittel-1-foreslåttittel-3">Kapittel V: Farledsbevisavgift og kadettfarledsbevisavgift</span><article class="futureLegalArticle" data-name="§17" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Farledbevisavgift</span></span><article class="legalP" id="kapittel-1-foreslåttparagraf-11-ledd-1">For praktisk prøve i forbindelse med utstedelse eller utvidelse av farledsbevis betales kr 2&#xa0;000,-. For praktisk prøve i forbindelse med utstedelse eller utvidelse av farledsbevis betales kr 2&#xa0;000,-. Dersom prøven ikke bestås, skal det betales ny avgift for ny prøve.</article><article class="legalP" id="kapittel-1-foreslåttparagraf-11-ledd-2">For utstedelse, fornying eller endring av farledsbeviset betales kr 1 000,-.</article></article><article class="futureLegalArticle" data-name="§18" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Kadettfarledsbevisavgift</span></span><article class="legalP" id="kapittel-1-foreslåttparagraf-12-ledd-1">For utstedelse av kadettfarledsbevis etter forskrift 23. desember 1994 nr. 1129 om plikt til å bruke los i norske farvann § 18 betales kr 1&#xa0;000,-.</article></article><span class="futuretitle" id="kapittel-1-foreslåttittel-4">Kapittel VI: Fellesbestemmelser</span><article class="futureLegalArticle" data-name="§19" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Fritak fra avgiftsplikt</span></span><article class="legalP" id="kapittel-1-foreslåttparagraf-13-ledd-1">Kystverket kan etter søknad gi fritak fra avgiftsplikten etter forskriften her når særlige hensyn tilsier det.</article></article><article class="futureLegalArticle" data-name="§20" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Regning for avgiften</span></span><article class="legalP" id="kapittel-1-foreslåttparagraf-14-ledd-1">Når statslos ikke nyttes, utstedes avgiftsregning for hver gang fartøyet passerer grensen for avgiftsbelagt farvann for inn- eller utseiling, eller ved utløpet av perioden nevnt i § 8 første ledd. Når statslos nyttes, utstedes avgiftsregning for hvert losoppdrag. For øvrig bestemmer Kystverket i hvilken periode det skal beregnes avgift for.</article><article class="legalP" id="kapittel-1-foreslåttparagraf-14-ledd-2">Avgiftene skal betales til Kystverket i henhold til utsendt faktura.</article></article><article class="futureLegalArticle" data-name="§21" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Plikt til melding</span></span><article class="legalP" id="kapittel-1-foreslåttparagraf-15-ledd-1">Når betalingspliktig fartøy ikke har benyttet statslos, skal føreren eller annen representant for fartøyet gi elektronisk melding om seilasen til Kystverket, jf. § 11 og § 16 annet ledd. Meldingen skal gis i Kystverkets meldingssystem SafeSeaNet før seilas foretas. Meldingen skal innholde tilstrekkelige opplysninger til at regning kan utferdiges.</article></article><article class="futureLegalArticle" data-name="§22" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Klage</span></span><article class="legalP" id="kapittel-1-foreslåttparagraf-16-ledd-1">Enkeltvedtak som treffes etter denne forskriften, kan påklages etter bestemmelsene i lov 10. februar 1967 om behandlingsmåten i forvaltningssaker (forvaltningsloven). Kystverkets hovedkontor er klageinstans for vedtak fattet av regionkontorene. Fiskeri- og kystdepartementet er klageinstans for vedtak fattet av Kystverkets hovedkontor.</article></article><article class="futureLegalArticle" data-name="§23" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 23</span>. <span class="legalArticleTitle">Endringer og utfyllende bestemmelser</span></span><article class="legalP" id="kapittel-1-foreslåttparagraf-17-ledd-1">Fiskeri- og kystdepartementet kan endre forskriften her og gi forskrifter om utfyllende bestemmelser til denne forskriften.</article></article><span class="futuretitle" id="kapittel-1-foreslåttittel-5">Kapittel VII: Ikrafttredelse, overgangsbestemmelser</span><article class="futureLegalArticle" data-name="§24" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 24</span>. <span class="legalArticleTitle">Ikrafttredelse</span></span><article class="legalP" id="kapittel-1-foreslåttparagraf-18-ledd-1">Denne forskriften trer i kraft 1. mai 1995 kl. 00.00 og får anvendelse for fartøyer som passerer grensen for gebyrbelagt farvann for inn- eller utseiling eller nytter statslos etter dette tidspunkt.</article><article class="legalP" id="kapittel-1-foreslåttparagraf-18-ledd-2">Fra samme tidspunkt oppheves følgende forskrifter:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-18-ledd-2-punkt-1"><article class="legalP" id="kapittel-1-foreslåttparagraf-18-ledd-2-punkt-1-ledd-1">Forskrift om takster for kystgebyr m.v. for perioden 1. januar – 30. april 1995 fastsatt ved kgl.res. 23. desember 1994 nr. 1128 i medhold av los om losvesenet av 1948.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-18-ledd-2-punkt-2"><article class="legalP" id="kapittel-1-foreslåttparagraf-18-ledd-2-punkt-2-ledd-1">Forskrift om grensen i henhold til losloven mellom innenskjærs og utenskjærs farvann fastsatt ved kgl.res. 14. juli 1950 nr. 8702.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-18-ledd-2-punkt-3"><article class="legalP" id="kapittel-1-foreslåttparagraf-18-ledd-2-punkt-3-ledd-1">Forskrift om utvidelse av årsavgiftsordningen for kystgebyr fastsatt av Fiskeri- og kystdepartementet 13. mars 1985 nr. 656.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-18-ledd-2-punkt-4"><article class="legalP" id="kapittel-1-foreslåttparagraf-18-ledd-2-punkt-4-ledd-1">Forskrift om fritakelse fra å betale milepenger for visse fartøyer i kombinert innen- og utenriks rutefart fastsatt av Industri-, håndverk- og skipsfartsdepartementet den 30. september 1948.</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-18-ledd-2-punkt-5"><article class="legalP" id="kapittel-1-foreslåttparagraf-18-ledd-2-punkt-5-ledd-1">Bestemmelser om årsavgift fastsatt av Fiskeri- og kystdepartementet 10. oktober 1969.</article></article></li></ul></article></article><article class="futureLegalArticle" data-name="§25" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 25</span>. <span class="legalArticleTitle">Overgangsbestemmelser</span></span><article class="legalP" id="kapittel-1-foreslåttparagraf-19-ledd-1">Fiskeri- og kystdepartementet kan ved enkeltvedtak eller forskrift gi nærmere overgangsbestemmelser, herunder gjøre unntak fra forskriften.</article><article class="legalP" id="kapittel-1-foreslåttparagraf-19-ledd-2">Passasjerskip som i 1995 har betalt kystgebyr for 100 seilinger etter bestemmelsene i § 9 bokstav a i forskrift om takster for kystgebyr fastsatt ved kgl.res. 23. desember 1994 nr. 1127, er fritatt fra plikten til å betale losgebyrer for resten av 1995, med mindre fartøyet benytter statslos. Passasjerskip som i 1995 har betalt kystgebyr etter den samme bestemmelsen, men som ikke har nådd 100 seilinger, kan fortsatt betale etter reglene i denne bestemmelsen, men etter nye satser. Når 100 seilinger er nådd, er vedkommende passasjerskip fritatt fra å betale losgebyrer for resten av 1995, med mindre fartøyet benytter statslos.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2010-12-28-1825/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2011 kl. 00.00 og får anvendelse for fartøyer som passerer grensen for avgiftsbelagt farvann for inn- og utseiling, eller nytter statslos etter dette tidspunktet.</article></section><section class="section" id="kapittel-3" data-lovdata-URL="LTI/forskrift/2010-12-28-1825/KAPITTEL_3"><h2>Rettelser</h2><article class="defaultP" data-text-size="small"><strong>Publisert:</strong> I 2011 hefte 2 (Rettelse)</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">§ 17 første ledd annet punktum skal lyde:</article><article class="legalP" id="kapittel-3-ledd-1">For <i>teoretisk</i> prøve i forbindelse med utstedelse eller utvidelse av farledsbevis betales kr 2&#xa0;000,-.</article></section></main></body></html>