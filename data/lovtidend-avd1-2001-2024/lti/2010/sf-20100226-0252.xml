<!DOCTYPE html><html lang="no"><head><title>Forskrift om begrensninger i fisket etter torsk, rognkjeks, makrell og kongekrabbe med ikke-merkeregistrerte fartøy eller fra land</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-02-26-252</dd><dt class="dokid">DokumentID</dt><dd class="dokid">LTI/forskrift/2010-02-26-252</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 3 s 415</dd><dt class="dateInForce">I kraft fra</dt><dd class="dateInForce">2010-02-26</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-12-22-1681</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§12</li><li>lov/2008-06-06-37/§16</li><li>lov/2008-06-06-37/§22</li></ul></dd><dt class="dateOfPublication">Kunngjort</dt><dd class="dateOfPublication">2010-03-02 13:54</dd><dt class="journalNumber">Journalnummer</dt><dd class="journalNumber">2010-0192</dd><dt class="titleShort">Korttittel</dt><dd class="titleShort">Forskrift om begrensninger i torskefisket mv</dd><dt class="title">Tittel</dt><dd class="title">Forskrift om begrensninger i fisket etter torsk, rognkjeks, makrell og kongekrabbe med ikke-merkeregistrerte fartøy eller fra land</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 26. februar 2010 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 12, § 16 og § 22.</dd><dt class="refid">RefID</dt><dd class="refid">forskrift/2010-02-26-252</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om begrensninger i fisket etter torsk, rognkjeks, makrell og kongekrabbe med ikke-merkeregistrerte fartøy eller fra land<ul class="tocSubUl"><li>§ 1. Saklig virkeområde</li><li>§ 2. Omsetningsgrense for torsk</li><li>§ 3. Fiskeforbud i perioder med fiskestopp</li><li>§ 4. Forbud mot å fiske rognkjeks</li><li>§ 5. Redskapsbegrensning i fisket etter makrell</li><li>§ 6. Begrensninger i fisket etter kongekrabbe</li><li>§ 7. Straff</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2010-02-26-252" id="dokument"><h1>Forskrift om begrensninger i fisket etter torsk, rognkjeks, makrell og kongekrabbe med ikke-merkeregistrerte fartøy eller fra land</h1><article class="legalArticle" data-lovdata-URL="LTI/forskrift/2010-02-26-252/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Saklig virkeområde</span></h2><article class="legalP" id="paragraf-1-ledd-1">Denne forskriften gjelder for fiske med fartøy som ikke er merkeregistrert og for fiske fra land.</article></article><article class="legalArticle" data-lovdata-URL="LTI/forskrift/2010-02-26-252/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Omsetningsgrense for torsk</span></h2><article class="legalP" id="paragraf-2-ledd-1">Det kan maksimalt landes 2000 kg torsk rund vekt per kalenderår for omsetning.</article><article class="legalP" id="paragraf-2-ledd-2">Kvantumet på 2000 kg torsk rund vekt gjelder samlet for all torsk fisket sør og nord for 62° N.</article></article><article class="legalArticle" data-lovdata-URL="LTI/forskrift/2010-02-26-252/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fiskeforbud i perioder med fiskestopp</span></h2><article class="legalP" id="paragraf-3-ledd-1">Det er forbudt å drive fiske for omsetning i den tiden det er fastsatt fiskestopp for ervervsmessig fiske med tilsvarende redskap.</article><article class="legalP" id="paragraf-3-ledd-2">Forbudet i første ledd er ikke til hinder for fiske til egen husholdnings behov for fisk til konsum og agn.</article><article class="legalP" id="paragraf-3-ledd-3">Fiskeridirektoratets regionkontor kan gi tillatelse til omsetning av fangst fra større arrangementer hvor fangst av fisk er det vesentlige element.</article></article><article class="legalArticle" data-lovdata-URL="LTI/forskrift/2010-02-26-252/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forbud mot å fiske rognkjeks</span></h2><article class="legalP" id="paragraf-4-ledd-1">Det er forbudt å fiske rognkjeks i Nordland, Troms og Finnmark.</article></article><article class="legalArticle" data-lovdata-URL="LTI/forskrift/2010-02-26-252/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Redskapsbegrensning i fisket etter makrell</span></h2><article class="legalP" id="paragraf-5-ledd-1">Ved fiske etter makrell er det ikke tillatt å benytte mer enn én maskindrevet dorg med maksimalt 10 angler per fartøy.</article></article><article class="legalArticle" data-lovdata-URL="LTI/forskrift/2010-02-26-252/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Begrensninger i fisket etter kongekrabbe</span></h2><article class="legalP" id="paragraf-6-ledd-1">Det er forbudt å drive fangst av kongekrabbe innenfor kvoteregulert område øst for 26° Ø, med unntak av inntil 10 kongekrabber til egen husholdning per år.</article><article class="legalP" id="paragraf-6-ledd-2">Den enkelte person eller det enkelte fartøy kan ikke drive fangst med mer enn 1 teine.</article><article class="legalP" id="paragraf-6-ledd-3">Det er ikke adgang til å fange kongekrabbe med mindre skjoldlengde enn 13,7 cm.</article><article class="legalP" id="paragraf-6-ledd-4">Fiskeridirektoratet kan fastsette bestemmelser om rapporteringsplikt ved fangst av kongekrabbe etter denne bestemmelsen.</article></article><article class="legalArticle" data-lovdata-URL="LTI/forskrift/2010-02-26-252/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straff</span></h2><article class="legalP" id="paragraf-7-ledd-1">Den som forsettlig eller uaktsomt overtrer bestemmelser gitt i denne forskriften, straffes i henhold til lov 6. juni 2008 nr. 37 om forvaltning av viltlevande marine ressursar § 60, § 61 og § 64. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2010-02-26-252/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Denne forskrift trer i kraft straks.</article><article class="legalP" id="paragraf-8-ledd-2">Samtidig oppheves forskrift 22. desember 2005 nr. 1681 om begrensninger i fisket for ikke-manntallsførte fiskere i fiske etter torsk, rognkjeks, makrell og kongekrabbe.</article></article></main></body></html>