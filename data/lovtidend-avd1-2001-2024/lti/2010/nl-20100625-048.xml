<!DOCTYPE html><html lang="no"><head><title>Lov om endringer i plan- og bygningsloven (byggesaksdelen)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2010-06-25-48</dd><dt class="dokid">DokumentID</dt><dd class="dokid">LTI/lov/2010-06-25-48</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 8 s 1371</dd><dt class="dateInForce">I kraft fra</dt><dd class="dateInForce">2010-06-25</dd><dt class="changesToDocuments">Endrer</dt><dd class="changesToDocuments"><ul><li>lov/2008-06-27-71</li></ul></dd><dt class="dateOfPublication">Kunngjort</dt><dd class="dateOfPublication">2010-06-25 15:30</dd><dt class="journalNumber">Journalnummer</dt><dd class="journalNumber">2010-0540</dd><dt class="titleShort">Korttittel</dt><dd class="titleShort">Endringslov til plan- og bygningsloven</dd><dt class="title">Tittel</dt><dd class="title">Lov om endringer i plan- og bygningsloven (byggesaksdelen)</dd><dt class="miscInformation">Annet om dokumentet</dt><dd class="miscInformation">Prop.122 L (2009–2010), Innst.324 L (2009–2010), Lovvedtak 65 (2009–2010). Stortingets første og andre gangs behandling hhv. 10. og 14. juni 2010. Fremmet av Kommunal- og regionaldepartementet.</dd><dt class="refid">RefID</dt><dd class="refid">lov/2010-06-25-48</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i plan- og bygningsloven (byggesaksdelen)<ul class="tocSubUl"><li>I<ul class="tocSubUl"><li>§ 17-6. Forskrifter</li><li>§ 29-4. Byggverkets plassering, høyde og avstand fra nabogrense</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2010-06-25-48" id="dokument"><h1>Lov om endringer i plan- og bygningsloven (byggesaksdelen)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 27. juni 2008 nr. 71 om planlegging og byggesaksbehandling (plan- og bygningsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2010-06-25-48/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 27. juni 2008 nr. 71 om planlegging og byggesaksbehandling gjøres følgende endringer:</article> <article class="defaultP" margin-top="true">§ 17-6 skal lyde:</article><article class="futureLegalArticle" data-name="§17-6" id="kapittel-1-foreslåttparagraf-1"><span class="futureLegalArticleHeader">§ 17-6. <span class="legalArticleTitle">Forskrifter</span></span><article class="legalP" id="kapittel-1-foreslåttparagraf-1-ledd-1">Departementet kan gi ytterligere regler om krav til avtaleinngåelsen, typer av tiltak som kan omfattes, herunder at nærmere angitte tiltak ikke kan inngå i avtale, hvordan kriteriene i loven skal anvendes og hvordan avtalevilkårene skal gjennomføres.</article></article> <article class="defaultP" margin-top="true">§ 18-7 annet ledd annet punktum skal lyde:</article><article class="legalP" id="kapittel-1-ledd-2">Dersom bestemmelsen i første punktum fører til at ikke alle utgifter ifølge § 18-5 blir dekket for en eller flere av eiendommene, kan refusjonskreditor kreve at udekkede beløp blir fordelt på de andre eiendommene i samsvar med reglene i første ledd.</article> <article class="defaultP" margin-top="true">§ 20-1 første ledd bokstav i skal lyde:<ul class="defaultList"><li data-li-identifier="i)" data-name="i)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">plassering av skilt- og reklameinnretninger</article></article></li></ul></article> <article class="defaultP" margin-top="true">§ 20-3 første ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">mindre frittliggende bygning som oppføres på bebygd eiendom, og som ikke kan brukes til beboelse</article></article></li></ul></article> <article class="defaultP" margin-top="true">§ 20-3 tredje ledd skal lyde:</article><article class="legalP" id="kapittel-1-ledd-3">Departementet kan i forskrift unnta også andre tiltak fra bestemmelsene i § 20-1, herunder plassering av anleggsbrakker i mer enn to måneder i direkte tilknytning til bygge- eller anleggstomt hvor arbeid pågår.</article> <article class="defaultP" margin-top="true">§ 21-4 sjette ledd ny bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">tiltakshaver varsler kommunen når midlertidige tiltak som nevnt i § 20-2 bokstav c, fjernes</article></article></li></ul></article> <article class="defaultP" margin-top="true">§ 21-5 nytt fjerde ledd skal lyde</article><article class="legalP" id="kapittel-1-ledd-4">Departementet kan gi forskrifter om plikt for kommunen til å rapportere til andre myndigheter.</article> <article class="defaultP" margin-top="true">§ 21-10 andre ledd skal lyde:</article><article class="legalP" id="kapittel-1-ledd-5">Ved ferdigattest skal det fra tiltakshavers eller de ansvarlige foretaks side foreligge tilstrekkelig dokumentasjon over byggverkets, herunder byggeproduktenes, egenskaper som grunnlag for forvaltning, drift og vedlikehold av bygget. Departementet kan gi forskrift om innhold, avlevering og oppbevaring av slik dokumentasjon.</article> <article class="defaultP" margin-top="true">§ 21-10 femte ledd skal lyde:</article><article class="legalP" id="kapittel-1-ledd-6">Departementet kan gi forskrift om unntak fra krav om ferdigattest for særskilte tiltak, ferdigstillelsen av tiltak, sluttkontroll, dokumentasjon for kommunens behandling av søknad om ferdigattest og midlertidig brukstillatelse.</article> <article class="defaultP" margin-top="true">§ 22-5 første ledd skal lyde:</article><article class="legalP" id="kapittel-1-ledd-7">Departementet kan gi forskrift om saksbehandling og krav for godkjenning, tilbaketrekking, ordningens omfang og organisering, tidsfrister for sentral godkjenning og konsekvenser av fristoverskridelse, og om gebyr for godkjenning som ikke kan gå ut over selvkost.</article> <article class="defaultP" margin-top="true">§ 23-1 nytt tredje ledd skal lyde:</article><article class="legalP" id="kapittel-1-ledd-8">Kommunen kan unnta fra krav om ansvarsrett der dette er klart unødvendig.</article> <article class="defaultP" margin-top="true">§ 28-6 nytt tredje ledd skal lyde:</article><article class="legalP" id="kapittel-1-ledd-9">Departementet kan gi forskrifter med krav til sikkerhetsnivå og sikringstiltak for basseng, brønn og dam.</article> <article class="defaultP" margin-top="true">§ 29-4 skal lyde:</article><article class="futureLegalArticle" data-name="§29-4" id="kapittel-1-foreslåttparagraf-2"><span class="futureLegalArticleHeader">§ 29-4. <span class="legalArticleTitle">Byggverkets plassering, høyde og avstand fra nabogrense</span></span><article class="legalP" id="kapittel-1-foreslåttparagraf-2-ledd-1">Byggverkets plassering, herunder høydeplassering, og byggverkets høyde skal godkjennes av kommunen. Kommunen skal påse at veglovas bestemmelser om byggegrense og frisikt blir fulgt. Bygning med gesimshøyde over 8 meter og mønehøyde over 9 meter kan bare føres opp hvor det har hjemmel i plan etter kapittel 11 eller 12.</article><article class="legalP" id="kapittel-1-foreslåttparagraf-2-ledd-2">Hvis ikke annet er bestemt i plan etter kapittel 11 eller 12, skal byggverk ha en avstand fra nabogrense som minst svarer til byggverkets halve høyde og ikke under 4 meter.</article><article class="legalP" id="kapittel-1-foreslåttparagraf-2-ledd-3">Kommunen kan godkjenne at byggverk plasseres nærmere nabogrense enn nevnt i andre ledd eller i nabogrense:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-3-punkt-1"><article class="legalP" id="kapittel-1-foreslåttparagraf-2-ledd-3-punkt-1-ledd-1">når eier (fester) av naboeiendommen har gitt skriftlig samtykke eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-3-punkt-2"><article class="legalP" id="kapittel-1-foreslåttparagraf-2-ledd-3-punkt-2-ledd-1">ved oppføring av garasje, uthus og lignende mindre tiltak.</article></article></li></ul></article><article class="legalP" id="kapittel-1-foreslåttparagraf-2-ledd-4">Nærmere bestemmelser, herunder regler om avstand mellom byggverk, beregningsmåten for høyde, avstand fra nabogrense og areal på bygning som nevnt i andre ledd bokstav b, gis ved forskrift.</article></article> <article class="defaultP" margin-top="true">§ 30-5 nytt fjerde punktum skal lyde:</article><article class="legalP" id="kapittel-1-ledd-10">Departementet kan videre gi forskrifter om hvilke krav som gjelder for anleggsbrakker som skal stå lenger enn to år i direkte tilknytning til bygge- eller anleggstomt hvor arbeid pågår.</article></section><section class="section" data-name="kapII" id="kapittel-2" data-lovdata-URL="LTI/lov/2010-06-25-48/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven trer i kraft straks.</article></section></main></body></html>