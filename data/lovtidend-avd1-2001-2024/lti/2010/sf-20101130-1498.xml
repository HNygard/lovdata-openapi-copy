<!DOCTYPE html><html lang="no"><head><title>Forskrift om tilsyn med ordninger for avtalefestet pensjon</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-11-30-1498</dd><dt class="dokid">DokumentID</dt><dd class="dokid">LTI/forskrift/2010-11-30-1498</dd><dt class="ministry">Departement</dt><dd class="ministry"><ul><li>Arbeidsdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 13 s 2271</dd><dt class="dateInForce">I kraft fra</dt><dd class="dateInForce">2011-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2010-02-19-5/§24</li><li>lov/2010-02-19-5/§30</li></ul></dd><dt class="dateOfPublication">Kunngjort</dt><dd class="dateOfPublication">2010-12-03 15:00</dd><dt class="journalNumber">Journalnummer</dt><dd class="journalNumber">2010-1008</dd><dt class="titleShort">Korttittel</dt><dd class="titleShort">Forskrift om tilsyn med ordninger for AFP</dd><dt class="title">Tittel</dt><dd class="title">Forskrift om tilsyn med ordninger for avtalefestet pensjon</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeidsdepartementet 30. november 2010 med hjemmel i lov 19. februar 2010 nr. 5 om statstilskott til arbeidstakere som tar ut avtalefestet pensjon i privat sektor (AFP-tilskottsloven) § 24, jf. § 30.</dd><dt class="refid">RefID</dt><dd class="refid">forskrift/2010-11-30-1498</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilsyn med ordninger for avtalefestet pensjon<ul class="tocSubUl"><li>§ 1. Virkeområde</li><li>§ 2. Formålet med tilsynet</li><li>§ 3. Utøvelse av tilsynet</li><li>§ 4. Opplysningsplikt</li><li>§ 5. Pålegg</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2010-11-30-1498" id="dokument"><h1>Forskrift om tilsyn med ordninger for avtalefestet pensjon</h1><article class="legalArticle" data-lovdata-URL="LTI/forskrift/2010-11-30-1498/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften her gjelder for tilsyn med fellesordningen i privat sektor for avtalefestet pensjon etter AFP-tilskottsloven kapittel 2 og 3 og for tilsyn med ordningene i privat sektor som ble etablert i medhold av lov 23. desember 1988 nr. 110 om statstilskott til ordninger for avtalefestet pensjon.</article></article><article class="legalArticle" data-lovdata-URL="LTI/forskrift/2010-11-30-1498/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formålet med tilsynet</span></h2><article class="legalP" id="paragraf-2-ledd-1">Tilsynet skal sikre at administrasjon og finansiering av pensjonsordningene er i samsvar med bestemmelsene i AFP-tilskottsloven og bestemmelsene i vedtektene for ordningene. Det skal særlig påses at bestemmelsene om finansiering og fondsopplegg overholdes.</article></article><article class="legalArticle" data-lovdata-URL="LTI/forskrift/2010-11-30-1498/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utøvelse av tilsynet</span></h2><article class="legalP" id="paragraf-3-ledd-1">Tilsynet utøves inntil videre av Arbeidsdepartementet.</article><article class="legalP" id="paragraf-3-ledd-2">Som ledd i utøvelsen av tilsynet, kan departementet forelegge forhold som angår drift og finansiering av AFP-ordningene for eksterne og uavhengig instanser til vurdering.</article><article class="legalP" id="paragraf-3-ledd-3">Departementet kan ta opp med ordningenes styre ethvert forhold som kan anses å stride mot rammene for slike ordninger i AFP-tilskottsloven.</article></article><article class="legalArticle" data-lovdata-URL="LTI/forskrift/2010-11-30-1498/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Opplysningsplikt</span></h2><article class="legalP" id="paragraf-4-ledd-1">Departementet kan kreve at pensjonsordningenes styre eller administrasjon og Arbeids- og velferdsdirektoratet gir de opplysninger som anses nødvendige for å kunne føre kontroll med ordningenes administrasjon og finansiering.</article><article class="legalP" id="paragraf-4-ledd-2">Departementet skal ubedt sendes kopi av styrets vedtak om vedkommende AFP-ordning og skal, i tillegg til årsoppgaver, gis kvartalsvise oppgaver over antall pensjonister, pensjonsutgifter, premieinngang, fondsopplegg og anbringelse av pensjonsordningens midler.</article></article><article class="legalArticle" data-lovdata-URL="LTI/forskrift/2010-11-30-1498/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Pålegg</span></h2><article class="legalP" id="paragraf-5-ledd-1">Departementet kan, etter å ha forelagt spørsmålet for partene i vedkommende ordning for AFP, gi pålegg om endringer i drift eller finansiering.</article></article><article class="legalArticle" data-lovdata-URL="LTI/forskrift/2010-11-30-1498/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Forskriften her trer i kraft 1. januar 2011.</article></article></main></body></html>