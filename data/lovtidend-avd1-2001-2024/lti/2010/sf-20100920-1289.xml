<!DOCTYPE html><html lang="no"><head><title>Forskrift om ekstraordinært tilskudd ved frakt av reinskrott for slaktesesongen 2010–2011</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-09-20-1289</dd><dt class="dokid">DokumentID</dt><dd class="dokid">LTI/forskrift/2010-09-20-1289</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 11 s 1987</dd><dt class="dateInForce">I kraft fra</dt><dd class="dateInForce">2010-09-20 – 2011-03-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2010-09-24 14:00</dd><dt class="journalNumber">Journalnummer</dt><dd class="journalNumber">2010-0855</dd><dt class="titleShort">Korttittel</dt><dd class="titleShort">Forskrift om tilskudd ved frakt av reinskrott</dd><dt class="title">Tittel</dt><dd class="title">Forskrift om ekstraordinært tilskudd ved frakt av reinskrott for slaktesesongen 2010–2011</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 20. september 2010 med hjemmel i Stortingets vedtak om Reindriftsavtalen.</dd><dt class="refid">RefID</dt><dd class="refid">forskrift/2010-09-20-1289</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om ekstraordinært tilskudd ved frakt av reinskrott for slaktesesongen 2010–2011<ul class="tocSubUl"><li>§ 1. Formål</li><li>§ 2. Vilkår</li><li>§ 3. Beregning av tilskudd</li><li>§ 4. Krav til søknad</li><li>§ 5. Saksbehandling</li><li>§ 6. Kontroll og tilbakebetaling</li><li>§ 7. Klageadgang</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2010-09-20-1289" id="dokument"><h1>Forskrift om ekstraordinært tilskudd ved frakt av reinskrott for slaktesesongen 2010–2011</h1><article class="legalArticle" data-lovdata-URL="LTI/forskrift/2010-09-20-1289/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Ekstraordinært tilskudd ved frakt av reinskrott skal bidra til økt slakteuttak i Finnmark, samt bidra til utjevning av fraktkostnader til marked.</article></article><article class="legalArticle" data-lovdata-URL="LTI/forskrift/2010-09-20-1289/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår</span></h2><article class="legalP" id="paragraf-2-ledd-1">For at tilskudd skal kunne innvilges etter denne forskrift må<ul class="defaultList"><li data-li-identifier="a." data-name="a."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">videreforedlingsanlegget være lokalisert sør for Finnmark,</article></article></li><li data-li-identifier="b." data-name="b."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">slaktedyr tilhøre lovlige siidaandeler i Vest- eller Øst-Finnmark reinbeiteområder,</article></article></li><li data-li-identifier="c." data-name="c."><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">slakting og/eller frakt skje på en rasjonell måte,</article></article></li><li data-li-identifier="d." data-name="d."><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">slakting av rein og håndtering av reinkjøtt/skrott være i samsvar med gjeldende forskrifter, og</article></article></li><li data-li-identifier="e." data-name="e."><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">ikke vært gitt ordinært frakttilskudd for den samme slakteskrotten.</article></article></li></ul></article></article><article class="legalArticle" data-lovdata-URL="LTI/forskrift/2010-09-20-1289/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Beregning av tilskudd</span></h2><article class="legalP" id="paragraf-3-ledd-1">Tilskudd kan innvilges for frakt av hel skrott fra slakteanlegg, ev. fryse/nedskjæringsanlegg, til videreforedlingsanlegg med 40 kroner per slakt for avstand under 500 km, 75 kroner per slakt for avstander på 500 til 1000 km, og 90 kroner for avstander over 1000 km.</article><article class="legalP" id="paragraf-3-ledd-2">Ekstraordinært frakttilskudd skal beregnes ut fra avstanden mellom slakteanlegg, ev. fryse/nedskjæringsanlegg, til videreforedlingsanlegget.</article><article class="legalP" id="paragraf-3-ledd-3">Det innvilges kun ett tilskudd per hele skrott.</article></article><article class="legalArticle" data-lovdata-URL="LTI/forskrift/2010-09-20-1289/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til søknad</span></h2><article class="legalP" id="paragraf-4-ledd-1">Søknad om ekstraordinært frakttilskudd sendes til Reindriftssjefen på særskilt skjema i forkant av transporten.</article></article><article class="legalArticle" data-lovdata-URL="LTI/forskrift/2010-09-20-1289/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Saksbehandling</span></h2><article class="legalP" id="paragraf-5-ledd-1">Reindriftssjefen avgjør søknaden og gir tilsagn om at tilskudd vil bli utbetalt.</article><article class="legalP" id="paragraf-5-ledd-2">I etterkant av transporten oversendes en sluttrapport med anmodning om utbetaling.</article><article class="legalP" id="paragraf-5-ledd-3">Reindriftssjefen anviser tilskuddet til utbetaling der sluttrapporten samsvarer med søknaden.</article></article><article class="legalArticle" data-lovdata-URL="LTI/forskrift/2010-09-20-1289/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kontroll og tilbakebetaling</span></h2><article class="legalP" id="paragraf-6-ledd-1">Reindriftssjefen kan kreve hele eller deler av tilskuddet tilbakebetalt dersom vesentlige forutsetninger for tilskuddet viser seg ikke å være oppfylt.</article></article><article class="legalArticle" data-lovdata-URL="LTI/forskrift/2010-09-20-1289/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Klageadgang</span></h2><article class="legalP" id="paragraf-7-ledd-1">Reindriftssjefens vedtak etter denne forskrift kan påklages til Landbruks- og matdepartementet.</article></article><article class="legalArticle" data-lovdata-URL="LTI/forskrift/2010-09-20-1289/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Denne forskriften trer i kraft straks og gjelder til og med 31. mars 2011.</article></article></main></body></html>