<!DOCTYPE html><html lang="no"><head><title>Lov om endringar i lov 15. mai 1987 nr. 21 om film og videogram</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2010-09-03-55</dd><dt class="dokid">DokumentID</dt><dd class="dokid">LTI/lov/2010-09-03-55</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 11 s 1915</dd><dt class="dateInForce">I kraft fra</dt><dd class="dateInForce">Kongen fastset.</dd><dt class="changesToDocuments">Endrer</dt><dd class="changesToDocuments"><ul><li>lov/1987-05-15-21</li></ul></dd><dt class="dateOfPublication">Kunngjort</dt><dd class="dateOfPublication">2010-09-03 15:20</dd><dt class="journalNumber">Journalnummer</dt><dd class="journalNumber">2010-0531</dd><dt class="titleShort">Korttittel</dt><dd class="titleShort">Endringslov til film og videogramlova</dd><dt class="title">Tittel</dt><dd class="title">Lov om endringar i lov 15. mai 1987 nr. 21 om film og videogram</dd><dt class="miscInformation">Annet om dokumentet</dt><dd class="miscInformation">Prop.102 L (2009–2010), Innst.274 L (2009–2010), Lovvedtak 56 (2009–2010). Stortingets første og andre gongs behandling hv. 8. og 14. juni 2010. Fremja av Kulturdepartementet.</dd><dt class="refid">RefID</dt><dd class="refid">lov/2010-09-03-55</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i lov 15. mai 1987 nr. 21 om film og videogram<ul class="tocSubUl"><li>I<ul class="tocSubUl"><li>§ 9. Aldersgrenser ved omsetning av videogram</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2010-09-03-55" id="dokument"><h1>Lov om endringar i lov 15. mai 1987 nr. 21 om film og videogram</h1><article class="defaultP" data-text-size="small">Endringar i følgjande lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 15. mai 1987 nr. 21 om film og videogram.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2010-09-03-55/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 15. mai 1987 nr. 21 om film og videogram blir det gjort følgjande endringar:</article> <article class="defaultP" margin-top="true">§ 2 første ledd skal lyde:</article><article class="legalP" id="kapittel-1-ledd-2">Framsyning av film eller videogram i næring må ikkje skje utan løyve frå kommunestyret eller den kommunestyret har gitt fullmakt.</article> <article class="defaultP" margin-top="true">§ 2 andre ledd andre punktum skal lyde:</article><article class="legalP" id="kapittel-1-ledd-3">Løyvet kan nektast eller trekkjast attende dersom løyvehavaren bryt reglar i denne lova eller i forskrifter til denne lova, straffelova §§ 204, 204 a eller 382 eller bryt vilkår som er sette ved tildeling av løyvet.</article> <article class="defaultP" margin-top="true">§ 2 femte ledd blir oppheva. Noverande sjette ledd blir nytt femte ledd.</article> <article class="defaultP" margin-top="true">§ 4 tredje ledd skal lyde:</article><article class="legalP" id="kapittel-1-ledd-4">Medietilsynet må ikkje godkjenne for framsyning i næring bilete som tilsynet meiner strir mot § 13a eller straffelova §§ 204 a eller 382.</article> <article class="defaultP" margin-top="true">§ 7 andre ledd tredje og fjerde punktum skal lyde:</article><article class="legalP" id="kapittel-1-ledd-5">Eit videogram som Medietilsynet meiner er i strid med reglane i straffelova §§ 204, 204 a eller 382 kan ikkje registrerast. Det same gjeld videogram som er funne rettsstridig ved dom, vedteke førelegg eller som etter avgjerd av påtalemakta eller tingretten skal inndragast eller sperrast fordi det er eller kan vere i strid med reglane i straffelova §§ 204, 204 a eller 382.</article> <article class="defaultP" margin-top="true">Ny § 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Aldersgrenser ved omsetning av videogram</span></span><article class="legalP" id="kapittel-1-foreslåttparagraf-1-ledd-1">Det kan ikkje omsetjast videogram til personar som er yngre enn den aldersgrensa som er sett av distributøren.</article><article class="legalP" id="kapittel-1-foreslåttparagraf-1-ledd-2">Ved omsetning av videogram over disk skal den som omset videogram til kunden, ha fylt 18 år.</article></article> <article class="defaultP" margin-top="true">§ 14 første ledd første punktum skal lyde:</article><article class="legalP" id="kapittel-1-ledd-6">Ansvarleg leiar for eit distributørfirma kan straffast med bot eller fengsel opptil tre månader om han i næring omset videogram som han kunne straffast for etter §§ 204, 204 a eller 382 i straffelova om han hadde kjent til innhaldet.</article> <article class="defaultP" margin-top="true">§ 15 første ledd skal lyde:</article><article class="legalP" id="kapittel-1-ledd-7">Den som driv omsetning av film eller videogram som er sperra eller inndrege som stridande mot §§ 204, 204 a eller 382 i straffelova for mindre enn 15 år sidan, kan straffast med bot eller fengsel opptil tre månader. Medverknad blir ikkje straffa.</article> <article class="defaultP" margin-top="true">§ 16 første ledd skal lyde:</article><article class="legalP" id="kapittel-1-ledd-8">Ein film eller eit videogram som heilt eller delvis er i strid med §§ 204, 204 a eller 382 i straffelova, kan ved dom inndragast utan omsyn til om nokon kan straffast.</article></section><section class="section" data-name="kapII" id="kapittel-2" data-lovdata-URL="LTI/lov/2010-09-03-55/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Lova gjeld frå den tid Kongen fastset.</article></section></main></body></html>