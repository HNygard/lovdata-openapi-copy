<!DOCTYPE html><html lang="no"><head><title>Forskrift om endring i forskrift om tildeling av utdanningsstøtte for undervisningsåret 2010–2011</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-06-30-1047</dd><dt class="dokid">DokumentID</dt><dd class="dokid">LTI/forskrift/2010-06-30-1047</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 9 s 1548</dd><dt class="dateInForce">I kraft fra</dt><dd class="dateInForce">Undervisningsåret 2010–2011</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-02-12-178</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-03-37/§8</li><li>lov/2005-06-03-37/§9</li><li>lov/2005-06-03-37/§10</li></ul></dd><dt class="dateOfPublication">Kunngjort</dt><dd class="dateOfPublication">2010-07-06 15:00</dd><dt class="lastupdated">Rettet</dt><dd class="lastupdated">2010-07-30 (siste ledetekst)</dd><dt class="journalNumber">Journalnummer</dt><dd class="journalNumber">2010-0707</dd><dt class="titleShort">Korttittel</dt><dd class="titleShort">Endr. i forskrift om utdanningsstøtte 2010-1011</dd><dt class="title">Tittel</dt><dd class="title">Forskrift om endring i forskrift om tildeling av utdanningsstøtte for undervisningsåret 2010–2011</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 30. juni 2010 med hjemmel i lov 3. juni 2005 nr. 37 om utdanningsstøtte § 8, § 9 og § 10. <br /><strong>EØS-henvisninger:</strong> EØS-avtalen vedlegg VIII nr. 3 (direktiv 2004/38/EF).</dd><dt class="refid">RefID</dt><dd class="refid">forskrift/2010-06-30-1047</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tildeling av utdanningsstøtte for undervisningsåret 2010–2011<ul class="tocSubUl"><li>I<ul class="tocSubUl"><li>§ 2-2. Utenlandsk statsborger</li><li>§ 2-4. EØS-borgere og familiemedlemmer til EØS-borgere med varig oppholdsrett</li><li>§ 33-3. EØS-borgere og familiemedlemmer til EØS-borgere med varig oppholdsrett</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2010-06-30-1047" id="dokument"><h1>Forskrift om endring i forskrift om tildeling av utdanningsstøtte for undervisningsåret 2010–2011</h1><section class="section" data-name="kapI" id="kapittel-1" data-lovdata-URL="LTI/forskrift/2010-06-30-1047/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 12. februar 2010 nr. 178 om tildeling av utdanningsstøtte for undervisningsåret 2010–2011 gjøres følgende endringer:</article> <article class="defaultP" margin-top="true">I kapittel 2 skal § 2-2 lyde:</article><article class="futureLegalArticle" data-name="§2-2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-2</span>. <span class="legalArticleTitle">Utenlandsk statsborger</span></span><article class="legalP" id="kapittel-1-foreslåttparagraf-1-ledd-1">Utenlandsk statsborger som har lovlig opphold i Norge og som tar utdanning i Norge, får utdanningsstøtte på samme vilkår som norsk statsborger, dersom vedkommende<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">har asyl, beskyttelse eller opphold av humanitære årsaker.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">er gift, samboer med felles barn eller partner med norsk statsborger, og begge bor i Norge.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">har oppholdsrett som familiemedlem til EØS-borger etter utlendingsloven § 113 eller § 114, jf. § 110.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">har arbeids- eller oppholdstillatelse i familiegjenforening med norsk eller utenlandsk statsborger som har annet oppholdsgrunnlag i Norge enn studier, eller bosettingstillatelse eller permanent oppholdstillatelse på grunnlag av slik tillatelse.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1">har arbeids-, oppholds- eller bosettingstillatelse fordi vedkommende er barn under 19 år av person som har arbeids-, oppholds- eller bosettingstillatelse i Norge. Det er en forutsetning at søkerens forsørgere bor i og er skattepliktige til Norge.</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-1-ledd-1-punkt-6"><article class="legalP" id="kapittel-1-foreslåttparagraf-1-ledd-1-punkt-6-ledd-1">har oppholdstillatelse etter ordningen for nordmenn som har utvandret til Kola, og etterkommerne deres.</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-1-ledd-1-punkt-7"><article class="legalP" id="kapittel-1-foreslåttparagraf-1-ledd-1-punkt-7-ledd-1">har vært bosatt i og har hatt sammenhengende fulltidsarbeid i Norge i minst 24 måneder like før oppstart i utdanningen, og har betalt skatt til Norge i denne perioden. Søkeren må ha hatt oppholdstillatelse som arbeidstaker i perioden.</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-1-ledd-1-punkt-8"><article class="legalP" id="kapittel-1-foreslåttparagraf-1-ledd-1-punkt-8-ledd-1">har tatt utdanning i Norge i minst tre år like før undervisningsåret og har bestått utdanning som til sammen tilsvarer minst tre års fulltidsutdanning. Det er en forutsetning at vedkommende i denne perioden ikke har mottatt støtte til utdanningen gjennom Lånekassen, Norad, Erasmus Mundus, The Norwegian Program for Development, Research and Education (NUFU) eller tilsvarende ordninger.</article></article></li></ul></article></article> <article class="defaultP" margin-top="true">I kapittel 2 skal ny § 2-4 lyde:</article><article class="futureLegalArticle" data-name="§2-4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2-4</span>. <span class="legalArticleTitle">EØS-borgere og familiemedlemmer til EØS-borgere med varig oppholdsrett</span></span><article class="legalP" id="kapittel-1-foreslåttparagraf-2-ledd-1">EØS-borger, eller familiemedlem til EØS-borger, som har varig oppholdsrett i Norge etter utlendingsloven § 115 eller § 116, har rett til utdanningsstøtte på samme vilkår som norske statsborgere.</article></article> <article class="defaultP" margin-top="true">Nåværende § 2-4 og § 2-5 blir nye § 2-5 og § 2-6.</article> <article class="defaultP" margin-top="true">I kapittel 33 skal ny § 33-3 lyde:</article><article class="futureLegalArticle" data-name="§33-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 33-3</span>. <span class="legalArticleTitle">EØS-borgere og familiemedlemmer til EØS-borgere med varig oppholdsrett</span></span><article class="legalP" id="kapittel-1-foreslåttparagraf-3-ledd-1">EØS-borger, eller familiemedlem til EØS-borger, som har varig oppholdsrett i Norge etter utlendingsloven § 115 eller § 116, har rett til utdanningsstøtte til utdanning i land utenfor Norden på samme vilkår som norske statsborgere.</article></article> <article class="defaultP" margin-top="true">Nåværende § 33-3 til § 33-6 blir nye § 33-4 til § 33-7.</article></section><section class="section" data-name="kapII" id="kapittel-2" data-lovdata-URL="LTI/forskrift/2010-06-30-1047/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft for undervisningsåret 2010–2011.</article></section></main></body></html>