<!DOCTYPE html><html lang="no"><head><title>Vedtak om endring i regler om nominasjon m.v. ved utnevning av biskop</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-10-18-1353</dd><dt class="dokid">DokumentID</dt><dd class="dokid">LTI/forskrift/2010-10-18-1353</dd><dt class="ministry">Departement</dt><dd class="ministry"><ul><li>Fornyings- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 12 s 2085</dd><dt class="dateInForce">I kraft fra</dt><dd class="dateInForce">2010-10-18</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-06-06-1054</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-06-07-31/§34</li><li>forskrift/1997-06-06-1540</li></ul></dd><dt class="dateOfPublication">Kunngjort</dt><dd class="dateOfPublication">2010-10-22 14:00</dd><dt class="lastupdated">Rettet</dt><dd class="lastupdated">2010-10-29 (§ 3 ledeteksten)</dd><dt class="journalNumber">Journalnummer</dt><dd class="journalNumber">2010-0901</dd><dt class="titleShort">Korttittel</dt><dd class="titleShort">Endr. i regler om biskopnominasjon m.v.</dd><dt class="title">Tittel</dt><dd class="title">Vedtak om endring i regler om nominasjon m.v. ved utnevning av biskop</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fornyings- administrasjons- og kirkedepartementet 18. oktober 2010 med hjemmel i lov 7. juni 1996 nr. 31 om Den norske kirke (kirkeloven) § 34, jf. delegeringsvedtak 6. juni 1997 nr. 1540.</dd><dt class="refid">RefID</dt><dd class="refid">forskrift/2010-10-18-1353</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om endring i regler om nominasjon m.v. ved utnevning av biskop<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2010-10-18-1353" id="dokument"><h1>Vedtak om endring i regler om nominasjon m.v. ved utnevning av biskop</h1><section class="section" data-name="kapI" id="kapittel-1" data-lovdata-URL="LTI/forskrift/2010-10-18-1353/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I regler 6. juni 1997 nr. 1054 om nominasjon m.v. ved utnevning av biskop gjøres følgende endringer:</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-2">Ved ledighet i et bispeembete i Den norske kirke underretter departementet vedkommende bispedømmeråd om at det innen en frist kan nominere inntil fem personer som rådet anser skikket til å bli utnevnt til ny biskop. Gyldig vedtak om nominasjon skal omfatte begge kjønn og minst tre personer som fyller de lovbestemte vilkår for å kunne bli utnevnt.</article> <article class="defaultP" margin-top="true">§ 2 annet ledd skal lyde:</article><article class="legalP" id="kapittel-1-ledd-3">Nominasjonen foregår på den måten at de enkelte medlemmer, etter at rådslagningen har funnet sted, avgir stemme på tre kandidater. De fem kandidatene som har fått flest stemmer, er nominert. Ved stemmelikhet for femte kandidat, avgjøres nominasjonen av denne kandidaten ved ny stemmegivning. Ved fortsatt stemmelikhet for femte kandidat foretas loddtrekning. Dersom det er avgitt stemme på til sammen tre eller fire kandidater, blir disse nominert. Dersom avstemningen ikke har ledet fram til gyldig vedtak, foretas ny rådslagning og ny avstemning.</article> <article class="defaultP" margin-top="true">§ 3 første ledd skal lyde:</article><article class="legalP" id="kapittel-1-ledd-4">Departementet sender underretning om bispedømmerådets forslag, eller i tilfelle melding om at gyldig forslag ikke er avgitt, til de stemmeberettigede med oppfordring om innen en frist å gi stemme til tre personer i prioritert rekkefølge som de anser mest skikket til å bli utnevnt til bispeembetet. Underretningen skal inneholde de nominertes navn i alfabetisk rekkefølge og sentrale biografiske opplysninger om hver av kandidatene. Det skal opplyses om at forslaget ikke er bindende for de stemmeberettigede og om at det også er adgang til å stemme på andre kvalifiserte kandidater, herunder biskoper i embete.</article></section><section class="section" data-name="kapII" id="kapittel-2" data-lovdata-URL="LTI/forskrift/2010-10-18-1353/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>