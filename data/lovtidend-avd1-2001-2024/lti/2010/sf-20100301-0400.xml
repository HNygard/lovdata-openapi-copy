<!DOCTYPE html><html lang="no"><head><title>Forskrift om endring i forskrift om visse forurensende stoffer i næringsmidler</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-03-01-400</dd><dt class="dokid">DokumentID</dt><dd class="dokid">LTI/forskrift/2010-03-01-400</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 4 s 729</dd><dt class="dateInForce">I kraft fra</dt><dd class="dateInForce">2010-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-09-27-1028</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§33</li><li>forskrift/2003-12-19-1790</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2010-03-23 15:20</dd><dt class="lastupdated">Rettet</dt><dd class="lastupdated">2011-02-22 (se nederst)</dd><dt class="journalNumber">Journalnummer</dt><dd class="journalNumber">2010-0201</dd><dt class="titleShort">Korttittel</dt><dd class="titleShort">Endr. i forskrift om forurensning i næringsmidler</dd><dt class="title">Tittel</dt><dd class="title">Forskrift om endring i forskrift om visse forurensende stoffer i næringsmidler</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 1. mars 2010 med hjemmel i lov 19. desember 2003 nr. 124 om matproduksjon og mattrygghet mv. (matloven) § 33, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884. <br /><strong>EØS-henvisninger:</strong> EØS-avtalen vedlegg II kap. XII nr. 54zzzl (forordning (EF) nr. 401/2006), nr. 54zzzo (forordning (EF) nr. 1882/2006) og nr. 54zzzp (forordning (EF) nr. 333/2007).</dd><dt class="refid">RefID</dt><dd class="refid">forskrift/2010-03-01-400</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om visse forurensende stoffer i næringsmidler<ul class="tocSubUl"><li>I<ul class="tocSubUl"><li>§ 3a. Prøveuttak og analyser</li></ul></li><li>II</li><li>Forordninger</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2010-03-01-400" id="dokument"><h1>Forskrift om endring i forskrift om visse forurensende stoffer i næringsmidler</h1><section class="section" data-name="kapI" id="kapittel-1" data-lovdata-URL="LTI/forskrift/2010-03-01-400/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. september 2002 nr. 1028 om visse forurensende stoffer i næringsmidler gjøres følgende endringer:</article> <article class="defaultP" margin-top="true">Forskriftens EØS-henvisningsfelt skal lyde:<p class="leddfortsettelse"><strong>EØS-henvisninger:</strong> EØS-avtalen vedlegg II kap. XII nr. 54f (forordning (EØF) nr. 315/93), nr. 54zzzl (forordning (EF) nr. 401/2006), nr. 54zzzz (forordning (EF) nr. 1881/2006 endret ved forordning (EF) nr. 1126/2007, forordning (EF) nr. 565/2008 og forordning (EF) nr. 629/2008), nr. 54zzzn (forordning (EF) nr. 1883/2006), nr. 54zzzo (forordning (EF) nr. 1882/2006), nr. 54zzzp (forordning (EF) nr. 333/2007) og kap. XIX nr. 1 (direktiv 98/34/EF).</p></article> <article class="defaultP" margin-top="true">§ 3a skal lyde:</article><article class="futureLegalArticle" data-name="§3a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3a</span>. <span class="legalArticleTitle">Prøveuttak og analyser</span></span><article class="legalP" id="kapittel-1-foreslåttparagraf-1-ledd-1">Prøveuttak og analyser for offentlig kontroll skal skje i henhold til forordningene gjennomført i denne paragrafen.</article><article class="legalP" id="kapittel-1-foreslåttparagraf-1-ledd-2">EØS-avtalen vedlegg II kapittel XII<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">nr. 54zzzl (forordning (EF) nr. 401/2006) om fastsettelse av prøvetakings- og analysemetoder for offentlig kontroll av nivåene av mykotoksiner i næringsmidler</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">nr. 54zzzo (forordning (EF) nr. 1882/2006) om fastsettelse av prøvetakings- og analysemetoder til offentlig kontroll av innholdet av nitrat i visse næringsmidler</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">nr. 54zzzn (forordning (EF) nr. 1883/2006) om fastsettelse av prøvetakings- og analysemetoder til offentlig kontroll av innholdet av dioksiner og dioksinlignende PCB i visse næringsmidler</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-2-punkt-4"><article class="legalP" id="kapittel-1-foreslåttparagraf-1-ledd-2-punkt-4-ledd-1">nr. 54zzzp (forordning (EF) nr. 333/2007) om fastsettelse av prøvetakings- og analysemetoder for offentlig kontroll av innholdet av bly, kadmium, kvikksølv, uorganisk tinn, 3-MCPD og benzo(a)pyren i næringsmidler</article></article></li></ul><p class="leddfortsettelse">gjelder som forskrift med de tilpasninger som følger av vedlegg II, protokoll 1 til avtalen og avtalen for øvrig.</p></article></article> <article class="defaultP" margin-top="true">§ 3b oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2010-03-01-400/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section><section class="section" id="kapittel-3" data-lovdata-URL="LTI/forskrift/2010-03-01-400/KAPITTEL_3"><h2>Forordninger</h2><article class="defaultP">Forordninger skal lyde:</article><article class="legalP" id="kapittel-3-ledd-1">Nedenfor gjengis til informasjon EØS-avtalen vedlegg II kapittel XII nr. 54zzzz (forordning (EF) nr. 1881/2006 endret ved forordning (EF) nr. 1126/2007, forordning (EF) nr. 565/2008 og forordning (EF) nr. 629/2008) med endringer og tillegg som følger av EØS-tilpasningen av rettsaktene i vedlegg II til EØS-avtalen.</article><span class="futuretitle" id="kapittel-3-foreslåttittel-1">Forordning (EF) nr. 1881/2006</span><article class="legalP" id="kapittel-3-ledd-2">Forordning (EF) nr. 1881/2006 er konsolidert til og med endringer gjennomført ved forordning (EF) nr. 629/2008.<p class="leddfortsettelse">► <strong>B</strong> Kommisjonsforordning (EF) nr. 1881/2006 av 19. desember 2006</p></article> <article class="defaultP" margin-top="true">som endret ved:<p class="leddfortsettelse">► <strong>M1</strong> Kommisjonsforordning (EF) nr. 1126/2007 av 28. september 2007</p><p class="leddfortsettelse">► <strong>M2</strong> Kommisjonsforordning (EF) nr. 565/2008 av 18. juni 2008</p><p class="leddfortsettelse">► <strong>M3</strong> Kommisjonsforordning (EF) nr. 629/2008 av 2. juli 2008</p></article><article class="centeredP" data-text-align="center">KOMMISJONSFORORDNING (EF) nr. 1881/2006</article><article class="centeredP" data-text-align="center">av 19. desember 2006</article><article class="centeredP" data-text-align="center">om fastsettelse av grenseverdier for visse forurensende stoffer i næringsmidler</article> <article class="defaultP" margin-top="true">KOMMISJONEN FOR DE EUROPEISKE FELLESSKAP HAR –</article><article class="legalP" id="kapittel-3-ledd-3">under henvisning til traktaten om opprettelse av Det europeiske fellesskap,</article><article class="legalP" id="kapittel-3-ledd-4">under henvisning til rådsforordning (EØF) nr. 315/93 av 8. februar 1993 om fastsettelse av framgangsmåter i Fellesskapet i forbindelse med forurensende stoffer i næringsmidler,<sup class="footnotereference" data-footnotereferencevalue="1" data-unique-footnote-counter="1">1</sup> særlig artikkel 2 nr. 3, og</article><article class="legalP" id="kapittel-3-ledd-5">ut fra følgende betraktninger:<ul class="defaultList"><li data-li-identifier="1)" data-name="1)"><article class="listArticle" id="kapittel-3-ledd-5-punkt-1"><article class="legalP" id="kapittel-3-ledd-5-punkt-1-ledd-1">Kommisjonsforordning (EF) nr. 466/2001 av 8. mars 2001 om fastsettelse av grenseverdier for visse forurensende stoffer i næringsmidler<sup class="footnotereference" data-footnotereferencevalue="2" data-unique-footnote-counter="2">2</sup> er blitt betydelig endret en rekke ganger. Det er igjen nødvendig å endre grenseverdiene for visse forurensende stoffer for å ta hensyn til nye opplysninger og utviklinger i Codex Alimentarius. Samtidig bør teksten, der dette er hensiktsmessig, presiseres. Forordning (EF) nr. 466/2001 bør derfor erstattes.</article></article></li><li data-li-identifier="2)" data-name="2)"><article class="listArticle" id="kapittel-3-ledd-5-punkt-2"><article class="legalP" id="kapittel-3-ledd-5-punkt-2-ledd-1">For å verne menneskers helse er det viktig at innholdet av forurensende stoffer holdes på et toksikologisk akseptabelt nivå.</article></article></li><li data-li-identifier="3)" data-name="3)"><article class="listArticle" id="kapittel-3-ledd-5-punkt-3"><article class="legalP" id="kapittel-3-ledd-5-punkt-3-ledd-1">I lys av ulikhetene mellom medlemsstatenes lovgivninger og den faren for konkurransevridning som dette kan medføre, er det for visse forurensende stoffer nødvendig med fellesskapstiltak for å sikre et ensartet marked, samtidig som forholdsmessighetsprinsippet overholdes.</article></article></li><li data-li-identifier="4)" data-name="4)"><article class="listArticle" id="kapittel-3-ledd-5-punkt-4"><article class="legalP" id="kapittel-3-ledd-5-punkt-4-ledd-1">Grenseverdiene bør settes på et så lavt nivå som det med rimelighet er mulig å oppnå gjennom god landbruks-, fiskeri- og framstillingspraksis, idet det tas hensyn til risikoen forbundet med konsum av næringsmidler. For forurensende stoffer som anses som genotoksisk kreftframkallende, eller i tilfeller der gjeldende eksponering av befolkningen eller utsatte grupper i befolkningen er i nærheten av, eller overstiger det tolerable inntaket, bør grenseverdiene settes så lavt som mulig (ALARA). Slike tilnærmingsmåter sikrer at driftsansvarlige for næringsmiddelforetak iverksetter tiltak for å unngå og redusere kontaminering så sant det er mulig, for å verne menneskers helse. Videre bør det med hensyn til helsevernet for spedbarn og småbarn, som er en utsatt gruppe, fastsettes en lav grenseverdi, som kan overholdes ved nøye utvelgelse av de råvarer som brukes til framstilling av næringsmidler for spedbarn og småbarn. Den nøye utvelgelsen av råmaterialer er også egnet for produksjonen av enkelte næringsmidler, som f.eks. kli for direkte konsum.</article></article></li><li data-li-identifier="5)" data-name="5)"><article class="listArticle" id="kapittel-3-ledd-5-punkt-5"><article class="legalP" id="kapittel-3-ledd-5-punkt-5-ledd-1">For at grenseverdiene skal kunne anvendes på tørkede, fortynnede, bearbeidede og sammensatte næringsmidler, der det er mangel på fastsatte grenseverdier i Fellesskapet, bør driftsansvarlige for næringsmiddelforetak fremlegge nærmere opplysninger om konsentrasjons- og fortynningsfaktorer, sammen med de relevante forsøksdata som er lagt til grunn for de foreslåtte faktorene.</article></article></li><li data-li-identifier="6)" data-name="6)"><article class="listArticle" id="kapittel-3-ledd-5-punkt-6"><article class="legalP" id="kapittel-3-ledd-5-punkt-6-ledd-1">For å sikre et effektivt vern av menneskers helse, skal produkter med et innhold av forurensende stoffer som overstiger de fastsatte grenseverdiene, ikke bringes i omsetning, verken som sådan, blandet med andre næringsmidler eller som næringsmiddelingrediens.</article></article></li><li data-li-identifier="7)" data-name="7)"><article class="listArticle" id="kapittel-3-ledd-5-punkt-7"><article class="legalP" id="kapittel-3-ledd-5-punkt-7-ledd-1">Det er allment kjent at sortering eller annen fysisk behandling gjør det mulig å redusere aflatoksininnholdet i forsendelser av jordnøtter, nøtter, tørket frukt og mais. For å redusere innvirkningen på handelen mest mulig bør det tillates et høyere aflatoksininnhold for produkter som ikke er beregnet på direkte konsum, eller på anvendelse som næringsmiddelingrediens. I slike tilfeller bør grenseverdiene for aflatoksin, samtidig som det tas hensyn til virkningene av ovennevnte behandlinger for å redusere aflatoksininnholdet i jordnøtter, nøtter, tørket frukt og mais, fastsettes med en lavere grenseverdi enn grenseverdiene som er fastsatt for de produktene som er beregnet på direkte konsum, eller brukt som næringsmiddelingrediens.</article></article></li><li data-li-identifier="8)" data-name="8)"><article class="listArticle" id="kapittel-3-ledd-5-punkt-8"><article class="legalP" id="kapittel-3-ledd-5-punkt-8-ledd-1">For å muliggjøre en effektiv håndheving av grenseverdiene for visse forurensende stoffer i visse næringsmidler, bør det fastsettes egnede merkingsbestemmelser for disse tilfellene.</article></article></li><li data-li-identifier="9)" data-name="9)"><article class="listArticle" id="kapittel-3-ledd-5-punkt-9"><article class="legalP" id="kapittel-3-ledd-5-punkt-9-ledd-1">På grunn av de klimatiske forholdene i enkelte medlemsstater er det vanskelig å sikre at grenseverdiene for frisk salat og frisk spinat ikke overstiges. Disse medlemsstatene bør i et begrenset tidsrom få tillatelse til å bringe i omsetning frisk salat og frisk spinat som dyrkes på og er beregnet på konsum på medlemsstatenes territorium, med et nitratinnhold som overstiger grenseverdiene. Salat- og spinatprodusenter som er etablert i de medlemsstatene som har gitt ovennevnte tillatelse, bør gradvis endre sine dyrkingsmetoder og gjennomføre retningslinjene for god landbrukspraksis som er anbefalt på nasjonalt plan.</article></article></li><li data-li-identifier="10)" data-name="10)"><article class="listArticle" id="kapittel-3-ledd-5-punkt-10"><article class="legalP" id="kapittel-3-ledd-5-punkt-10-ledd-1">Visse fiskearter med opprinnelse i Baltikum, kan ha et høyt innhold av dioksiner og dioksinlingnende PCB. En betydelig andel av disse fiskeartene fra Baltikum vil overstige grenseverdiene og vil derfor måtte utelates fra kostholdet. Opplysninger tyder på at det kan ha uheldig innvirkning på helsen i Baltikum å utelate fisk fra kosten.</article></article></li><li data-li-identifier="11)" data-name="11)"><article class="listArticle" id="kapittel-3-ledd-5-punkt-11"><article class="legalP" id="kapittel-3-ledd-5-punkt-11-ledd-1">Sverige og Finland har en ordning som sørger for at forbrukerne blir underrettet om kostanbefalinger med sikte på å begrense visse utsatte befolkningsgruppers konsum av fisk fra Baltikum for å unngå eventuelle helserisikoer. Derfor bør Sverige og Finland i en overgangsperiode gis tillatelse til å bringe i omsetning visse fiskearter med opprinnelse i Baltikum som er beregnet på konsum på deres territorium, med et innhold av dioksiner og dioksinlignende PCB som er høyere enn det som er fastsatt i denne forordning. Det skal iverksettes nødvendige tiltak for å sikre at fisk og fiskeprodukter som overstiger grenseverdiene, ikke bringes i omsetning i andre medlemsstater. Finland og Sverige skal hvert år underrette Kommisjonen om resultatene fra overvåkingen av innholdet av dioksiner og dioksinlignende PCB i fisk fra Baltikum og rapportere om hvilke tiltak som er iverksatt for å redusere at mennesker eksponeres for dioksiner og dioksinlignende PCB i fisk fra Baltikum.</article></article></li><li data-li-identifier="12)" data-name="12)"><article class="listArticle" id="kapittel-3-ledd-5-punkt-12"><article class="legalP" id="kapittel-3-ledd-5-punkt-12-ledd-1">For å sikre at grenseverdiene blir håndhevet på en ensartet måte, skal de samme prøvetakings- og ytelseskriteriene benyttes av vedkommende myndigheter i hele Fellesskapet. Det er videre viktig at analyseresultatene rapporteres og tolkes på en ensartet måte. Tiltakene i forbindelse med prøvetaking og analyse fastsatt i denne forordning, sikrer ensartede regler for rapportering og tolkning.</article></article></li><li data-li-identifier="13)" data-name="13)"><article class="listArticle" id="kapittel-3-ledd-5-punkt-13"><article class="legalP" id="kapittel-3-ledd-5-punkt-13-ledd-1">For visse forurensende stoffer bør medlemsstatene og berørte parter overvåke og rapportere om innhold, i tillegg til å rapportere om hvilke framskritt som er gjort med hensyn til anvendelse av forebyggende tiltak, for at Kommisjonen skal kunne vurdere behovet for å endre eksisterende tiltak, eller vedta ytterligere tiltak.</article></article></li><li data-li-identifier="14)" data-name="14)"><article class="listArticle" id="kapittel-3-ledd-5-punkt-14"><article class="legalP" id="kapittel-3-ledd-5-punkt-14-ledd-1">Alle grenseverdier som vedtas på fellesskapsplan, kan bli gjennomgått for å ta hensyn til utviklingen i vitenskapelig og teknisk kunnskap og bedringer i god landbruks-, fiskeri- og framstillingspraksis.</article></article></li><li data-li-identifier="15)" data-name="15)"><article class="listArticle" id="kapittel-3-ledd-5-punkt-15"><article class="legalP" id="kapittel-3-ledd-5-punkt-15-ledd-1">Kli og kim kan bringes i omsetning for direkte konsum og det bør derfor fastsettes en grenseverdi for deoksynivalenol og zearalen i disse produktene.</article></article></li><li data-li-identifier="16)" data-name="16)"><article class="listArticle" id="kapittel-3-ledd-5-punkt-16"><article class="legalP" id="kapittel-3-ledd-5-punkt-16-ledd-1">Codex Alimentarius har nylig fastsatt en grenseverdi for bly i fisk som Fellesskapet godkjente. Gjeldende bestemmelser for bly i fisk bør derfor endres i samsvar med dette.</article></article></li><li data-li-identifier="17)" data-name="17)"><article class="listArticle" id="kapittel-3-ledd-5-punkt-17"><article class="legalP" id="kapittel-3-ledd-5-punkt-17-ledd-1">I europaparlaments- og rådsforordning (EF) nr. 853/2004 av 29. april 2004 om fastsettelse av særlige hygieneregler for næringsmidler av animalsk opprinnelse<sup class="footnotereference" data-footnotereferencevalue="3" data-unique-footnote-counter="3">3</sup> defineres næringsmidler av animalsk opprinnelse og enkelte av opplysningene om næringsmidler av animalsk opprinnelse bør derfor endres i samsvar med terminologien som brukes i den forordningen.</article></article></li><li data-li-identifier="18)" data-name="18)"><article class="listArticle" id="kapittel-3-ledd-5-punkt-18"><article class="legalP" id="kapittel-3-ledd-5-punkt-18-ledd-1">Det er nødvendig å fastsette at grenseverdiene for forurensende stoffer ikke får anvendelse på næringsmidler som er lovlig brakt i omsetning i Fellesskapet, før den datoen gjeldende grenseverdier trer i kraft.</article></article></li><li data-li-identifier="19)" data-name="19)"><article class="listArticle" id="kapittel-3-ledd-5-punkt-19"><article class="legalP" id="kapittel-3-ledd-5-punkt-19-ledd-1">Grønnsaker er den viktigste kilden til menneskers inntak av nitrat. I sin uttalelse av 22. september 1995<sup class="footnotereference" data-footnotereferencevalue="4" data-unique-footnote-counter="4">4</sup> fastslo Vitenskapskomiteen for næringsmidler at det samlede inntaket av nitrat normalt ligger langt under akseptabelt daglig inntak (ADI) på 3,65 mg/kg kroppsvekt. Komiteen anbefalte imidlertid fortsatt innsats for å redusere eksponeringen for nitrat via næringsmidler og vann.</article></article></li><li data-li-identifier="20)" data-name="20)"><article class="listArticle" id="kapittel-3-ledd-5-punkt-20"><article class="legalP" id="kapittel-3-ledd-5-punkt-20-ledd-1">Siden klimatiske forhold har stor innvirkning på nitratinnholdet i visse grønnsaker som salat og spinat, bør det derfor fastsettes ulike grenseverdier for nitrat avhengig av årstiden.</article></article></li><li data-li-identifier="21)" data-name="21)"><article class="listArticle" id="kapittel-3-ledd-5-punkt-21"><article class="legalP" id="kapittel-3-ledd-5-punkt-21-ledd-1">Når det gjelder aflatoksiner, konstaterte Vitenskapskomiteen for næringsmidler i sin uttalelse av 23. september 1994 at aflatoksiner er genotoksisk kreftframkallende stoffer.<sup class="footnotereference" data-footnotereferencevalue="5" data-unique-footnote-counter="5">5</sup> På bakgrunn av denne uttalelsen bør det totale aflatoksininnholdet i næringsmidler (summen av aflatoksin B<sub>1,</sub> B<sub>2,</sub> G<sub>1</sub> og G<sub>2</sub> ) begrenses, i tillegg til aflatoksin B<sub>1</sub> -innholdet alene, der aflatoksin B<sub>1</sub> så avgjort er den giftigste forbindelsen. Når det gjelder aflatoksin M<sub>1</sub> i næringsmidler for spedbarn og småbarn, bør en mulig reduksjon i gjeldende grenseverdi vurderes i lys av utviklingen i analysemetodene.</article></article></li><li data-li-identifier="22)" data-name="22)"><article class="listArticle" id="kapittel-3-ledd-5-punkt-22"><article class="legalP" id="kapittel-3-ledd-5-punkt-22-ledd-1">Når det gjelder okratoksin A (OTA), vedtok Vitenskapskomiteen for næringsmidler en vitenskapelig uttalelse den 17. september 1998.<sup class="footnotereference" data-footnotereferencevalue="6" data-unique-footnote-counter="6">6</sup> Det er gjennomført en vurdering av daglig inntak av OTA via kosten blant befolkningen i Fellesskapet<sup class="footnotereference" data-footnotereferencevalue="7" data-unique-footnote-counter="7">7</sup> innenfor rammen av rådsdirektiv 93/5/EØF av 25. februar 1993 om medlemsstatenes bistand til Kommisjonen og deres samarbeid ved vitenskapelig behandling av spørsmål i forbindelse med næringsmidler<sup class="footnotereference" data-footnotereferencevalue="8" data-unique-footnote-counter="8">8</sup> (SCOOP). På anmodning fra Kommisjonen vedtok den europeiske myndighet for næringsmiddeltrygghet (EFSA) 4. april 2006<sup class="footnotereference" data-footnotereferencevalue="9" data-unique-footnote-counter="9">9</sup> en oppdatert vitenskapelig uttalelse i forbindelse med okratoksin A i næringsmidler, idet det ble tatt hensyn til nye vitenskapelige opplysninger, samtidig som den fastsatte et tolerabelt ukentlig inntak (TWI) på 120 ng/kg kroppsvekt.</article></article></li><li data-li-identifier="23)" data-name="23)"><article class="listArticle" id="kapittel-3-ledd-5-punkt-23"><article class="legalP" id="kapittel-3-ledd-5-punkt-23-ledd-1">På bakgrunn av disse uttalelsene, bør det fastsettes grenseverdier for korn, kornprodukter, tørkede druer, brent kaffe, vin, druejuice og næringsmidler for spedbarn og småbarn, som alle i vesentlig grad bidrar til den generelle befolkningens eksponering for OTA eller til eksponeringen av utsatte forbrukere, som barn.</article></article></li><li data-li-identifier="24)" data-name="24)"><article class="listArticle" id="kapittel-3-ledd-5-punkt-24"><article class="legalP" id="kapittel-3-ledd-5-punkt-24-ledd-1">Hvor hensiktsmessig det er å fastsette en grenseverdi for OTA i næringsmidler som tørket frukt, med unntak av tørkede druer, kakao og kakaoprodukter, krydder, kjøttprodukter, ubrent kaffe, øl og lakris, og foreta en gjennomgang av eksisterende grenseverdier, særlig når det gjelder OTA i tørkede druer og druejuice, vil bli vurdert i lys av EFSAs siste vitenskapelige uttalelse.</article></article></li><li data-li-identifier="25)" data-name="25)"><article class="listArticle" id="kapittel-3-ledd-5-punkt-25"><article class="legalP" id="kapittel-3-ledd-5-punkt-25-ledd-1">Når det gjelder patulin, godkjente Vitenskapskomiteen for næringsmidler på sitt møte 8. mars 2000 et midlertidig største daglig inntak på 0,4 μg per kg kroppsvekt.<sup class="footnotereference" data-footnotereferencevalue="10" data-unique-footnote-counter="10">10</sup></article></article></li><li data-li-identifier="26)" data-name="26)"><article class="listArticle" id="kapittel-3-ledd-5-punkt-26"><article class="legalP" id="kapittel-3-ledd-5-punkt-26-ledd-1">I 2001 ble SCOOP-oppgaven «Assessment of the dietary intake of patulin by the population of EU Member States» gjennomført innenfor rammen av direktiv 93/5/EØF.<sup class="footnotereference" data-footnotereferencevalue="11" data-unique-footnote-counter="11">11</sup></article></article></li><li data-li-identifier="27)" data-name="27)"><article class="listArticle" id="kapittel-3-ledd-5-punkt-27"><article class="legalP" id="kapittel-3-ledd-5-punkt-27-ledd-1">På bakgrunn av den vurderingen bør det, idet det tas hensyn til PMTDI, fastsettes grenseverdier for patulin i visse næringsmidler for å beskytte forbrukerne mot uakseptabel forurensning. Disse grenseverdiene skal gjennomgås og om nødvendig reduseres, idet det tas hensyn til den vitenskapelige og tekniske kunnskapsutviklingen og gjennomføringen av kommisjonsrekommandasjon 2003/598/EF av 11. august 2003 om forebygging og reduksjon av patulinforurensning i elpejuice og eplejuiceingredienser i andre drikkevarer.<sup class="footnotereference" data-footnotereferencevalue="12" data-unique-footnote-counter="12">12</sup></article></article></li><li data-li-identifier="28)" data-name="28)"><article class="listArticle" id="kapittel-3-ledd-5-punkt-28"><article class="legalP" id="kapittel-3-ledd-5-punkt-28-ledd-1">Vitenskapskomiteen for næringsmidler har vedtatt en rekke uttalelser om Fusarium-toksiner, om deoksynivalenol i desember 1999<sup class="footnotereference" data-footnotereferencevalue="13" data-unique-footnote-counter="13">13</sup> der det fastsettes et tolerabelt daglig inntak (TDI) på 1 μg/kg kroppsvekt, zearalen i juni 2000<sup class="footnotereference" data-footnotereferencevalue="14" data-unique-footnote-counter="14">14</sup> der det fastsettes et midlertidig tolerabelt daglig inntak (TDI) på 0,2 μg/kg kroppsvekt, fumonisiner i oktober 2000<sup class="footnotereference" data-footnotereferencevalue="15" data-unique-footnote-counter="15">15</sup> (oppdatert i april 2003)<sup class="footnotereference" data-footnotereferencevalue="16" data-unique-footnote-counter="16">16</sup> der det fastsettes et tolerabelt daglig inntak (TDI) på 2 μg/kg kroppsvekt, nivalenol i oktober 2000<sup class="footnotereference" data-footnotereferencevalue="17" data-unique-footnote-counter="17">17</sup> der det fastsettes et midlertidig tolerabelt daglig inntak (TDI) på 0,7 μg/kg kroppsvekt, T-2- og HT-2-toksin i mai 2001<sup class="footnotereference" data-footnotereferencevalue="18" data-unique-footnote-counter="18">18</sup> der det fastsettes et kombinert midlertidig tolerabelt daglig inntak (TDI) på 0,06 μg/kg kroppsvekt og trichothecener som gruppe i februar 2002.<sup class="footnotereference" data-footnotereferencevalue="19" data-unique-footnote-counter="19">19</sup></article></article></li><li data-li-identifier="29)" data-name="29)"><article class="listArticle" id="kapittel-3-ledd-5-punkt-29"><article class="legalP" id="kapittel-3-ledd-5-punkt-29-ledd-1">SCOOP-oppgaven «Collection of occurrence data on Fusarium toxins in food and assessment of dietary intake by the population of EU Member States» ble gjennomført innenfor rammen av direktiv 93/5/EØF i september 2003.<sup class="footnotereference" data-footnotereferencevalue="20" data-unique-footnote-counter="20">20</sup></article></article></li><li data-li-identifier="30)" data-name="30)"><article class="listArticle" id="kapittel-3-ledd-5-punkt-30"><article class="legalP" id="kapittel-3-ledd-5-punkt-30-ledd-1">På bakgrunn av de vitenskapelige uttalelsene og vurderingen av det daglige inntaket, bør det fastsettes grenseverdier for deoksynivalenol, zearalenon og fumonisiner. Når det gjelder fumonisiner, viser resultatene fra overvåkingen av nyere avlinger at mais og maisprodukter kan være svært forurenset av fumonisiner og det bør derfor iverksettes tiltak for å unngå at mais og maisprodukter med et så uakseptalt forurenset innhold får komme inn i næringskjeden.</article></article></li><li data-li-identifier="31)" data-name="31)"><article class="listArticle" id="kapittel-3-ledd-5-punkt-31"><article class="legalP" id="kapittel-3-ledd-5-punkt-31-ledd-1">Antatt inntak viser at forekomsten av T-2- og HT-2-toksiner kan utgjøre et problem for menneskers helse. Derfor er det nødvendig å utarbeide en pålitelig og følsom metode, samle inn flere opplysninger om forekomster, gjennomføre flere undersøkelser/forske på faktorer knyttet til forekomsten av T-2- og HT-2-toksiner i korn og kornprodukter, særlig havre og havreprodukter, og dette skal gis høyeste prioritet.</article></article></li><li data-li-identifier="32)" data-name="32)"><article class="listArticle" id="kapittel-3-ledd-5-punkt-32"><article class="legalP" id="kapittel-3-ledd-5-punkt-32-ledd-1">Ettersom 3-acetyl deoksynivalenol, 15-acetyl deoksynivalenol og fumonisin B<sub>3</sub> opptrer samtidig, er det ikke nødvendig å vurdere særskilte tiltak for hver av dem, siden tiltak særlig med hensyn til deoksynivalenol og fumonisin B<sub>1</sub> og B<sub>2</sub> også vil beskytte befolkningen mot uakseptabel eksponering fra 3-acetyl deoksynivalenol, 15-acetyl deoksynivalenol og fumonisin B<sub>3</sub> . Det samme gjelder for nivalenol som til en viss grad forekommer samtidig med deoksynivalenol. Dessuten vurderes befolkningens eksponering for nivalenol å ligge betydelig under det midlertidig tolerable daglige inntaket (t-TDI). Når det gjelder andre trichothecener som ble vurdert i ovennevnte SCOOP-oppgave, for eksempel 3-acetyldeoksynivalenol, 15-acetyldeoksynivalenol, fusarenon-X, T2-triol, diacetoksyscirpenol, neosolaniol, monoacetoksyscirpenol og verrukol, tyder de begrensede opplysningene som foreligger på at de ikke forekommer i stor grad og generelt bare er funnet i små mengder.</article></article></li><li data-li-identifier="33)" data-name="33)"><article class="listArticle" id="kapittel-3-ledd-5-punkt-33"><article class="legalP" id="kapittel-3-ledd-5-punkt-33-ledd-1">Klimatiske forhold i vekstperioden, særlig under blomstringen, har stor innvirkning på innholdet av Fusarium-toksiner. God landbrukspraksis, der risikofaktorene reduseres til et minimum, kan imidlertid til en viss grad forhindre forurensningen av <i>Fusarium</i>-sopp. Kommisjonsrekommandasjon 2006/583/EF av 17. august 2006 om forebygging og reduksjon av Fusarium-toksiner i korn og kornprodukter<sup class="footnotereference" data-footnotereferencevalue="21" data-unique-footnote-counter="21">21</sup> inneholder allmenne prinsipper for forebygging og reduksjon av forurensning med Fusarium-toksiner (zearalenon, fumonisiner og trichothecener) i korn, som skal gjennomføres ved at det utarbeides nasjonale retningslinjer basert på disse prinsippene.</article></article></li><li data-li-identifier="34)" data-name="34)"><article class="listArticle" id="kapittel-3-ledd-5-punkt-34"><article class="legalP" id="kapittel-3-ledd-5-punkt-34-ledd-1">Det bør fastsettes grenseverdier for Fusarium-toksiner i ubearbeidede korn som bringes i omsetning for første bearbeiding. Rense-, sorterings- og tørkemetoder anses ikke som første bearbeiding, ettersom selve kjernen ikke utsettes for fysisk behandling. Fjerning av skallet anses som en første bearbeiding.</article></article></li><li data-li-identifier="35)" data-name="35)"><article class="listArticle" id="kapittel-3-ledd-5-punkt-35"><article class="legalP" id="kapittel-3-ledd-5-punkt-35-ledd-1">Ettersom den mengden av Fusarium-toksiner som fjernes gjennom rensing og bearbeiding kan variere, er det nødvendig å fastsette grenseverdier for kornprodukter som omsettes til sluttbruker og for de viktigste kornbaserte næringsmidlene, for å garantere en lovgivning som sikrer vern av menneskers helse.</article></article></li><li data-li-identifier="36)" data-name="36)"><article class="listArticle" id="kapittel-3-ledd-5-punkt-36"><article class="legalP" id="kapittel-3-ledd-5-punkt-36-ledd-1">Når det gjelder mais, er enda ikke alle faktorer som bidrar til dannelsen av Fusarium-toksiner, særlig zearalenon og fumonisin B<sub>1</sub> og B<sub>2,</sub> nøyaktig kjent. Derfor gis de driftsansvarlige for næringsmiddelforetak i kornkjeden en tidsfrist for å undersøke hvordan disse mykotoksinene dannes og kartlegge hvilke forvaltningstiltak som skal vedtas for i størst mulig grad å forhindre deres forekomst. Det foreslås at grenseverdier basert på gjeldende tilgjengelige data får anvendelse fra 2007 dersom det innen den tid ikke er fastsatt særskilte grenseverdier på grunnlag av ny informasjon om forekomst og dannelse.</article></article></li><li data-li-identifier="37)" data-name="37)"><article class="listArticle" id="kapittel-3-ledd-5-punkt-37"><article class="legalP" id="kapittel-3-ledd-5-punkt-37-ledd-1">Tatt i betraktning av at innholdet av Fusarium-toksiner i ris er så lavt, foreslås det ingen grenseverdier for ris eller risprodukter.</article></article></li><li data-li-identifier="38)" data-name="38)"><article class="listArticle" id="kapittel-3-ledd-5-punkt-38"><article class="legalP" id="kapittel-3-ledd-5-punkt-38-ledd-1">Innen 1. juli 2008 bør det vurderes en gjennomgåelse av grenseverdiene for deoksynivalenol, zearalenon, fumonisin B<sub>1</sub> og B<sub>2</sub> og det bør også vurderes om det er hensiktsmessig å fastsette en grenseverdi for T-2- og HT-2-toksiner i korn og kornprodukter, samtidig som det tas hensyn til den vitenskapelige og tekniske kunnskapsutviklingen om disse toksinene i næringsmidler.</article></article></li><li data-li-identifier="39)" data-name="39)"><article class="listArticle" id="kapittel-3-ledd-5-punkt-39"><article class="legalP" id="kapittel-3-ledd-5-punkt-39-ledd-1">Når det gjelder bly, vedtok Vitenskapskomiteen for næringsmidler i sin uttalelse av 19. juni 1992<sup class="footnotereference" data-footnotereferencevalue="22" data-unique-footnote-counter="22">22</sup> den foreløpige grensen for tolerabelt ukentlig inntak (PTWI) på 25 μg/kg kroppsvekt, foreslått av WHO i 1986. Vitenskapskomiteen for næringsmidler fastslo i sin uttalelse at gjennomsnittsinnholdet av bly i næringsmidler ikke umiddelbart gir grunn til bekymring.</article></article></li><li data-li-identifier="40)" data-name="40)"><article class="listArticle" id="kapittel-3-ledd-5-punkt-40"><article class="legalP" id="kapittel-3-ledd-5-punkt-40-ledd-1">I 2004 ble SCOOP-oppgave 3.2.11 «Assessment of the dietary exposure to arsenic, cadmium, lead and mercury of the population of the EU Member States»<sup class="footnotereference" data-footnotereferencevalue="23" data-unique-footnote-counter="23">23</sup> gjennomført innenfor rammen av direktiv 93/5/EØF. I lys av denne vurderingen og uttalelsen fra Vitenskapskomiteen for næringsmidler, bør det iverksettes tiltak for å redusere forekomsten av bly i næringsmidler i så stor grad som mulig.</article></article></li><li data-li-identifier="41)" data-name="41)"><article class="listArticle" id="kapittel-3-ledd-5-punkt-41"><article class="legalP" id="kapittel-3-ledd-5-punkt-41-ledd-1">Når det gjelder kadmium, godkjente Vitenskapskomiteen for næringsmidler i sin uttalelse av 2. juni 1995<sup class="footnotereference" data-footnotereferencevalue="24" data-unique-footnote-counter="24">24</sup> et tillatt tolerabelt ukentlig inntak (PTWI) på 7 μg/kg/uke og anbefalte økt innsats for å redusere eksponering for kadmium gjennom kosten, fordi næringsmidler er hovedkilden til menneskers opptak av kadmium. Det ble foretatt en vurdering av eksponering for kadmium gjennom kosten i SCOOP-oppgave 3.2.11. I lys av denne vurderingen og uttalelsen fra Vitenskapskomiteen for næringsmidler, bør det iverksettes tiltak for å redusere forekomsten av kadmium i næringsmidler i så stor grad som mulig.</article></article></li><li data-li-identifier="42)" data-name="42)"><article class="listArticle" id="kapittel-3-ledd-5-punkt-42"><article class="legalP" id="kapittel-3-ledd-5-punkt-42-ledd-1">Når det gjelder kvikksølv, vedtok den europeiske myndighet for næringsmiddeltrygghet (EFSA) en uttalelse 24. februar 2004 i forbindelse med kvikksølv og metylkvikksølv i næringsmidler<sup class="footnotereference" data-footnotereferencevalue="25" data-unique-footnote-counter="25">25</sup> og godkjente den foreløpige grensen for tolerabelt ukentlig inntak på 1,6 μg/kg kroppsvekt. Metylkvikksølv er den kjemiske formen som skaper størst bekymring og kan utgjøre mer enn 90&#xa0;% av det samlede kvikksølvinnholdet i fisk og sjømat. På bakgrunn av resultatene fra SCOOP-oppgave 3.2.11 konkluderte den europeiske myndighet for næringsmiddeltrygghet (EFSA) med at kvikksølvinnholdet i andre næringsmidler enn fisk og sjømat, var mindre problematisk. Kvikksølvformene som forekommer i disse andre næringsmidlene er hovedsakelig ikke metylkvikksølv og anses derfor å utgjøre en mindre risiko.</article></article></li><li data-li-identifier="43)" data-name="43)"><article class="listArticle" id="kapittel-3-ledd-5-punkt-43"><article class="legalP" id="kapittel-3-ledd-5-punkt-43-ledd-1">I tillegg til å fastsette grenseverdier, er målrettet forbrukeropplysning en egnet framgangsmåte når det gjelder å beskytte utsatte befolkningsgrupper mot metylkvikksølv. Derfor er det lagt ut informasjon om metylkvikksølv i fisk og fiskeprodukter på nettsidene til Kommisjonens generaldirektorat for helse og forbrukervern.<sup class="footnotereference" data-footnotereferencevalue="26" data-unique-footnote-counter="26">26</sup> Flere medlemsstater har også offentliggjort informasjonsmateriale om disse spørsmålene som er av betydning for befolkningen.</article></article></li><li data-li-identifier="44)" data-name="44)"><article class="listArticle" id="kapittel-3-ledd-5-punkt-44"><article class="legalP" id="kapittel-3-ledd-5-punkt-44-ledd-1">Når det gjelder uorganisk tinn, konkluderte Vitenskapskomiteen for næringsmidler i sin uttalelse av 12. desember 2001<sup class="footnotereference" data-footnotereferencevalue="27" data-unique-footnote-counter="27">27</sup> med at nivåer av uorganisk tinn på 150 mg/kg i drikker på boks og 250 mg/kg i andre konserverte næringsmidler kan forårsake mageirritasjon hos enkelte personer.</article></article></li><li data-li-identifier="45)" data-name="45)"><article class="listArticle" id="kapittel-3-ledd-5-punkt-45"><article class="legalP" id="kapittel-3-ledd-5-punkt-45-ledd-1">For å verne menneskers helse mot denne akutte helsefaren, er det nødvendig å fastsette grenseverdier for uorganisk tinn i konserverte næringsmidler og drikker på boks. Inntil det foreligger data om spedbarns og småbarns følsomhet for uorganisk tinn i næringsmidler, er det på et føre-var-grunnlag nødvendig å verne helsen til denne utsatte befolkningsgruppen og fastsette lavere grenseverdier.</article></article></li><li data-li-identifier="46)" data-name="46)"><article class="listArticle" id="kapittel-3-ledd-5-punkt-46"><article class="legalP" id="kapittel-3-ledd-5-punkt-46-ledd-1">Når det gjelder 3-monoklor-1,2-propandiol (3-MCPD) vedtok Vitenskapskomiteen for næringsmidler 30. mai 2001 en vitenskapelig uttalelse om 3-MCPD i næringsmidler,<sup class="footnotereference" data-footnotereferencevalue="28" data-unique-footnote-counter="28">28</sup> som er en oppdatering av uttalelsen av 16. desember 1994<sup class="footnotereference" data-footnotereferencevalue="29" data-unique-footnote-counter="29">29</sup> på grunnlag av nye vitenskapelige opplysninger, samtidig som den fastsatte et tolerabelt daglig inntak (TDI) på 2 μg/kg kroppsvekt for 3-MCPD.</article></article></li><li data-li-identifier="47)" data-name="47)"><article class="listArticle" id="kapittel-3-ledd-5-punkt-47"><article class="legalP" id="kapittel-3-ledd-5-punkt-47-ledd-1">SCOOP-oppgaven «Collection and collation of data on levels of 3-MCPD and related substances in foodstuffs» ble gjennomført innenfor rammen av direktiv 93/5/EØF og sluttført i juni 2004.<sup class="footnotereference" data-footnotereferencevalue="30" data-unique-footnote-counter="30">30</sup> Inntaket av 3-MCPD via kosten skjer først og fremst gjennom soyasaus og produkter framstilt av soyasaus. I enkelte stater har også andre næringsmidler som spises i store mengder, som brød og nudler, vist seg å være vesentlige kilder til dette inntaket, først og fremst som følge av høyt forbruk og ikke av høyt innhold av 3-MCPD i disse næringsmidlene.</article></article></li><li data-li-identifier="48)" data-name="48)"><article class="listArticle" id="kapittel-3-ledd-5-punkt-48"><article class="legalP" id="kapittel-3-ledd-5-punkt-48-ledd-1">På bakgrunn av dette bør det fastsettes grenseverdier for 3-MCPD i hydrolysert vegetabilsk protein (HVP) og soyasaus idet det tas hensyn til risikoen forbundet med konsum av disse næringsmidlene. Medlemsstatene oppfordres til å undersøke om andre næringsmidler inneholder 3-MCPD for at det skal kunne avgjøres om det er nødvendig å fastsette grenseverdier for ytterligere næringsmidler.</article></article></li><li data-li-identifier="49)" data-name="49)"><article class="listArticle" id="kapittel-3-ledd-5-punkt-49"><article class="legalP" id="kapittel-3-ledd-5-punkt-49-ledd-1">Når det gjelder dioksiner og PCB, vedtok Vitenskapskomiteen for næringsmidler 30. mai 2001 en uttalelse om dioksiner og dioksinlignende PCB i næringsmidler,<sup class="footnotereference" data-footnotereferencevalue="31" data-unique-footnote-counter="31">31</sup> som er en oppdatering av uttalelsen av 22. november 2000<sup class="footnotereference" data-footnotereferencevalue="32" data-unique-footnote-counter="32">32</sup> om fastsettelse av et tolerabelt ukentlig inntak på 14 pg WHO-TEQ/kg kroppsvekt for dioksiner og dioksinlignende PCB.</article></article></li><li data-li-identifier="50)" data-name="50)"><article class="listArticle" id="kapittel-3-ledd-5-punkt-50"><article class="legalP" id="kapittel-3-ledd-5-punkt-50-ledd-1">Dioksiner som det vises til i denne forordning, omfatter en gruppe av 75 polyklorerte dibenzo-p-dioksiner (PCDD) og 135 polyklorerte dibenzofuraner (PCDF), hvorav 17 er toksiske. Polyklorerte bifenyler (PCB) er en gruppe av 209 ulike forbindelser som kan deles inn i to grupper etter toksikologiske egenskaper: 12 forbindelser har toksikologiske egenskaper som ligner dioksiner, og kalles derfor ofte «dioksinlignende PCB». Øvrige PCB-forbindelser har ikke dioksinlignende toksisitet, men en annen toksikologisk profil.</article></article></li><li data-li-identifier="51)" data-name="51)"><article class="listArticle" id="kapittel-3-ledd-5-punkt-51"><article class="legalP" id="kapittel-3-ledd-5-punkt-51-ledd-1">Hver forbindelse av dioksiner eller dioksinlignende PCB har ulik toksisitet. For å kunne angi disse forskjellige forbindelsenes toksisitet, er begrepet «toksisitetsekvivalensfaktor» (TEF) blitt innført for å lette risikovurderingen og den forskriftsmessige kontrollen. Dette betyr at analyseresultatene for alle de individuelle dioksinforbindelsene og dioksinlignende PCB-forbindelsene uttrykkes i én enkelt målbar enhet: «TCDD-ekvivalentmengde» (TEQ).</article></article></li><li data-li-identifier="52)" data-name="52)"><article class="listArticle" id="kapittel-3-ledd-5-punkt-52"><article class="legalP" id="kapittel-3-ledd-5-punkt-52-ledd-1">Eksponeringsoverslag som tar hensyn til SCOOP-oppgaven «Assessment of dietary intake of dioxins and related PCBs by the population of EU Member States» og som ble sluttført i juni 2000<sup class="footnotereference" data-footnotereferencevalue="33" data-unique-footnote-counter="33">33</sup> tyder på at en betydelig del av befolkningen i Fellesskapet har et inntak gjennom kostholdet som overstiger det tolerable ukentlige inntaket.</article></article></li><li data-li-identifier="53)" data-name="53)"><article class="listArticle" id="kapittel-3-ledd-5-punkt-53"><article class="legalP" id="kapittel-3-ledd-5-punkt-53-ledd-1">Fra et toksikologisk synspunkt bør alle grenseverdier gjelde for både dioksiner og dioksinlignende PCB, men i 2001 ble det på fellesskapsplan fastsatt grenseverdier bare for dioksiner og ikke for dioksinlignende PCB, fordi det på det aktuelle tidspunktet forelå svært begrensede opplysninger om forekomsten av dioksinlignende PCB. Siden 2001 er det imidlertid fremkommet flere opplysninger om forekomster av dioksinlignende PCB, derfor ble det i 2006 fastsatt grenseverdier for summen av dioksiner og dioksinlignende PCB, siden dette er den best egnede framgangsmåten, sett fra et toksikologisk synspunkt. For å sikre en smidig overgang bør nåværende grenseverdier for dioksiner fortsatt gjelde i en overgangsperiode samtidig med grenseverdiene for summen av dioksiner og dioksinlignende PCB. Næringsmidler skal i denne overgangsperioden overholde grenseverdiene for dioksiner og grenseverdiene for summen av dioksiner og dioksinlignende PCB. Senest 31. desember 2008 vil det bli tatt stilling til om den spesifikke grenseverdien for dioksiner skal oppheves.</article></article></li><li data-li-identifier="54)" data-name="54)"><article class="listArticle" id="kapittel-3-ledd-5-punkt-54"><article class="legalP" id="kapittel-3-ledd-5-punkt-54-ledd-1">For å fremme en forebyggende metode med sikte på å redusere forekomsten av dioksiner og dioksinlignende PCB i næringsmidler og fôrvarer, er det fastsatt tiltaksgrenser ved kommisjonsrekommandasjon 2006/88/EF av 6. februar 2006 om reduksjon av forekomsten av dioksiner, furaner og PCB i fôrvarer og næringsmidler.<sup class="footnotereference" data-footnotereferencevalue="34" data-unique-footnote-counter="34">34</sup> Disse tiltaksgrensene er et verktøy som gjør det mulig for vedkommende myndigheter og driftsansvarlige å bestemme om det er relevant å identifisere en forurensningskilde, og å treffe tiltak for å redusere eller fjerne den. I og med at dioksiner og dioksinlignende PCB har forskjellige kilder, bør det fastsettes egne tiltaksgrenser både for dioksiner og for dioksinlignende PCB. Denne forebyggende metoden for aktivt å redusere forekomsten av dioksiner og dioksinlignende PCB i fôrvarer og næringsmidler, og gjeldende grenseverdier bør derfor gjennomgås på nytt innen et angitt tidsrom med sikte på å fastsette lavere grenseverdier. Grenseverdiene for dioksiner og dioksinlignende PCB skal derfor gjennomgås senest 31. desember 2008 med tanke på å redusere dem betydelig.</article></article></li><li data-li-identifier="55)" data-name="55)"><article class="listArticle" id="kapittel-3-ledd-5-punkt-55"><article class="legalP" id="kapittel-3-ledd-5-punkt-55-ledd-1">De driftsansvarlige skal bestrebe seg på å utbygge sin kapasitet slik at de kan fjerne dioksiner og dioksinlignende PCB fra fiskeolje. Den betydelig lavere grenseverdien som skal fastsettes innen 31. desember 2008, skal fastsettes på grunnlag av de tekniske mulighetene som gir den mest effektive dekontamineringsmetoden.</article></article></li><li data-li-identifier="56)" data-name="56)"><article class="listArticle" id="kapittel-3-ledd-5-punkt-56"><article class="legalP" id="kapittel-3-ledd-5-punkt-56-ledd-1">Med hensyn til fastsettelse av grenseverdier for andre næringsmidler innen 31. desember 2008, skal det rettes særlig oppmerksomhet mot behovet for å fastsette lavere grenseverdier for dioksiner og dioksinlignende PCB i næringsmidler beregnet på spedbarn og småbarn i lys av opplysningene som fremkom fra 2005-, 2006- og 2007- programmene for overvåking av dioksiner og dioksinlignende PCB i næringsmidler beregnet på spedbarn og småbarn.</article></article></li><li data-li-identifier="57)" data-name="57)"><article class="listArticle" id="kapittel-3-ledd-5-punkt-57"><article class="legalP" id="kapittel-3-ledd-5-punkt-57-ledd-1">Når det gjelder PAH, konkluderte Vitenskapskomiteen for næringsmidler i sin uttalelse av 4. desember 2002<sup class="footnotereference" data-footnotereferencevalue="35" data-unique-footnote-counter="35">35</sup> med at en rekke polysyklisk aromatiske hydrokarboner er genotoksisk kreftframkallende stoffer. Den felles FAO-WHO-ekspertgruppen for tilsetningsstoffer i næringsmidler (JECFA) gjennomførte i 2005 en risikovurdering av PAH og antatte eksponeringsmarginer for PAH som grunnlag for å gi råd om forbindelser som både er genotoksiske og kreftfremkallende.<sup class="footnotereference" data-footnotereferencevalue="36" data-unique-footnote-counter="36">36</sup></article></article></li><li data-li-identifier="58)" data-name="58)"><article class="listArticle" id="kapittel-3-ledd-5-punkt-58"><article class="legalP" id="kapittel-3-ledd-5-punkt-58-ledd-1">Ifølge Vitenskapskomiteen for næringsmidler kan benzo(a)pyren, herunder også benz(a)antracen, benzo(b)fluoranten, benzo(j)fluoranten, benzo(k)fluoranten, benzo(g,h,i)perylen, pyren, syklopenta(c,d)pyren, dibenz[a,h]antracen, dibenzo(a,e)pyren, dibenzo(a,h)pyren, dibenzo(a,i)pyren, dibenzo(a,l)pyren, indeno(1,2,3-cd)pyren og 5-metylpyren, benyttes som markør for forekomst og virkning av kreftframkallende polysyklisk aromatisk hydrokarbon i næringsmidler. Det vil være nødvendig med ytterligere analyser av de relative mengdene av disse polysyklisk aromatiske hydrokarbonene i næringsmidler for å kunne fastslå i en framtidig vurdering om benzo(a)pyren fortsatt er en egnet markør. I tillegg bør benzo(c)fluoren analyseres, i samsvar med en anbefaling fra JECFA.</article></article></li><li data-li-identifier="59)" data-name="59)"><article class="listArticle" id="kapittel-3-ledd-5-punkt-59"><article class="legalP" id="kapittel-3-ledd-5-punkt-59-ledd-1">Polysyklisk aromatisk hydrokarbon kan forurense næringsmidler i forbindelse med oppvarmings- og tørkingsprosesser dersom forbrenningsprodukter kommer i direkte kontakt med næringsmidlene. I tillegg kan miljøforurensning føre til forurensning med Polysyklisk aromatisk hydrokarbon, særlig i fisk og fiskeprodukter.</article></article></li><li data-li-identifier="60)" data-name="60)"><article class="listArticle" id="kapittel-3-ledd-5-punkt-60"><article class="legalP" id="kapittel-3-ledd-5-punkt-60-ledd-1">Innenfor rammen av direktiv 93/5/EØF ble det som en særskilt SCOOP-oppgave samlet inn data om forekomsten av PAH i næringsmidler i 2004.<sup class="footnotereference" data-footnotereferencevalue="37" data-unique-footnote-counter="37">37</sup> Det ble funnet høye verdier i tørket frukt, olivenolje av pressrester, røkt fisk, druekjerneolje, røkte kjøttprodukter, ferske bløtdyr, krydder/sauser og smaksingredienser.</article></article></li><li data-li-identifier="61)" data-name="61)"><article class="listArticle" id="kapittel-3-ledd-5-punkt-61"><article class="legalP" id="kapittel-3-ledd-5-punkt-61-ledd-1">For å verne menneskers helse er det nødvendig med grenseverdier for benzo(a)pyren i visse næringsmidler som inneholder fett og oljer, og i næringsmidler hvor røykings- og tørkingsprosesser kan føre til høye forurensningsverdier. Det er også nødvendig med grenseverdier i næringsmidler, særlig fisk og fiskerivarer, hvor miljøforurensning kan føre til høye forurensningsverdier, som f.eks. skyldes oljesøl fra skip.</article></article></li><li data-li-identifier="62)" data-name="62)"><article class="listArticle" id="kapittel-3-ledd-5-punkt-62"><article class="legalP" id="kapittel-3-ledd-5-punkt-62-ledd-1">I noen næringsmidler, som f.eks. tørket frukt og kosttilskudd, er det funnet benzo(a)pyren, men tilgjengelige data er uklare med hensyn til hvilke verdier som med rimelighet kan forventes oppnådd. Det er nødvendig med ytterligere undersøkelser for å bringe klarhet i hvilke verdier som med rimelighet kan forventes oppnådd i disse næringsmidlene. I mellomtiden bør grenseverdier for benzo(a)pyren i relevante bestanddeler, som f.eks. oljer og fett brukt i kosttilskudd, benyttes.</article></article></li><li data-li-identifier="63)" data-name="63)"><article class="listArticle" id="kapittel-3-ledd-5-punkt-63"><article class="legalP" id="kapittel-3-ledd-5-punkt-63-ledd-1">Grenseverdiene for polysyklisk aromatisk hydrokarbon (PAH) og behovet for å fastsette en grenseverdi for PAH i kakaosmør skal revideres innen 1. april 2007, samtidig som det tas hensyn til den vitenskapelige og tekniske kunnskapsutviklingen om forekomsten av benzo(a)pyren og andre kreftframkallende polysyklisk aromatiske hydrokarboner i næringsmidler.</article></article></li><li data-li-identifier="64)" data-name="64)"><article class="listArticle" id="kapittel-3-ledd-5-punkt-64"><article class="legalP" id="kapittel-3-ledd-5-punkt-64-ledd-1">Tiltakene fastsatt i denne forordning er i samsvar med uttalelse fra Den faste komité for næringsmiddelkjeden og dyrehelsen –</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> EFT L 37 av 13.2.1993, s. 1. Forordningen endret ved europaparlaments- og rådsforordning (EF) nr. 1882/2003 (EUT L 284 av 31.10.2003, s. 1).</article><article class="footnote" data-name="2" data-unique-footnote-counter="2"><span class="footnoteLabel">2</span> EFT L 77 av 16.3.2001, s. 1. Forordningen sist endret ved forordning (EF) nr. 199/2006 (EFT L 32 av 4.2.2006, s. 32).</article><article class="footnote" data-name="3" data-unique-footnote-counter="3"><span class="footnoteLabel">3</span> EUT L 139 av 30.4.2004, s. 55, rettet ved EUT L 226 av 25.6.2004, s. 22. Forordningen endret ved rådsforordning (EF) nr. 1662/2006 (EUT L 320 av 18.11.2006, s. 1).</article><article class="footnote" data-name="4" data-unique-footnote-counter="4"><span class="footnoteLabel">4</span> Rapporter fra Vitenskapskomiteen for næringsmidler, 38. serie, uttalelse fra Vitenskapskomiteen for næringsmidler om nitrat, s. 1, www.ec. europa.eu/food/fs/sc/scf/reports/scf_reports_38.pdf.</article><article class="footnote" data-name="5" data-unique-footnote-counter="5"><span class="footnoteLabel">5</span> Rapporter fra Vitenskapskomiteen for næringsmidler, 35. serie, uttalelse fra Vitenskapskomiteen for næringsmidler om aflatoksiner, okratoksin A og patulin, s. 45, www.ec. europa.eu/food/fs/sc/scf/reports/scf_reports_35.pdf.</article><article class="footnote" data-name="6" data-unique-footnote-counter="6"><span class="footnoteLabel">6</span> Uttalelse fra Vitenskapskomiteen for næringsmidler om okratoksin A (uttalelse av 17. september 1998) www.ec.europa.eu/foo d/fs/sc/scf/out14_en.html.</article><article class="footnote" data-name="7" data-unique-footnote-counter="7"><span class="footnoteLabel">7</span> Rapporter om vitenskapelige samarbeidsoppgaver, oppgave 3.2.7 «Assessment of dietary intake of Ochratoxin A by the population of EU Member States». www.ec.europa.eu/food/food/chemicalsafety/contaminants/task_3-2-7_en.pdf.</article><article class="footnote" data-name="8" data-unique-footnote-counter="8"><span class="footnoteLabel">8</span> EFT L 52 av 4.3.1993, s. 18.</article><article class="footnote" data-name="9" data-unique-footnote-counter="9"><span class="footnoteLabel">9</span> Uttalelse fra Vitenskapsgruppen for forurensende stoffer i næringsmiddelkjeden i Den europeiske myndighet for næringsmiddeltrygghet (EFSA), på anmodning fra Kommisjonen, om okratoksin A i næringsmidler. www.efsa.europa.eu/etc/medialib/efsa/science/contam/contam_opinions/1521.Par.0 001.File.dat/contam_op_ej365_ochratoxin_a_food_en1.pdf.</article><article class="footnote" data-name="10" data-unique-footnote-counter="10"><span class="footnoteLabel">10</span> Protokoll fra det 120. møtet i Vitenskapskomiteen for næringsmidler som ble holdt 8. og 9. mars i Brussel, protokoll om patulin. www.ec.europa.eu/food/fs/sc/scf/out55_en.pdf.</article><article class="footnote" data-name="11" data-unique-footnote-counter="11"><span class="footnoteLabel">11</span> Rapporter om vitenskapelige samarbeidsoppgaver, oppgave 3.2.8, «Assessment of dietary intake of Patulin by the population of EU Member States». www.ec.europa.eu/food/food/chemicalsafety/contaminants/3.2.8_en.pdf.</article><article class="footnote" data-name="12" data-unique-footnote-counter="12"><span class="footnoteLabel">12</span> EFT L 203 av 12.8.2003, s. 34.</article><article class="footnote" data-name="13" data-unique-footnote-counter="13"><span class="footnoteLabel">13</span> Uttalelse fra Vitenskapskomiteen for næringsmidler om Fusarium-toksiner, del 1: Deoksynivalenol (DON), (uttalelse av 2. desember 1999) www.ec.europa.eu/food/fs/sc/scf/out44_en.pdf.</article><article class="footnote" data-name="14" data-unique-footnote-counter="14"><span class="footnoteLabel">14</span> Uttalelse fra Vitenskapskomiteen for næringsmidler om Fusarium-toksiner, del 2: Zearalenon (ZEA), (uttalelse av 22. juni 2000) www.ec.europa.eu/food/fs/sc/scf/out65_en.pdf.</article><article class="footnote" data-name="15" data-unique-footnote-counter="15"><span class="footnoteLabel">15</span> Uttalelse fra Vitenskapskomiteen for næringsmidler om Fusarium-toksiner, del 3: Fumonisin B<sub>1</sub> (FB<sub>1</sub> ) (uttalelse av 17. oktober 2000) www.ec.europa.eu/food /fs/sc/scf/out73_en.pdf.</article><article class="footnote" data-name="16" data-unique-footnote-counter="16"><span class="footnoteLabel">16</span> Oppdatert uttalelse fra Vitenskapskomiteen for næringsmidler om Fumonisin B<sub>1,</sub> B<sub>2</sub> og B<sub>3</sub> (uttalelse av 4. april 2003) www.ec.europa.eu/fo od/fs/sc/scf/out185_en.pdf.</article><article class="footnote" data-name="17" data-unique-footnote-counter="17"><span class="footnoteLabel">17</span> Uttalelse fra Vitenskapskomiteen for næringsmidler om Fusarium-toksiner, del 4: Nivalenol (uttalelse av 19. oktober 2000) www.ec.europa.eu/food /fs/sc/scf/out74_en.pdf.</article><article class="footnote" data-name="18" data-unique-footnote-counter="18"><span class="footnoteLabel">18</span> Uttalelse fra Vitenskapskomiteen for næringsmidler om Fusarium-toksiner, del 5: T-2-toksin og HT-2-toksin (vedtatt 30. mai 2001) www.ec.europa.eu/food /fs/sc/scf/out88_en.pdf.</article><article class="footnote" data-name="19" data-unique-footnote-counter="19"><span class="footnoteLabel">19</span> Uttalelse fra Vitenskapskomiteen for næringsmidler om Fusarium-toksiner, del 6: Gruppeevaluering av T-2-toksin, HT-2-toksin, nivalenol og deoksynivalenol. (vedtatt 26. februar 2002) www.ec.europa.eu/foo d/fs/sc/scf/out123_en.pdf.</article><article class="footnote" data-name="20" data-unique-footnote-counter="20"><span class="footnoteLabel">20</span> Rapporter om vitenskapelige samarbeidsoppgaver, oppgave 3.2.10 «Collection of occurrence data of Fusarium toxins in food and assessment of dietary intake by the population of EU Member States». www.ec.europa.eu/food/ fs/scoop/task3210.pdf.</article><article class="footnote" data-name="21" data-unique-footnote-counter="21"><span class="footnoteLabel">21</span> EFT L 234 av 29.8.2006, s. 35.</article><article class="footnote" data-name="22" data-unique-footnote-counter="22"><span class="footnoteLabel">22</span> Rapporter fra Vitenskapskomiteen for næringsmidler, 32. serie, uttalelse fra Vitenskapskomiteen for næringsmidler om «The potential risk to health presented by lead in food and drink», s. 7, www.ec. europa.eu/food/fs/sc/scf/reports/scf_reports_32.pdf.</article><article class="footnote" data-name="23" data-unique-footnote-counter="23"><span class="footnoteLabel">23</span> Rapporter om vitenskapelige samarbeidsoppgaver, oppgave 3.2.11 «Assessment of dietary exposure to arsenic, cadmium, lead and mercury of the population of the EU Member States». www.ec.europa.eu/food/food/chemicalsafety/contaminants/scoop_3-2-11_heavy_metals_report_en.pdf.</article><article class="footnote" data-name="24" data-unique-footnote-counter="24"><span class="footnoteLabel">24</span> Rapporter fra Vitenskapskomiteen for næringsmidler, 36. serie, uttalelse fra Vitenskapskomiteen for næringsmidler om kadmium, s. 67, www.ec.europa.eu/food/fs/sc/scf/reports/scf_reports_36.pdf.</article><article class="footnote" data-name="25" data-unique-footnote-counter="25"><span class="footnoteLabel">25</span> Uttalelse fra Vitenskapsgruppen for forurensende stoffer i næringsmiddelkjeden i Den europeiske myndighet for næringsmiddeltrygghet (EFSA), på anmodning fra Kommisjonen, om kvikksølv og metylkvikksølv i næringsmidler (vedtatt 24. februar 2004) www.efsa.eu.int/science/contam/contam_opinions/259/opinion_contam_01_en1.pdf.</article><article class="footnote" data-name="26" data-unique-footnote-counter="26"><span class="footnoteLabel">26</span> www.ec.europa.eu/food/food/chemicalsafety/contaminants/information_note_mercury-fish_12-05-04.pdf.</article><article class="footnote" data-name="27" data-unique-footnote-counter="27"><span class="footnoteLabel">27</span> Uttalelse fra Vitenskapskomiteen for næringsmidler om akutte risikoer ved bruk av tinn i konserverte næringsmidler (vedtatt 12. desember 2001) www.ec.europa.eu/food/fs/sc/scf/out110_en.pdf.</article><article class="footnote" data-name="28" data-unique-footnote-counter="28"><span class="footnoteLabel">28</span> Uttalelse fra Vitenskapskomiteen for næringsmidler om 3-monoklor-1,2-propandiol (3-MCPD) som oppdaterer uttalelsen fra Vitenskapskomiteen for næringsmidler fra 1994 (vedtatt 30. mai 2001) www.ec.europa.eu/food/fs/sc/scf/out91_en.pdf.</article><article class="footnote" data-name="29" data-unique-footnote-counter="29"><span class="footnoteLabel">29</span> Rapporter fra Vitenskapskomiteen for næringsmidler, 36. serie, uttalelse fra Vitenskapskomiteen for næringsmidler om 3-monoklor-1,2-propandiol (3-MCPD), s. 31, www.ec.europa.eu/food/fs/sc/scf/reports/scf_reports_36.pdf.</article><article class="footnote" data-name="30" data-unique-footnote-counter="30"><span class="footnoteLabel">30</span> Rapporter om vitenskapelige samarbeidsoppgaver, oppgave 3.2.9 «Collection and collation of data on levels of 3-monochloropropanediol (3-MCPD) and related substances in foodstuffs». www.ec.europa.eu/food/food/chemicalsafety/contaminants/scoop_3-2-9_final_report_chloropropanols_en.pdf.</article><article class="footnote" data-name="31" data-unique-footnote-counter="31"><span class="footnoteLabel">31</span> Uttalelse fra Vitenskapskomiteen for næringsmidler om risikovurderinger ved dioksiner og dioksinlignende PCB i næringsmidler. Oppdatering på grunnlag av nye vitenskapelige opplysninger som er blitt tilgjengelige etter at komiteen vedtok sin uttalelse 22. november 2000 (vedtatt 30. mai 2001) www.ec.europa.eu/food/fs/sc/scf/out90_en.pdf.</article><article class="footnote" data-name="32" data-unique-footnote-counter="32"><span class="footnoteLabel">32</span> Uttalelse fra Vitenskapskomiteen for næringsmidler om risikoer ved dioksiner og dioksinlignende PCB i næringsmidler (vedtatt 22. november 2000) www.ec.europa.eu/food/fs/sc/scf/out78_en.pdf.</article><article class="footnote" data-name="33" data-unique-footnote-counter="33"><span class="footnoteLabel">33</span> Rapporter om vitenskapelige samarbeidsoppgaver, oppgave 3.2.5 «Assessment of dietary intake of dioxins and related PCBs by the population of EU Member States». www. ec.europa.eu/dgs/health_consumer/library/pub/pub08_en.pdf.</article><article class="footnote" data-name="34" data-unique-footnote-counter="34"><span class="footnoteLabel">34</span> EFT L 42 av 14.2.2006, s. 26.</article><article class="footnote" data-name="35" data-unique-footnote-counter="35"><span class="footnoteLabel">35</span> Uttalelse fra Vitenskapskomiteen for næringsmidler om risikoer for menneskers helse med hensyn til polysyklisk aromatiske hydrokarboner i næringsmidler (uttalelse av 4. desember 2002) www.ec.europa.eu/food/fs/sc/scf/out153_en.pdf.</article><article class="footnote" data-name="36" data-unique-footnote-counter="36"><span class="footnoteLabel">36</span> Evaluering av visse forurensende stoffer i næringsmidler – Rapport fra den felles FAO-WHO-ekspertgruppen for tilsetningsstoffer i næringsmidler), 64. møte, Roma, 8. til 17. februar 2005, s. 1 og s. 61. WHO Technical Report Series, No. 930, 2006 – whqlibdoc.who.int/trs/WHO_TRS_930_eng.pdf.</article><article class="footnote" data-name="37" data-unique-footnote-counter="37"><span class="footnoteLabel">37</span> Rapporter om vitenskapelige samarbeidsoppgaver, oppgave 3.2.12 «Collection of occurrence data on polycyclic aromatic hydrocarbons in food». www.ec.europa.eu/food/food/chemicalsafety/contaminants/scoop_3-2-12_final_report_pah_en.pdf.</article></footer><p class="leddfortsettelse">VEDTATT DENNE FORORDNING:</p><span class="futuretitle" id="kapittel-3-foreslåttittel-2">Artikkel 1<br />Alminnelige regler</span><article class="numberedLegalP" data-numerator="1" id="kapittel-3-nummer-1">1. Næringsmidlene oppført i vedlegget skal ikke bringes i omsetning dersom de inneholder et forurensende stoff oppført i vedlegget, i en konsentrasjon som overstiger grenseverdiene i vedlegget.</article><article class="numberedLegalP" data-numerator="2" id="kapittel-3-nummer-2">2. De grenseverdiene som er fastsatt i vedlegget, gjelder for den spiselige delen av det aktuelle næringsmiddelet, med mindre annet er angitt i vedlegget.<p class="leddfortsettelse">«<i>Når det gjelder grenseverdien for dioksiner og dioksinlignende PCB i marin olje, kan Island og Norge beholde en grenseverdi for summen av dioksiner, furaner og dioksinlignende PCB (WHO-PCDD/F-PCB-TEQ) på 5 pg/g fett.»</i></p></article><span class="futuretitle" id="kapittel-3-foreslåttittel-3">Artikkel 2<br />Tørkede, fortynnede, bearbeidede og sammensatte næringsmidler</span><article class="numberedLegalP" data-numerator="1" id="kapittel-3-nummer-3">1. Ved anvendelse av grenseverdiene oppført i vedlegget for næringsmidler som er tørket, fortynnet, bearbeidet eller sammensatt av mer enn én ingrediens, skal det tas hensyn til følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-3-nummer-3-punkt-1"><article class="legalP" id="kapittel-3-nummer-3-punkt-1-ledd-1">endringer i konsentrasjonen av det forurensende stoffet på grunn av tørking eller fortynning,</article></article></li><li data-li-identifier="b)" data-name="b)"><article class="listArticle" id="kapittel-3-nummer-3-punkt-2"><article class="legalP" id="kapittel-3-nummer-3-punkt-2-ledd-1">endringer i konsentrasjonen av det forurensende stoffet på grunn av bearbeiding,</article></article></li><li data-li-identifier="c)" data-name="c)"><article class="listArticle" id="kapittel-3-nummer-3-punkt-3"><article class="legalP" id="kapittel-3-nummer-3-punkt-3-ledd-1">de forholdsmessige andelene av ingredienser i produktet og</article></article></li><li data-li-identifier="d)" data-name="d)"><article class="listArticle" id="kapittel-3-nummer-3-punkt-4"><article class="legalP" id="kapittel-3-nummer-3-punkt-4-ledd-1">analysens mengdebestemmelse.</article></article></li></ul></article><article class="numberedLegalP" data-numerator="2" id="kapittel-3-nummer-4">2. Når vedkommende myndighet gjennomfører en offentlig kontroll, skal den driftsansvarlige for næringsmiddelforetaket framlegge nærmere opplysninger om og begrunne konsentrasjons- og fortynningsfaktorene for gjeldende tørke-, fortynnings-, bearbeidings- og/eller blandingsprosesser for gjeldende tørkede, fortynnede, bearbeidede og/eller sammensatte næringsmidler.<article class="legalP" id="kapittel-3-nummer-4-ledd-1">Dersom den driftsansvarlige for næringsmiddelforetaket ikke framlegger nødvendige opplysninger om konsentrasjons- eller fortynningsfaktorene, eller dersom vedkommende myndighet på bakgrunn av den gitte begrunnelsen anser den faktoren som uhensiktsmessig, skal myndigheten selv definere faktoren, på grunnlag av tilgjengelige opplysninger og med tanke på å oppnå høyest mulig vern av menneskers helse.</article></article><article class="numberedLegalP" data-numerator="3" id="kapittel-3-nummer-5">3. Nr. 1 og 2 får anvendelse dersom det ikke er fastsatt særskilte grenseverdier for disse tørkede, fortynnede, bearbeidede eller sammensatte produktene.</article><article class="numberedLegalP" data-numerator="4" id="kapittel-3-nummer-6">4. Dersom fellesskapslovgivningen ikke omfatter særskilte grenseverdier for næringsmidler til spedbarn og småbarn, kan medlemsstatene fastsette strengere grenseverdier.</article><span class="futuretitle" id="kapittel-3-foreslåttittel-4">Artikkel 3<br />Forbud mot bruk, blanding og detoksifisering</span><article class="numberedLegalP" data-numerator="1" id="kapittel-3-nummer-7">1. Næringsmidler som ikke overholder grenseverdiene fastsatt i vedlegget, skal ikke brukes som næringsmiddelingredienser.</article><article class="numberedLegalP" data-numerator="2" id="kapittel-3-nummer-8">2. Næringsmidler som overholder grenseverdiene fastsatt i vedlegget, skal ikke blandes med næringsmidler som ikke overholder disse grenseverdiene.</article><article class="numberedLegalP" data-numerator="3" id="kapittel-3-nummer-9">3. Næringsmidler som skal sorteres eller utsettes for annen form for fysisk behandling for å redusere forurensningsinnholdet, skal ikke blandes med næringsmidler beregnet på direkte konsum, eller beregnet brukt som næringsmiddelingrediens.</article><article class="numberedLegalP" data-numerator="4" id="kapittel-3-nummer-10">4. Næringsmidler som inneholder forurensende stoffer som er oppført i avsnitt 2 i vedlegget (Mykotoksiner), skal ikke bevisst dekontamineres ved kjemiske behandlinger.</article><span class="futuretitle" id="kapittel-3-foreslåttittel-5">Artikkel 4<br />Særlige bestemmelser for jordnøtter, nøtter, tørket frukt og mais</span><article class="legalP" id="kapittel-3-ledd-6">Jordnøtter, nøtter, tørket frukt og mais som ikke overholder de relevante grenseverdiene for aflatoksiner, fastsatt i nr. 2.1.3, 2.1.5 og 2.1.6 i vedlegget, kan bringes i omsetning, forutsatt at disse næringsmidlene:<ul class="defaultList"><li data-li-identifier="a)" data-name="a)"><article class="listArticle" id="kapittel-3-ledd-6-punkt-1"><article class="legalP" id="kapittel-3-ledd-6-punkt-1-ledd-1">ikke er beregnet på direkte konsum eller brukt som næringsmiddelingrediens;</article></article></li><li data-li-identifier="b)" data-name="b)"><article class="listArticle" id="kapittel-3-ledd-6-punkt-2"><article class="legalP" id="kapittel-3-ledd-6-punkt-2-ledd-1">overholder de relevante grenseverdiene fastsatt i nr. 2.1.1, 2.1.2, 2.1.4 og 2.1.7 i vedlegget;</article></article></li><li data-li-identifier="c)" data-name="c)"><article class="listArticle" id="kapittel-3-ledd-6-punkt-3"><article class="legalP" id="kapittel-3-ledd-6-punkt-3-ledd-1">gjennomgår en behandling i form av sortering eller annen fysisk behandling og at grenseverdiene fastsatt i nr. 2.1.3, 2.1.5 og 2.1.6 i vedlegget, ikke overstiges etter denne behandlingen og at selve behandlingen ikke fører til andre skadelige restmengder;</article></article></li><li data-li-identifier="d)" data-name="d)"><article class="listArticle" id="kapittel-3-ledd-6-punkt-4"><article class="legalP" id="kapittel-3-ledd-6-punkt-4-ledd-1">er merket slik at beregnet bruk tydelig framgår og inneholder opplysningen «produktet skal sorteres eller gjennomgå annen fysisk behandling for å redusere aflatoksininnholdet før det brukes til konsum eller som ingrediens i næringsmidler». Denne opplysningen skal angis på etiketten til hver enkelt pose, eske osv. eller i det opprinnelige følgedokumentet. Det opprinnelige følgedokumentet og hver enkelt pose, eske osv. i forsendelsen skal være merket med forsendelsens/partiets identifikasjonskode. Denne merkingen skal være lett leselig og skal ikke kunne slettes.</article></article></li></ul></article><span class="futuretitle" id="kapittel-3-foreslåttittel-6">Artikkel 5<br />Særlige bestemmelser om jordnøtter, produkter framstilt av disse og korn</span><article class="legalP" id="kapittel-3-ledd-7">Hver enkelt pose, eske osv. eller det opprinnelige følgedokumentet skal være tydelig merket med opplysninger om beregnet bruk. Følgedokumentet skal enkelt kunne knyttes til forsendelsen ved at det er merket med forsendelsens identifikasjonskode, som finnes på hver enkelt pose, eske osv. i forsendelsen. Dessuten skal den forretningsvirksomheten som oppgis i følgedokumentet for mottakeren av forsendelsen, være forenelig med beregnet bruksområde.</article><article class="legalP" id="kapittel-3-ledd-8">Dersom det ikke tydelig framkommer at forsendelsen ikke er beregnet på konsum, får grenseverdiene fastsatt i nr. 2.1.3 og 2.1.6 i vedlegget anvendelse på alle jordnøtter, produkter framstilt av disse og korn som bringes i omsetning.</article><span class="futuretitle" id="kapittel-3-foreslåttittel-7">Artikkel 6<br />Særlige bestemmelser for salat</span><article class="legalP" id="kapittel-3-ledd-9">Med mindre salat som dyrkes på overdekket område (salat dyrket i veksthus) merkes som dette, får grenseverdiene for salat dyrket på friland, som fastsatt i vedlegget, anvendelse.</article><span class="futuretitle" id="kapittel-3-foreslåttittel-8">Artikkel 7<br />Midlertidige unntak</span><article class="numberedLegalP" data-numerator="1" id="kapittel-3-nummer-11">1. Som unntak fra artikkel 1 kan Belgia, Irland, Nederland og Det forente kongerike inntil 31. desember 2008 gi tillatelse til å bringe i omsetning frisk spinat, dyrket og beregnet på konsum på deres territorium, med et nitratinnhold som overstiger grenseverdiene i nr. 1.1 i vedlegget.</article><article class="numberedLegalP" data-numerator="2" id="kapittel-3-nummer-12">2. Som unntak fra artikkel 1 kan Irland og Det forente kongerike inntil 31. desember 2008 gi tillatelse til å bringe i omsetning frisk salat, dyrket og beregnet på konsum på deres territorium og høstet gjennom hele året, med et nitratinnhold som overstiger grenseverdiene fastsatt i nr. 1.3 i vedlegget.</article><article class="numberedLegalP" data-numerator="3" id="kapittel-3-nummer-13">3. Som unntak fra artikkel 1 kan Frankrike inntil 31. desember 2008 gi tillatelse til å bringe i omsetning frisk salat, dyrket og beregnet på konsum på dets territorium og høstet fra 1. oktober til 31. mars, med et nitratinnhold som overstiger grenseverdiene i nr. 1.3 i vedlegget.</article><article class="numberedLegalP" data-numerator="4" id="kapittel-3-nummer-14">4. Som unntak fra artikkel 1 kan Finland og Sverige inntil 31. desember 2011 gi tillatelse til å bringe i omsetning laks (<i>Salmo salar</i>), sild (<i>Clupea harengus</i>), <i>Lampetra fluviatilis</i>, ørret (<i>Salmo trutta</i>), <i>Salvelinus</i> spp. og rogn fra lagesild (<i>Coregonus albula</i>) med opprinnelse i Baltikum og beregnet på konsum på deres territorium, med et dioksininnhold og/eller samlet innhold av dioksiner og dioksinlignende PCB som overstiger grenseverdiene i nr. 5.3 i vedlegget, forutsatt at det foreligger en ordning som kan sikre at forbrukerne opplyses fullt ut om kostanbefalinger med sikte på å begrense identifiserte utsatte befolkningsgruppers konsum av disse fiskeartene fra Baltikum for å unngå eventuelle helserisikoer. Finland og Sverige skal innen 31. mars hvert år meddele Kommisjonen resultatene av overvåkingen av innholdet av dioksiner og dioksinlignende PCB i fisk fra Baltikum og rapportere om de tiltak som er iverksatt for å redusere menneskers eksponering for dioksiner og dioksinlignende PCB i fisk fra Baltikum.<article class="legalP" id="kapittel-3-nummer-14-ledd-1">Finland og Sverige skal fortsette å vedta de tiltak som er nødvendige for å sikre at fisk og fiskeprodukter som ikke er i samsvar med nr. 5.3 i vedlegget, ikke bringes i omsetning i andre medlemsstater.</article></article><span class="futuretitle" id="kapittel-3-foreslåttittel-9">Artikkel 8<br />Prøvetaking og analyse</span><article class="legalP" id="kapittel-3-ledd-10">Prøvetakingen og analysen for den offentlige kontrollen av grenseverdiene som fastsettes i vedlegget, skal utføres i samsvar med kommisjonsforordning (EF) nr. 1882/2006,<sup class="footnotereference" data-footnotereferencevalue="1" data-unique-footnote-counter="1">1</sup> (EF) nr. 401/2006,<sup class="footnotereference" data-footnotereferencevalue="2" data-unique-footnote-counter="2">2</sup> (EF) nr. 1883/2006<sup class="footnotereference" data-footnotereferencevalue="3" data-unique-footnote-counter="3">3</sup> og kommisjonsdirektiv 2001/22/EF,<sup class="footnotereference" data-footnotereferencevalue="4" data-unique-footnote-counter="4">4</sup> direktiv 2004/16/EF<sup class="footnotereference" data-footnotereferencevalue="5" data-unique-footnote-counter="5">5</sup> og direktiv 2005/10/EF.<sup class="footnotereference" data-footnotereferencevalue="6" data-unique-footnote-counter="6">6</sup></article><footer class="footnotes"><article class="footnote" data-name="1" data-unique-footnote-counter="38"><span class="footnoteLabel">1</span> Se EUT L 404 av 30.12.2006, s. 25.</article><article class="footnote" data-name="2" data-unique-footnote-counter="39"><span class="footnoteLabel">2</span> EUT L 70 av 9.3.2006, s. 12.</article><article class="footnote" data-name="3" data-unique-footnote-counter="40"><span class="footnoteLabel">3</span> Se EUT L 404 av 30.12.2006, s. 32.</article><article class="footnote" data-name="4" data-unique-footnote-counter="41"><span class="footnoteLabel">4</span> EFT L 77 av 16.3.2001, s. 14. Direktivet sist endret ved direktiv 2005/4/EF (EUT L 19 av 21.1.2005, s. 50).</article><article class="footnote" data-name="5" data-unique-footnote-counter="42"><span class="footnoteLabel">5</span> EUT L 42 av 13.2.2004, s. 16.</article><article class="footnote" data-name="6" data-unique-footnote-counter="43"><span class="footnoteLabel">6</span> EUT L 34 av 8.2.2005, s. 15.</article></footer><span class="futuretitle" id="kapittel-3-foreslåttittel-10">Artikkel 9<br />Overvåking og rapportering</span><article class="numberedLegalP" data-numerator="1" id="kapittel-3-nummer-15">1. Medlemsstatene skal overvåke nitratinnholdet i grønnsaker der innholdet av dette stoffet kan være betydelig, særlig i grønne bladgrønnsaker, og oversende resultatene til Kommisjonen innen 30. juni hvert år. Kommisjonen skal gjøre resultatene tilgjengelig for medlemsstatene.</article><article class="numberedLegalP" data-numerator="2" id="kapittel-3-nummer-16">2. Medlemsstatene og de berørte parter skal hvert år oversende Kommisjonen resultatene fra undersøkelsene som er gjort, herunder data om forekomster og framgangen med hensyn til anvendelsen av forebyggende tiltak for å unngå forurensning med okratoksin A, deoksynivalenol og zearalenon, fumonisin B<sub>1</sub> og B<sub>2,</sub> T-2- og HT-2-toksiner. Kommisjonen skal gjøre resultatene tilgjengelig for medlemsstatene.<p class="leddfortsettelse">► <strong>M3</strong></p></article><article class="numberedLegalP" data-numerator="3" id="kapittel-3-nummer-17">3. Medlemsstatene skal underrette Kommisjonen om resultatene for aflatoksiner, dioksiner, dioksinlignende PCB og ikke-dioksinlignende PCB, som fastsatt i kommisjonsvedtak 2006/504/EF<sup class="footnotereference" data-footnotereferencevalue="1" data-unique-footnote-counter="1">1</sup> og kommisjonsrekommandasjon 2006/794/EF.<sup class="footnotereference" data-footnotereferencevalue="2" data-unique-footnote-counter="2">2</sup> Medlemsstatene skal underrette EFSA om resultatene for akrylamid og furan, som fastsatt i kommisjonsrekommandasjon 2007/196/EF<sup class="footnotereference" data-footnotereferencevalue="3" data-unique-footnote-counter="3">3</sup> og kommisjonsrekommandasjon 2007/331/EF.<sup class="footnotereference" data-footnotereferencevalue="4" data-unique-footnote-counter="4">4</sup><p class="leddfortsettelse">◄ <strong>M3</strong></p></article><footer class="footnotes"><article class="footnote" data-name="1" data-unique-footnote-counter="44"><span class="footnoteLabel">1</span> EUT L 199, 21.7.2006, s. 21.</article><article class="footnote" data-name="2" data-unique-footnote-counter="45"><span class="footnoteLabel">2</span> EUT L 322, 22.11.2006, s. 24.</article><article class="footnote" data-name="3" data-unique-footnote-counter="46"><span class="footnoteLabel">3</span> EUT L 88, 29.3.2007, s. 56.</article><article class="footnote" data-name="4" data-unique-footnote-counter="47"><span class="footnoteLabel">4</span> EUT L 123, 12.5.2007, s. 33.</article></footer><span class="futuretitle" id="kapittel-3-foreslåttittel-11">Artikkel 10<br />Oppheving</span><article class="legalP" id="kapittel-3-ledd-11">Forordning (EF) nr. 466/2001 oppheves.</article><article class="legalP" id="kapittel-3-ledd-12">Henvisninger til den opphevede forordningen skal forstås som henvisninger til denne forordning.</article><span class="futuretitle" id="kapittel-3-foreslåttittel-12">Artikkel 11<br />Overgangstiltak</span><article class="legalP" id="kapittel-3-ledd-13">Denne forordning får ikke anvendelse på produkter som ble brakt i omsetning før datoene nevnt i bokstav a) til d) i samsvar med respektive datoer i gjeldende bestemmelser:<ul class="defaultList"><li data-li-identifier="a)" data-name="a)"><article class="listArticle" id="kapittel-3-ledd-13-punkt-1"><article class="legalP" id="kapittel-3-ledd-13-punkt-1-ledd-1">1. juli 2006 for grenseverdiene for deoksynivalenol og zearalenon fastsatt i nr. 2.4.1, 2.4.2, 2.4.4, 2.4.5, 2.4.6, 2.4.7, 2.5.1, 2.5.3, 2.5.5 og 2.5.7 i vedlegget;</article></article></li></ul><p class="leddfortsettelse">► <strong>M1</strong></p><ul class="defaultList"><li data-li-identifier="b)" data-name="b)"><article class="listArticle" id="kapittel-3-ledd-13-punkt-2"><article class="legalP" id="kapittel-3-ledd-13-punkt-2-ledd-1">1. oktober 2007 for grenseverdiene for deoksynivalenol og zearalenon fastsatt i nr. 2.4.3, 2.4.8, 2.4.9, 2.5.2, 2.5.4, 2.5.6, 2.5.8, 2.5.9 og 2.5.10 i vedlegget;</article></article></li></ul><p class="leddfortsettelse">◄ <strong>M1</strong></p><ul class="defaultList"><li data-li-identifier="c)" data-name="c)"><article class="listArticle" id="kapittel-3-ledd-13-punkt-3"><article class="legalP" id="kapittel-3-ledd-13-punkt-3-ledd-1">1. oktober 2007 for grenseverdiene for fumonisin B<sub>1</sub> og B<sub>2</sub> som fastsatt i nr. 2.6 i vedlegget;</article></article></li><li data-li-identifier="d)" data-name="d)"><article class="listArticle" id="kapittel-3-ledd-13-punkt-4"><article class="legalP" id="kapittel-3-ledd-13-punkt-4-ledd-1">4. november 2006 for grenseverdiene for summen av dioksiner og dioksinlignende PCB fastsatt i avsnitt 5 i vedlegget.</article></article></li></ul></article><article class="legalP" id="kapittel-3-ledd-14">Bevisbyrden med hensyn til når produktene ble brakt i omsetning, skal bæres av driftsansvarlig for næringsmiddelforetaket.</article><span class="futuretitle" id="kapittel-3-foreslåttittel-13">Artikkel 12<br />Ikrafttredelse og anvendelse</span><article class="legalP" id="kapittel-3-ledd-15">Denne forordning trer i kraft den 20. dag etter at den er kunngjort i <i>Den europeiske unions tidende</i>.</article><article class="legalP" id="kapittel-3-ledd-16">Den får anvendelse fra 1. mars 2007.</article><article class="legalP" id="kapittel-3-ledd-17">Denne forordning er bindende i alle deler og kommer direkte til anvendelse i alle medlemsstater.</article><article class="legalP" id="kapittel-3-ledd-18">Utferdiget i Brussel, 19. desember 2006.</article><article class="legalP" id="kapittel-3-ledd-19"><i>For Kommisjonen</i></article><article class="legalP" id="kapittel-3-ledd-20">Markos KYPRIANOU</article><article class="legalP" id="kapittel-3-ledd-21"><i>Medlem av Kommisjonen</i></article><span class="futuretitle" id="kapittel-3-foreslåttittel-14">Vedlegg<br />Grenseverdier for visse forurensende stoffer i næringsmidler</span> <article class="defaultP" margin-top="true">For å lese vedlegget se her: (pdf)</article><span class="futuretitle" id="kapittel-3-foreslåttittel-15">Forordning (EF) nr. 401/2006</span><article class="legalP" id="kapittel-3-ledd-22">Nedenfor gjengis til informasjon EØS-avtalen vedlegg II kapittel XII nr. 54zzzl (forordning (EF) nr. 401/2006) med endringer og tillegg som følger av EØS-tilpasningen av rettsakten i vedlegg II til EØS-avtalen.</article> <article class="defaultP" margin-top="true">For å lese forordning (EF) nr. 401/2006 se her: (pdf)</article><span class="futuretitle" id="kapittel-3-foreslåttittel-16">Forordning (EF) nr. 1882/2006</span><article class="legalP" id="kapittel-3-ledd-23">Nedenfor gjengis til informasjon EØS-avtalen vedlegg II kapittel XII nr. 54zzzo (forordning (EF) nr. 1882/2006) med endringer og tillegg som følger av EØS-tilpasningen av rettsakten i vedlegg II til EØS-avtalen.</article> <article class="defaultP" margin-top="true">For å lese forordning (EF) nr. 1882/2006 se her: (pdf)</article><span class="futuretitle" id="kapittel-3-foreslåttittel-17">Forordning (EF) nr. 1883/2006</span><article class="legalP" id="kapittel-3-ledd-24">Nedenfor gjengis til informasjon EØS-avtalen vedlegg II kapittel XII nr. 54zzzn (forordning (EF) nr. 1883/2006) med endringer og tillegg som følger av EØS-tilpasningen av rettsakten i vedlegg II til EØS-avtalen.</article> <article class="defaultP" margin-top="true">For å lese forordning (EF) nr. 1883/2006 se her: (pdf)</article><span class="futuretitle" id="kapittel-3-foreslåttittel-18">Forordning (EF) nr. 333/2007</span><article class="legalP" id="kapittel-3-ledd-25">Nedenfor gjengis til informasjon EØS-avtalen vedlegg II kapittel XII nr. 54zzzp (forordning (EF) nr. 333/2007) med endringer og tillegg som følger av EØS-tilpasningen av rettsakten i vedlegg II til EØS-avtalen.</article> <article class="defaultP" margin-top="true">For å lese forordning (EF) nr. 333/2007 se her: (pdf)</article></section><section class="section" id="kapittel-4" data-lovdata-URL="LTI/forskrift/2010-03-01-400/KAPITTEL_4"><h2>Rettelser</h2><article class="defaultP" data-text-size="small"><strong>Publisert:</strong> I 2011 hefte 2 (Rettelse)</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">Forordning (EF) nr. 1883/2006 vedlegg 1 del 5 annet ledd første strekpunkt annet punktum (pdf-versjonens side 9) skal lyde:</article><article class="legalP" id="kapittel-4-ledd-1">Et parti eller delparti oppfyller ikke kravene dersom den målte verdien <i>minus</i> U overskrider den fastsatte tillatte grensen.</article></section></main></body></html>