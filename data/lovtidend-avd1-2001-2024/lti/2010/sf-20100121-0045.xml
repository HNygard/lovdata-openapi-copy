<!DOCTYPE html><html lang="no"><head><title>Forskrift om endring i forskrift til utfylling og gjennomføring mv. av skattebetalingsloven (skattebetalingsforskriften) og forskrift om bindende forhåndsuttalelser i skatte- og avgiftssaker</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-01-21-45</dd><dt class="dokid">DokumentID</dt><dd class="dokid">LTI/forskrift/2010-01-21-45</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 1 s 198</dd><dt class="dateInForce">I kraft fra</dt><dd class="dateInForce">2010-01-21</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-12-21-1766</li><li>forskrift/2005-06-14-550</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-67/§2-6</li><li>lov/2005-06-17-67/§5-6</li><li>lov/2005-06-17-67/§10-4</li><li>lov/2005-06-17-67/§11-7</li><li>lov/2005-06-17-67/§14-20</li><li>lov/2005-06-17-67/§16-30</li><li>lov/1980-06-13-24</li><li>lov/2009-06-19-58/§17-4</li></ul></dd><dt class="dateOfPublication">Kunngjort</dt><dd class="dateOfPublication">2010-01-22 14:20</dd><dt class="journalNumber">Journalnummer</dt><dd class="journalNumber">2010-0051</dd><dt class="titleShort">Korttittel</dt><dd class="titleShort">Endr. i skattebetalingsforskriften mfl.</dd><dt class="title">Tittel</dt><dd class="title">Forskrift om endring i forskrift til utfylling og gjennomføring mv. av skattebetalingsloven (skattebetalingsforskriften) og forskrift om bindende forhåndsuttalelser i skatte- og avgiftssaker</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 21. januar 2010 med hjemmel i lov 17. juni 2005 nr. 67 om betaling og innkreving av skatte- og avgiftskrav (skattebetalingsloven) § 2-6, § 5-6, § 10-4, § 11-7, § 14-20 og § 16-30, lov 13. juni 1980 nr. 24 om ligningsforvaltning (ligningsloven) § 3A-4 og lov 19. juni 2009 nr. 58 om merverdiavgift (merverdiavgiftsloven) § 17-4.</dd><dt class="refid">RefID</dt><dd class="refid">forskrift/2010-01-21-45</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til utfylling og gjennomføring mv. av skattebetalingsloven (skattebetalingsforskriften) og forskrift om bindende forhåndsuttalelser i skatte- og avgiftssaker<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2010-01-21-45" id="dokument"><h1>Forskrift om endring i forskrift til utfylling og gjennomføring mv. av skattebetalingsloven (skattebetalingsforskriften) og forskrift om bindende forhåndsuttalelser i skatte- og avgiftssaker</h1><section class="section" data-name="kapI" id="kapittel-1" data-lovdata-URL="LTI/forskrift/2010-01-21-45/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. desember 2007 nr. 1766 til utfylling og gjennomføring mv. av skattebetalingsloven (skattebetalingsforskriften) gjøres følgende endringer:</article> <article class="defaultP" margin-top="true">§ 2-6-1 første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Tvangsmulkt etter arveavgiftsloven § 43 og merverdiavgiftsloven § 21-1 innkreves av skattekontoret.</article> <article class="defaultP" margin-top="true">§ 5-6-4 skal lyde:</article><article class="legalP" id="kapittel-1-ledd-2">Ved beregning av forskuddstrekk skal arbeidsgiveren gjøre fradrag i bruttovederlaget for merverdiavgift, når skattyteren er registrert i Merverdiavgiftsregisteret, ytelsen er merverdiavgiftspliktig og beregnet avgift er dokumentert i samsvar med bestemmelsene i forskrift 1. desember 2004 nr. 1558 om bokføring § 5-5.</article> <article class="defaultP" margin-top="true">§ 10-30-1 skal lyde:</article><article class="legalP" id="kapittel-1-ledd-3">Bestemmelsen i skattebetalingsloven § 10-30 gjelder også merverdiavgift innberettet på omsetningsoppgave (hovedoppgave) som ikke er levert innen oppgavefristen. Tilsvarende gjelder for merverdiavgift fastsatt ved skjønn etter merverdiavgiftsloven § 18-1 første ledd bokstav a.</article> <article class="defaultP" margin-top="true">§ 10-51-1 skal lyde:</article><article class="legalP" id="kapittel-1-ledd-4">Forhøyet utgående merverdiavgift i henhold til merverdiavgiftsloven § 21-2 og tvangsmulkt i henhold til lov 19. juni 1964 nr. 14 om avgift på arv og visse gaver § 43 og skattebetalingsloven § 5-16 forfaller til betaling tre uker etter at melding om kravet er sendt.</article> <article class="defaultP" margin-top="true">§ 10-60-1 skal lyde:</article><article class="legalP" id="kapittel-1-ledd-5">Dersom et tilgodebeløp til registrert næringsdrivende etter merverdiavgiftsloven § 11-5 reduseres som følge av kontroll før utbetaling, regnes omsetningsoppgaven (hovedoppgaven) som mottatt når skatte- eller avgiftsmyndigheten har godkjent beløpet til utbetaling.</article> <article class="defaultP" margin-top="true">§ 11-3-1 første ledd skal lyde:</article><article class="numberedLegalP" data-numerator="1" id="kapittel-1-nummer-2">(1) Ved beregning av renter etter skattebetalingsloven § 11-3 skal også tilleggsskatt, tilleggsavgift, tilleggstoll, forsinkelsesavgift og forhøyet utgående merverdiavgift, samt renter etter skattebetalingsloven § 11-1, § 11-2, § 11-4 og § 11-5 inngå i beregningsgrunnlaget.</article> <article class="defaultP" margin-top="true">§ 11-4-1 første ledd skal lyde:</article><article class="numberedLegalP" data-numerator="1" id="kapittel-1-nummer-3">(1) Ved beregning av renter etter skattebetalingsloven § 11-4 skal også tilleggsskatt, tilleggsavgift, tilleggstoll, forsinkelsesavgift og forhøyet utgående merverdiavgift, samt renter etter skattebetalingsloven § 11-1, § 11-2 og § 11-5 inngå i beregningsgrunnlaget.</article> <article class="defaultP" margin-top="true">§ 11-4-2 skal lyde:</article><article class="legalP" id="kapittel-1-ledd-6">Ved vedtak om økning som følge av kontroll før utbetaling av krav på utbetaling av merverdiavgift til registrerte næringsdrivende etter merverdiavgiftsloven § 11-5, ytes det renter på det godkjente beløpet fra tre uker etter fristen for innlevering av oppgave (hovedoppgave) for vedkommende termin til tre uker etter beløpet er godkjent til utbetaling.</article> <article class="defaultP" margin-top="true">§ 14-20-1 tredje ledd første punktum skal lyde:</article><article class="legalP" id="kapittel-1-ledd-7">Foretaket må være registrert i Foretaksregisteret og Merverdiavgiftsregisteret for å få innvilget tollkreditt.</article> <article class="defaultP" margin-top="true">§ 14-20-10 tredje ledd skal lyde:</article><article class="numberedLegalP" data-numerator="3" id="kapittel-1-nummer-4">(3) Speditøren må være registrert i Foretaksregisteret og Merverdiavgiftsregisteret for å få innvilget tillatelse til å foreta dagsoppgjør. Tollregionen kan dispensere fra kravet om registrering.</article> <article class="defaultP" margin-top="true">§ 16-30-1 første ledd skal lyde:</article><article class="numberedLegalP" data-numerator="1" id="kapittel-1-nummer-5">(1) Avgiftskrav mot avgiftssubjekt som i strid med merverdiavgiftsloven § 2-1 femte ledd har unnlatt registrering ved representant, kan innfordres hos følgende kjøpere eller oppdragsgivere:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-5-punkt-1"><article class="legalP" id="kapittel-1-nummer-5-punkt-1-ledd-1">Stat, kommune eller institusjoner som drives av stat eller kommune i den utstrekning disse ikke har fradragsrett for merverdiavgift av leveransen.</article></article></li><li data-li-identifier="b)" data-name="b)"><article class="listArticle" id="kapittel-1-nummer-5-punkt-2"><article class="legalP" id="kapittel-1-nummer-5-punkt-2-ledd-1">Ikke-registreringspliktige næringsdrivende.</article></article></li><li data-li-identifier="c)" data-name="c)"><article class="listArticle" id="kapittel-1-nummer-5-punkt-3"><article class="legalP" id="kapittel-1-nummer-5-punkt-3-ledd-1">Registreringspliktige næringsdrivende når det ikke foreligger fradragsrett for merverdiavgift av leveransen.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2010-01-21-45/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 14. juni 2005 nr. 550 om bindende forhåndsuttalelser i skatte- og avgiftssaker gjøres følgende endringer:</article> <article class="defaultP" margin-top="true">§ 1 første ledd skal lyde:</article><article class="legalP" id="kapittel-2-ledd-2">Forskriften inneholder bestemmelser til utfylling av gjennomføring av reglene om bindende forhåndsuttalelser etter ligningsloven kapittel 3A og merverdiavgiftsloven kapittel 17. Dette gjelder saker om<ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-2-punkt-1"><article class="legalP" id="kapittel-2-ledd-2-punkt-1-ledd-1">inntekts- og formuesskatt etter lov 26. mars 1999 nr. 14 om skatt av formue og inntekt (skatteloven)</article></article></li><li data-li-identifier="b)" data-name="b)"><article class="listArticle" id="kapittel-2-ledd-2-punkt-2"><article class="legalP" id="kapittel-2-ledd-2-punkt-2-ledd-1">arbeidsgiveravgift og trygdeavgift etter lov 28. februar 1997 nr. 19 om folketrygd (folketrygdloven) § 23-2 og § 23-3 og som ligger innenfor skattemyndighetenes kompetanseområde</article></article></li><li data-li-identifier="c)" data-name="c)"><article class="listArticle" id="kapittel-2-ledd-2-punkt-3"><article class="legalP" id="kapittel-2-ledd-2-punkt-3-ledd-1">merverdiavgift etter merverdiavgiftsloven, med unntak av merverdiavgift som skal beregnes ved innførsel av varer.</article></article></li></ul></article> <article class="defaultP" margin-top="true">§ 8 tredje ledd bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-2-ledd-2-punkt-4"><article class="legalP" id="kapittel-2-ledd-2-punkt-4-ledd-1">Åtte ganger rettsgebyret for anmodning som gjelder andre, forutsatt at de regnes som små foretak etter grensene i regnskapsloven § 1-6. Dersom det samlede gebyr på grunn av antall deltakere i selskap eller sameie som nevnt i § 3 annet ledd og avgiftssubjekter etter merverdiavgiftsloven § 2-2 annet og tredje ledd blir lavere ved anvendelse av dette ledds bokstav b, anvendes slik beregning.</article></article></li></ul></article> <article class="defaultP" margin-top="true">§ 13 første ledd første punktum skal lyde:</article><article class="legalP" id="kapittel-2-ledd-3">En avgitt forhåndsuttalelse etter denne forskrift har den bindende virkning for skatte- og avgiftsmyndighetene som følger av ligningsloven § 3A-1 nr. 2 og merverdiavgiftsloven § 17-1 annet ledd.</article></section><section class="section" data-name="kapIII" id="kapittel-3" data-lovdata-URL="LTI/forskrift/2010-01-21-45/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene under I og II trer i kraft straks.</article></section></main></body></html>