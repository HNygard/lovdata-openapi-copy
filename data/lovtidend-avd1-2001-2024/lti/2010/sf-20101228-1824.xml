<!DOCTYPE html><html lang="no"><head><title>Forskrift om endring i forskrift om kystgebyr</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-12-28-1824</dd><dt class="dokid">DokumentID</dt><dd class="dokid">LTI/forskrift/2010-12-28-1824</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 15 s 2704</dd><dt class="dateInForce">I kraft fra</dt><dd class="dateInForce">2011-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-04-21-375</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2009-04-17-19/§23</li></ul></dd><dt class="dateOfPublication">Kunngjort</dt><dd class="dateOfPublication">2011-01-04 15:30</dd><dt class="journalNumber">Journalnummer</dt><dd class="journalNumber">2010-1280</dd><dt class="titleShort">Korttittel</dt><dd class="titleShort">Endr. i forskrift om kystgebyr</dd><dt class="title">Tittel</dt><dd class="title">Forskrift om endring i forskrift om kystgebyr</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 28. desember 2010 med hjemmel i lov 17. april 2009 nr. 19 om havner og farvann § 23.</dd><dt class="refid">RefID</dt><dd class="refid">forskrift/2010-12-28-1824</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kystgebyr<ul class="tocSubUl"><li>I<ul class="tocSubUl"><li>§ 1. Avgiftsplikt</li><li>§ 3. Unntak fra avgiftsplikten</li><li>§ 7. Avgift ved inn- og utseiling</li><li>§ 8. Årsavgift og sesongavgift</li><li>§ 9. Avgiftsberegning</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2010-12-28-1824" id="dokument"><h1>Forskrift om endring i forskrift om kystgebyr</h1><section class="section" data-name="kapI" id="kapittel-1" data-lovdata-URL="LTI/forskrift/2010-12-28-1824/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. april 1995 nr. 375 om kystgebyr gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om kystavgift</i></article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Avgiftsplikt</span></span><article class="legalP" id="kapittel-1-foreslåttparagraf-1-ledd-1">Fartøyer over 500 BT eller mer skal ved innseiling til eller utseiling fra norsk indre farvann betale kystavgift etter denne forskriften med mindre annet er bestemt i § 3. Fartøy på 500 BT eller mer som kun seiler i innenriks fart, skal betale kystavgift i form av årsavgift eller sesongavgift etter denne forskriften.</article><article class="legalP" id="kapittel-1-foreslåttparagraf-1-ledd-2">Betalingsplikten inntreffer når fartøyet passerer grensen for avgiftsbelagt farvann for inn- eller utseiling eller når fartøyet seiler i innenriks fart, jf. § 2 første ledd bokstavene a, b, c og d.</article></article> <article class="defaultP" margin-top="true">§ 2 første ledd bokstavene a, b og c skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1"><i>Avgiftsbelagt farvann:</i> Farvannet innenfor grunnlinjen.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1"><i>Innseiling:</i> Seilas fra farvann utenfor grunnlinjen ved passering av grensen for avgiftsbelagt farvann for anløp av norsk indre farvann.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1"><i>Utseiling:</i> Seilas til farvann utenfor grunnlinjen ved passering av grensen for avgiftsbelagt farvann ved avgang fra norsk indre farvann.</article></article></li></ul></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Unntak fra avgiftsplikten</span></span><article class="legalP" id="kapittel-1-foreslåttparagraf-2-ledd-1">Følgende fartøyer er fritatt fra å betale avgifter etter denne forskriften:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">Fartøyer som bare utøver humanitær virksomhet i ikke-kommersielt øyemed.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">Fartøyer som bare seiler som skoleskip og i ikke-kommersielle øyemed.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">Krigsfartøyer og fartøyer under militær kommando.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">Fartøyer uten eget framdriftsarrangement.</article></article></li></ul></article><article class="legalP" id="kapittel-1-foreslåttparagraf-2-ledd-2">Ved tvil avgjør Kystverkets hovedkontor om vilkårene for fritak er etter første ledd er til stede. Kystverkets hovedkontor kan etter søknad innrømme fritak fra avgiftsplikten når særlige hensyn tilsier det.</article></article> <article class="defaultP" margin-top="true">§ 6 første ledd andre punktum skal lyde:</article><article class="legalP" id="kapittel-1-ledd-2">Hvis slikt målebrev ikke kan fremlegges innen en uke eller det fremdeles er tvil om beregningsgrunnlaget, bestemmer Kystverket ved enkeltvedtak hvilken størrelse som skal legges til grunn ved avgiftsberegningen.</article> <article class="defaultP" margin-top="true">§ 7 overskriften og første ledd skal lyde:</article><article class="futureLegalArticle" data-name="§7" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Avgift ved inn- og utseiling</span></span><article class="legalP" id="kapittel-1-foreslåttparagraf-3-ledd-1">Ved innseiling og utseiling betales kr 0,17 pr. BT med mindre årsavgift eller sesongavgift er betalt etter § 8.</article></article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Årsavgift og sesongavgift</span></span><article class="legalP" id="kapittel-1-foreslåttparagraf-4-ledd-1">Kystavgift kan betales i form av en årsavgift eller en sesongavgift.<ul class="defaultList"><li><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">Årsavgiften er kr 11,15 pr. BT.</article></article></li><li><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">Sesongavgiften er kr 3,15 pr. BT.</article></article></li></ul></article><article class="legalP" id="kapittel-1-foreslåttparagraf-4-ledd-2">Årsavgiften eller sesongavgiften skal være betalt senest 10 dager før avgiftsperiodens begynnelse. Fartøy kan tiltre årsavgifts- eller sesongavgiftsordningen i løpet av avgiftsperioden, men har ikke rett til å få ettergitt eller tilbakebetalt avgifter for enkeltseilinger før betalingstidspunktet. Fartøy som tiltrer årsavgiftsordningen i løpet av året, kan etter søknad til Kystverket betale 1/12 av årsavgiften pr. resterende og påbegynte måneder i året.</article><article class="legalP" id="kapittel-1-foreslåttparagraf-4-ledd-3">Er det betalt årsavgift for fartøyer som forliser, avhendes eller går ut av fast rute i avgiftsåret, dvs. ikke seiler i avgiftsbelagt farvann, kan de etter søknad til Kystverket gis en forholdsmessig refusjon av årsavgiften pr. gjenstående måneder etter den måned endringen inntreffer. Bestemmelsen gjelder ikke for fartøyer i sesongdrift.</article><article class="legalP" id="kapittel-1-foreslåttparagraf-4-ledd-4">Årsavgiften eller sesongavgiften kan ikke overføres fra et fartøy til et annet. Kystverkets hovedkontor kan etter søknad gi dispensasjon fra denne hovedregel dersom et fartøy erstatter et annet fartøy i rutetrafikk eller annen rute med et fast etablert anløpsmønster. Det stilles krav om at fartøyene er av tilsvarende størrelse (målt etter BT) og at de opererer for det samme rederi.</article></article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Avgiftsberegning</span></span><article class="legalP" id="kapittel-1-foreslåttparagraf-5-ledd-1">Det utstedes regning for hver gang fartøyet passerer grensen for avgiftsbelagt farvann for inn- eller utseiling, såfremt årsavgift eller sesongavgift ikke allerede er utstedt.</article><article class="legalP" id="kapittel-1-foreslåttparagraf-5-ledd-2">Avgiftene skal betales til Kystverket. For innkrevingen gjelder forskrift 25. april 1995 nr. 388 om innkreving m.v. av losgebyrer og alminnelig kystgebyr til Kystverket.</article><article class="legalP" id="kapittel-1-foreslåttparagraf-5-ledd-3">Hvis meldeplikten etter forskriftens § 10 ikke er overholdt kan fartøyer pålegges å betale et administrasjonsgebyr på kr 1 500,- til å dekke kostnadene som oppsøkingen av fartøyet har påført Kystverket</article></article> <article class="defaultP" margin-top="true">§ 10 skal lyde:</article><article class="legalP" id="kapittel-1-ledd-3">Når betalingspliktig fartøy ikke har benyttet statslos, skal føreren eller annen representant for fartøyet gi elektronisk melding om seilasen til Kystverket. Meldingen skal gis i Kystverkets meldingssystem SafeSeaNet før innseiling eller utseiling foretas. Meldingen skal inneholde tilstrekkelige opplysninger til at regning kan utferdiges.</article><article class="legalP" id="kapittel-1-ledd-4">For fartøy i innenrikstrafikk vil det være tilstrekkelig å melde seg til Kystverket når en tar farvannet i bruk med årsavgift eller sesongavgift.</article> <article class="defaultP" margin-top="true">§ 11 første ledd andre punktum skal lyde:</article><article class="legalP" id="kapittel-1-ledd-5">Kystverkets hovedkontor er klageinstans for vedtak fattet av Kystverkets regionkontor.</article></section><section class="section" data-name="kapII" id="kapittel-2" data-lovdata-URL="LTI/forskrift/2010-12-28-1824/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2011 kl. 00.00 og får anvendelse for fartøyer ved innseiling til eller utseiling fra norsk indre farvann eller som seiler i innenriks fart etter dette tidspunktet.</article></section></main></body></html>