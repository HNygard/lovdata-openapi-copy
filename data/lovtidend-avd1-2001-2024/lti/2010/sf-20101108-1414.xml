<!DOCTYPE html><html lang="no"><head><title>Mandat for forvaltningen av Statens pensjonsfond utland</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-11-08-1414</dd><dt class="dokid">DokumentID</dt><dd class="dokid">LTI/forskrift/2010-11-08-1414</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 12 s 2149</dd><dt class="dateInForce">I kraft fra</dt><dd class="dateInForce">2010-11-08, 2011-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-12-22-1725</li><li>forskrift/2010-02-24-242</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-12-21-123/§2</li><li>lov/2005-12-21-123/§7</li></ul></dd><dt class="dateOfPublication">Kunngjort</dt><dd class="dateOfPublication">2010-11-12 15:00</dd><dt class="journalNumber">Journalnummer</dt><dd class="journalNumber">2010-0951</dd><dt class="titleShort">Korttittel</dt><dd class="titleShort">Mandat for forvaltningen av Statens pensjonsfond</dd><dt class="title">Tittel</dt><dd class="title">Mandat for forvaltningen av Statens pensjonsfond utland</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 8. november 2010 med hjemmel i lov 21. desember 2005 nr. 123 om Statens pensjonsfond § 2 annet ledd og § 7.</dd><dt class="refid">RefID</dt><dd class="refid">forskrift/2010-11-08-1414</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Mandat for forvaltningen av Statens pensjonsfond utland<ul class="tocSubUl"><li>Kapittel 1. Alminnelige bestemmelser<ul class="tocSubUl"><li>§ 1-1. Norges Banks forvaltningsoppdrag</li><li>§ 1-2. Plassering av fondsmidlene</li><li>§ 1-3. Strategisk plan for bankens forvaltning av SPU</li><li>§ 1-4. Eksterne forvaltere og tjenesteytere (utkontraktering)</li><li>§ 1-5. Bankens rådgivningsplikt og uttalelsesrett</li></ul></li><li>Kapittel 2. Ansvarlig investeringsvirksomhet<ul class="tocSubUl"><li>§ 2-1. Bankens arbeid med ansvarlig forvaltning</li><li>§ 2-2. Eierskapsutøvelse</li><li>§ 2-3. Bidrag til utvikling av gode internasjonale standarder innen ansvarlige investeringer</li></ul></li><li>Kapittel 3. Forvaltningen av aksje- og obligasjonsporteføljen<ul class="tocSubUl"><li>§ 3-1. Innledende bestemmelse</li><li>§ 3-2. Strategisk referanseindeks</li><li>§ 3-3. Strategisk obligasjonsindeks</li><li>§ 3-4. Strategisk aksjeindeks</li><li>§ 3-5. Faktisk referanseindeks</li><li>§ 3-6. Tillatte instrumenter</li><li>§ 3-7. Rammer for forvaltningen</li></ul></li><li>Kapittel 4. Forvaltningen av eiendomsporteføljen<ul class="tocSubUl"><li>§ 4-1. Innledende bestemmelse</li><li>§ 4-2. Definisjoner</li><li>§ 4-3. Overordnede rammer for investeringer i eiendom</li><li>§ 4-4. Strategisk land- og sektorfordeling</li><li>§ 4-5. Avkastningsmål</li><li>§ 4-6. Diversifiseringskrav</li><li>§ 4-7. Belåning</li><li>§ 4-8. Investeringsgjennomgang</li><li>§ 4-9. Innfasing av eiendom i SPUs portefølje</li></ul></li><li>Kapittel 5. Verdivurdering, avkastningsmåling og styring, måling og kontroll av risiko<ul class="tocSubUl"><li>§ 5-1. Innledende bestemmelser</li><li>§ 5-2. Verdivurdering og avkastningsmåling</li><li>§ 5-3. Måling og styring av markedsrisiko</li><li>§ 5-4. Måling og styring av kredittrisiko</li><li>§ 5-5. Måling og styring av motpartseksponering</li><li>§ 5-6. Måling og styring av belåning</li><li>§ 5-7. Innlån og utlån av verdipapirer og salg av verdipapirer banken ikke eier</li><li>§ 5-8. Reinvestering av mottatt kontantsikkerhet</li><li>§ 5-9. Måling og styring av operasjonell risiko</li><li>§ 5-10. Godkjenning av instrumenter</li></ul></li><li>Kapittel 6. Ramme for forvaltningskostnader<ul class="tocSubUl"><li>§ 6-1. Ramme for forvaltningskostnader</li></ul></li><li>Kapittel 7. Offentlig rapportering<ul class="tocSubUl"><li>§ 7-1. Offentlige rapporter om forvaltningen av fondsmidlene</li><li>§ 7-2. Offentliggjøring av hovedstyrets retningslinjer</li><li>§ 7-3. Rapportering til IPD</li></ul></li><li>Kapittel 8. Forholdet mellom departementet og banken<ul class="tocSubUl"><li>§ 8-1. Orienteringsplikt</li><li>§ 8-2. Bankens plikter ved overskridelse av rammer for forvaltningen</li><li>§ 8-3. Kvartalsmøter</li></ul></li><li>Kapittel 9. Adgang til å fravike bestemmelsene, overgangsbestemmelser og ikrafttredelse<ul class="tocSubUl"><li>§ 9-1. Adgang til å fravike bestemmelsene</li><li>§ 9-2. Overgangsbestemmelse</li><li>§ 9-3. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2010-11-08-1414" id="dokument"><h1>Mandat for forvaltningen av Statens pensjonsfond utland</h1><section class="section" data-name="kap1" id="kapittel-1" data-lovdata-URL="LTI/forskrift/2010-11-08-1414/KAPITTEL_1"><h2>Kapittel 1. Alminnelige bestemmelser</h2><article class="legalArticle" data-lovdata-URL="LTI/forskrift/2010-11-08-1414/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Norges Banks forvaltningsoppdrag</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Departementet plasserer Statens pensjonsfond utland (SPU) som et kroneinnskudd i Norges Bank (banken) i henhold til lov 21. desember 2005 nr. 123 om Statens pensjonsfond § 2 annet ledd. Banken skal forvalte innskuddet etter bestemmelsene i dette mandatet og bestemmelser gitt i medhold av § 3-5 femte og sjette ledd, § 4-4 femte ledd, § 9-1 og § 9-3 tredje ledd.</article><article class="numberedLegalP" data-numerator="2" id="kapittel-1-paragraf-1-nummer-2">(2) Banken skal søke å oppnå høyest mulig avkastning etter kostnader målt i valutakurven til faktisk referanseindeks.</article><article class="numberedLegalP" data-numerator="3" id="kapittel-1-paragraf-1-nummer-3">(3) Banken skal foreta investeringsbeslutninger uavhengig av departementet.</article></article><article class="legalArticle" data-lovdata-URL="LTI/forskrift/2010-11-08-1414/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Plassering av fondsmidlene</span></h3><article class="numberedLegalP" data-numerator="1" id="kapittel-1-paragraf-2-nummer-1">(1) Departementets kroneinnskudd (fondsmidlene) skal være plassert på særskilt konto i banken. Banken skal i eget navn videreplassere fondsmidlene i en portefølje av finansielle instrumenter, fast eiendom og kontantinnskudd denominert i utenlandsk valuta.</article><article class="numberedLegalP" data-numerator="2" id="kapittel-1-paragraf-2-nummer-2">(2) Verdien på SPUs kronekonto settes lik den regnskapsmessige verdien av porteføljen av eiendom, finansielle instrumenter og kontantinnskudd. Porteføljens regnskapsmessige avkastning fratrukket bankens forvaltningskostnader og justert i henhold til de til enhver tid gjeldende regnskapsbestemmelser for Norges Bank, tillegges SPUs kronekonto.</article></article><article class="legalArticle" data-lovdata-URL="LTI/forskrift/2010-11-08-1414/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Strategisk plan for bankens forvaltning av SPU</span></h3><article class="numberedLegalP" data-numerator="1" id="kapittel-1-paragraf-3-nummer-1">(1) Banken skal ha en strategisk plan for hvordan forvalteroppdraget skal løses. Planen skal oppdateres regelmessig og ved vesentlige endringer i forvaltningen.</article><article class="numberedLegalP" data-numerator="2" id="kapittel-1-paragraf-3-nummer-2">(2) Banken skal regelmessig evaluere i hvilken utstrekning målene i den strategiske planen er nådd.</article></article><article class="legalArticle" data-lovdata-URL="LTI/forskrift/2010-11-08-1414/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Eksterne forvaltere og tjenesteytere (utkontraktering)</span></h3><article class="numberedLegalP" data-numerator="1" id="kapittel-1-paragraf-4-nummer-1">(1) Banken kan benytte eksterne forvaltere og utkontraktere operasjonelle funksjoner, jf. forskrift 17. desember 2009 nr. 1630 om risikostyring og internkontroll i Norges Bank § 5.</article><article class="numberedLegalP" data-numerator="2" id="kapittel-1-paragraf-4-nummer-2">(2) Banken skal ha retningslinjer for når utkontraktering kan finne sted.</article><article class="numberedLegalP" data-numerator="3" id="kapittel-1-paragraf-4-nummer-3">(3) Banken skal fastsette en ramme for hvor stor del av fondsmidlene én enkelt ekstern forvalter kan forvalte.</article><article class="numberedLegalP" data-numerator="4" id="kapittel-1-paragraf-4-nummer-4">(4) Godtgjøringsstrukturen i avtaler med eksterne forvaltere skal være utformet slik at den ivaretar SPUs økonomiske interesser, herunder tar hensyn til tidshorisonten for de aktuelle investeringsstrategiene. De enkelte avtalene med forvaltere om avkastningsavhengige honorarer skal struktureres slik at fondet beholder den vesentligste delen av positiv differanseavkastning.</article></article><article class="legalArticle" data-lovdata-URL="LTI/forskrift/2010-11-08-1414/§1-5" data-name="§1-5" id="kapittel-1-paragraf-5"><h3 class="legalArticleHeader"><span class="legalArticleValue">§ 1-5</span>. <span class="legalArticleTitle">Bankens rådgivningsplikt og uttalelsesrett</span></h3><article class="numberedLegalP" data-numerator="1" id="kapittel-1-paragraf-5-nummer-1">(1) Banken skal gi departementet råd om investeringsstrategien for SPU. Råd kan gis av eget tiltak eller etter anmodning fra departementet.</article><article class="numberedLegalP" data-numerator="2" id="kapittel-1-paragraf-5-nummer-2">(2) Banken skal gi departementet råd om behov for endringer i mandatet for forvaltningen av SPU. Slike råd kan gis av eget tiltak eller etter anmodning fra departementet.</article><article class="numberedLegalP" data-numerator="3" id="kapittel-1-paragraf-5-nummer-3">(3) Banken skal ha anledning til å uttale seg før det foretas vesentlige endringer i mandatet for forvaltningen av SPU, og skal ha varsel i rimelig tid for å kunne foreta eventuelle endringer i porteføljen.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2010-11-08-1414/KAPITTEL_2"><h2>Kapittel 2. Ansvarlig investeringsvirksomhet</h2><article class="legalArticle" data-lovdata-URL="LTI/forskrift/2010-11-08-1414/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Bankens arbeid med ansvarlig forvaltning</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Forvaltningen av fondsmidlene skal bygge på målet om høyest mulig avkastning, jf. § 1-1 andre ledd. God avkastning på lang sikt anses å være avhengig av en bærekraftig utvikling i økonomisk, miljømessig og samfunnsmessig forstand samt velfungerende, legitime og effektive markeder.</article><article class="numberedLegalP" data-numerator="2" id="kapittel-2-paragraf-1-nummer-2">(2) Banken skal ha interne retningslinjer for å integrere hensyn til god selskapsstyring, miljø og samfunnsmessige forhold i investeringsvirksomheten i tråd med internasjonalt anerkjente prinsipper for ansvarlig investeringsvirksomhet. Integrering av disse hensynene skal skje under hensyn til investeringsstrategien for SPU og rollen som finansiell forvalter. Ved utøvelsen av forvaltningsoppdraget skal banken vektlegge at investeringene har en lang tidshorisont, og at fondet er bredt plassert i de markedene som inngår i investeringsuniverset.</article><article class="numberedLegalP" data-numerator="3" id="kapittel-2-paragraf-1-nummer-3">(3) I forvaltningen av eiendomsporteføljen skal banken innenfor miljøområdet vektlegge hensyn til blant annet energieffektivitet, vannforbruk og avfallshåndtering.</article></article><article class="legalArticle" data-lovdata-URL="LTI/forskrift/2010-11-08-1414/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Eierskapsutøvelse</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Banken skal ha som overordnet målsetning i sin eierskapsutøvelse å sikre SPUs finansielle interesser.</article><article class="numberedLegalP" data-numerator="2" id="kapittel-2-paragraf-2-nummer-2">(2) Eierskapsutøvelsen skal baseres på FNs Global Compact, OECDs retningslinjer for eierskapsutøvelse og OECDs retningslinjer for multinasjonale selskaper. Banken skal ha interne retningslinjer for utøvelse av eierrettighetene hvor det framgår hvordan disse prinsippene er integrert.</article><article class="numberedLegalP" data-numerator="3" id="kapittel-2-paragraf-2-nummer-3">(3) Større endringer i bankens prioriteringer i eierskapsutøvelsen skal oversendes departementet til uttalelse før endelig beslutning treffes. Bankens planer skal høres offentlig før de oversendes departementet.</article></article><article class="legalArticle" data-lovdata-URL="LTI/forskrift/2010-11-08-1414/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Bidrag til utvikling av gode internasjonale standarder innen ansvarlige investeringer</span></h3><article class="legalP" id="kapittel-2-paragraf-3-ledd-1">Banken skal aktivt bidra til utviklingen av gode internasjonale standarder innen ansvarlig investeringsvirksomhet og eierskapsutøvelse.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2010-11-08-1414/KAPITTEL_3"><h2>Kapittel 3. Forvaltningen av aksje- og obligasjonsporteføljen</h2><article class="legalArticle" data-lovdata-URL="LTI/forskrift/2010-11-08-1414/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Innledende bestemmelse</span></h3><article class="legalP" id="kapittel-3-paragraf-1-ledd-1">Bestemmelsene i dette kapitlet gjelder for investeringer i SPUs aksje- og obligasjonsportefølje, herunder investeringer i noterte eiendomsselskaper og eiendomsfond som inngår i SPUs aksjeportefølje. Det gjelder særskilte bestemmelser for investeringer som skal inngå i eiendomsporteføljen, jf. kapittel 4.</article></article><article class="legalArticle" data-lovdata-URL="LTI/forskrift/2010-11-08-1414/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Strategisk referanseindeks</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Den strategiske referanseindeksen består av to aktivaklasseindekser: én aksjeindeks og én obligasjonsindeks. Aksjeindeksen utgjør 60 pst. av SPUs strategiske referanseindeks. Obligasjonsindeksen utgjør 40 pst. av SPUs strategiske referanseindeks fratrukket andelen av SPUs verdi som er investert i eiendomsporteføljen. Verdien av eiendomsinvesteringene regnes som nettoverdi, jf. § 4-2 annet ledd.</article><article class="numberedLegalP" data-numerator="2" id="kapittel-3-paragraf-2-nummer-2">(2) Hver aktivaklasseindeks består av tre strategiske regionindekser: Europa, Amerika/Afrika og Asia/Oseania. De tre regionindeksene i de to aktivaklassene utgjør til sammen seks delindekser.</article><article class="numberedLegalP" data-numerator="3" id="kapittel-3-paragraf-2-nummer-3">(3) Innenfor hver enkelt av de seks delindeksene er indeksens sammensetning bestemt av markedskapitaliseringsvektene.</article><article class="numberedLegalP" data-numerator="4" id="kapittel-3-paragraf-2-nummer-4">(4) Verdipapirer departementet har utelukket fra investeringsuniverset, skal ikke inngå i den strategiske referanseindeksen. Når et selskaps aksjer utelukkes fra aksjeindeksen, skal de øvrige selskapene i samme regionindeks vektes opp. Når obligasjoner utelukkes fra obligasjonsindeksen, skal øvrige obligasjoner i samme regionindeks vektes opp. Dersom utstederen har utstedt obligasjoner i flere valutaer tilhørende ulike regionindekser, skal oppvektingsregelen anvendes for hver regionindeks.</article></article><article class="legalArticle" data-lovdata-URL="LTI/forskrift/2010-11-08-1414/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Strategisk obligasjonsindeks</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) Den strategiske obligasjonsindeksen har følgende sammensetning:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-3-nummer-1-punkt-1"><article class="legalP" id="kapittel-3-paragraf-3-nummer-1-punkt-1-ledd-1">60 pst. består av de finansielle instrumentene som inngår i Barclays Capital Global Aggregate Bond Index (BCGA) og Barclays Capital Global Inflation-Linked Index (BCGI) Europa unntatt instrumenter utstedt i norske kroner (NOK). Denne delen av strategisk obligasjonsindeks skal bestå av lån utstedt i euro, britiske pund, sveitsiske franc, svenske kroner og danske kroner. For obligasjoner utstedt i sveitsiske franc skal referanseindeksen bestå av innenlandske statsobligasjoner.</article></article></li><li data-li-identifier="b)" data-name="b)"><article class="listArticle" id="kapittel-3-paragraf-3-nummer-1-punkt-2"><article class="legalP" id="kapittel-3-paragraf-3-nummer-1-punkt-2-ledd-1">35 pst. består av de finansielle instrumentene som inngår i indeksene BCGA og BCGI USA og Canada, med en omvekting av sektorindeksene som beskrevet i tabell 1. Denne delen av strategisk obligasjonsindeks skal bestå av lån utstedt i amerikanske og kanadiske dollar. Variabelen x i tabell 1 skal fastsettes av banken hver måned slik at samlet markedsverdi av instrumenter utstedt i amerikanske dollar ikke endres som følge av omvektingen.</article></article></li></ul><p class="leddfortsettelse">Tabell 1. Faktorer for omvekting av indeksene i BCGA og BCGI USA og Canada. <table><thead><tr><th data-text-align="left" data-vertical-align="top" /><th data-text-align="left" data-vertical-align="top">Valuta</th><th data-text-align="left" data-vertical-align="top">Sektor</th><th data-text-align="left" data-vertical-align="top">Region</th><th data-text-align="center" data-vertical-align="top">Faktor</th></tr></thead><tbody><tr><td data-text-align="left" data-vertical-align="top">NB CAD ABS</td><td data-text-align="left" data-vertical-align="top">CAD</td><td data-text-align="left" data-vertical-align="top">Securitised</td><td data-text-align="left" data-vertical-align="top">AMERICA</td><td data-text-align="left" data-vertical-align="top">1,0</td></tr><tr><td data-text-align="left" data-vertical-align="top">NB CAD Agency</td><td data-text-align="left" data-vertical-align="top">CAD</td><td data-text-align="left" data-vertical-align="top">Government Related</td><td data-text-align="left" data-vertical-align="top">AMERICA</td><td data-text-align="left" data-vertical-align="top">1,0</td></tr><tr><td data-text-align="left" data-vertical-align="top">NB CAD CMBS</td><td data-text-align="left" data-vertical-align="top">CAD</td><td data-text-align="left" data-vertical-align="top">Securitised</td><td data-text-align="left" data-vertical-align="top">AMERICA</td><td data-text-align="left" data-vertical-align="top">1,0</td></tr><tr><td data-text-align="left" data-vertical-align="top">NB CAD Covered Bonds</td><td data-text-align="left" data-vertical-align="top">CAD</td><td data-text-align="left" data-vertical-align="top">Securitised</td><td data-text-align="left" data-vertical-align="top">AMERICA</td><td data-text-align="left" data-vertical-align="top">1,0</td></tr><tr><td data-text-align="left" data-vertical-align="top">NB CAD Financial</td><td data-text-align="left" data-vertical-align="top">CAD</td><td data-text-align="left" data-vertical-align="top">Corporate</td><td data-text-align="left" data-vertical-align="top">AMERICA</td><td data-text-align="left" data-vertical-align="top">1,0</td></tr><tr><td data-text-align="left" data-vertical-align="top">Global Inflation-Linked: Canada</td><td data-text-align="left" data-vertical-align="top">CAD</td><td data-text-align="left" data-vertical-align="top">ILB</td><td data-text-align="left" data-vertical-align="top">AMERICA</td><td data-text-align="left" data-vertical-align="top">1,0</td></tr><tr><td data-text-align="left" data-vertical-align="top">NB CAD INDS SR</td><td data-text-align="left" data-vertical-align="top">CAD</td><td data-text-align="left" data-vertical-align="top">Corporate</td><td data-text-align="left" data-vertical-align="top">AMERICA</td><td data-text-align="left" data-vertical-align="top">1,0</td></tr><tr><td data-text-align="left" data-vertical-align="top">NB CAD Local Authority</td><td data-text-align="left" data-vertical-align="top">CAD</td><td data-text-align="left" data-vertical-align="top">Government Related</td><td data-text-align="left" data-vertical-align="top">AMERICA</td><td data-text-align="left" data-vertical-align="top">1,0</td></tr><tr><td data-text-align="left" data-vertical-align="top">NB CAD MBS</td><td data-text-align="left" data-vertical-align="top">CAD</td><td data-text-align="left" data-vertical-align="top">Securitised</td><td data-text-align="left" data-vertical-align="top">AMERICA</td><td data-text-align="left" data-vertical-align="top">1,0</td></tr><tr><td data-text-align="left" data-vertical-align="top">NB CAD Sovereign</td><td data-text-align="left" data-vertical-align="top">CAD</td><td data-text-align="left" data-vertical-align="top">Government Related</td><td data-text-align="left" data-vertical-align="top">AMERICA</td><td data-text-align="left" data-vertical-align="top">1,0</td></tr><tr><td data-text-align="left" data-vertical-align="top">NB CAD Supranational</td><td data-text-align="left" data-vertical-align="top">CAD</td><td data-text-align="left" data-vertical-align="top">Government Related</td><td data-text-align="left" data-vertical-align="top">AMERICA</td><td data-text-align="left" data-vertical-align="top">1,0</td></tr><tr><td data-text-align="left" data-vertical-align="top">NB CAD Treasury</td><td data-text-align="left" data-vertical-align="top">CAD</td><td data-text-align="left" data-vertical-align="top">Treasury</td><td data-text-align="left" data-vertical-align="top">AMERICA</td><td data-text-align="left" data-vertical-align="top">1,0</td></tr><tr><td data-text-align="left" data-vertical-align="top">NB CAD Utility</td><td data-text-align="left" data-vertical-align="top">CAD</td><td data-text-align="left" data-vertical-align="top">Corporate</td><td data-text-align="left" data-vertical-align="top">AMERICA</td><td data-text-align="left" data-vertical-align="top">1,0</td></tr><tr><td data-text-align="left" data-vertical-align="top">NB USD ABS</td><td data-text-align="left" data-vertical-align="top">USD</td><td data-text-align="left" data-vertical-align="top">Securitised</td><td data-text-align="left" data-vertical-align="top">AMERICA</td><td data-text-align="left" data-vertical-align="top">0,5</td></tr><tr><td data-text-align="left" data-vertical-align="top">NB USD Agency</td><td data-text-align="left" data-vertical-align="top">USD</td><td data-text-align="left" data-vertical-align="top">Government Related</td><td data-text-align="left" data-vertical-align="top">AMERICA</td><td data-text-align="left" data-vertical-align="top">0,5</td></tr><tr><td data-text-align="left" data-vertical-align="top">NB USD CMBS</td><td data-text-align="left" data-vertical-align="top">USD</td><td data-text-align="left" data-vertical-align="top">Securitised</td><td data-text-align="left" data-vertical-align="top">AMERICA</td><td data-text-align="left" data-vertical-align="top">0,5</td></tr><tr><td data-text-align="left" data-vertical-align="top">NB USD Covered Bonds</td><td data-text-align="left" data-vertical-align="top">USD</td><td data-text-align="left" data-vertical-align="top">Securitised</td><td data-text-align="left" data-vertical-align="top">AMERICA</td><td data-text-align="left" data-vertical-align="top">0,5</td></tr><tr><td data-text-align="left" data-vertical-align="top">NB USD Financial</td><td data-text-align="left" data-vertical-align="top">USD</td><td data-text-align="left" data-vertical-align="top">Corporate</td><td data-text-align="left" data-vertical-align="top">AMERICA</td><td data-text-align="left" data-vertical-align="top">1 + x</td></tr><tr><td data-text-align="left" data-vertical-align="top">Global Inflation-Linked: U.S. TIPS</td><td data-text-align="left" data-vertical-align="top">USD</td><td data-text-align="left" data-vertical-align="top">ILB</td><td data-text-align="left" data-vertical-align="top">AMERICA</td><td data-text-align="left" data-vertical-align="top">1 + x</td></tr><tr><td data-text-align="left" data-vertical-align="top">NB USD INDS SR</td><td data-text-align="left" data-vertical-align="top">USD</td><td data-text-align="left" data-vertical-align="top">Corporate</td><td data-text-align="left" data-vertical-align="top">AMERICA</td><td data-text-align="left" data-vertical-align="top">1 + x</td></tr><tr><td data-text-align="left" data-vertical-align="top">NB USD Local Authority</td><td data-text-align="left" data-vertical-align="top">USD</td><td data-text-align="left" data-vertical-align="top">Government Related</td><td data-text-align="left" data-vertical-align="top">AMERICA</td><td data-text-align="left" data-vertical-align="top">1 + x</td></tr><tr><td data-text-align="left" data-vertical-align="top">NB USD MBS</td><td data-text-align="left" data-vertical-align="top">USD</td><td data-text-align="left" data-vertical-align="top">Securitised</td><td data-text-align="left" data-vertical-align="top">AMERICA</td><td data-text-align="left" data-vertical-align="top">0,5</td></tr><tr><td data-text-align="left" data-vertical-align="top">NB USD Sovereign</td><td data-text-align="left" data-vertical-align="top">USD</td><td data-text-align="left" data-vertical-align="top">Government Related</td><td data-text-align="left" data-vertical-align="top">AMERICA</td><td data-text-align="left" data-vertical-align="top">1 + x</td></tr><tr><td data-text-align="left" data-vertical-align="top">NB USD Supranational</td><td data-text-align="left" data-vertical-align="top">USD</td><td data-text-align="left" data-vertical-align="top">Government Related</td><td data-text-align="left" data-vertical-align="top">AMERICA</td><td data-text-align="left" data-vertical-align="top">1 + x</td></tr><tr><td data-text-align="left" data-vertical-align="top">NB USD Treasury</td><td data-text-align="left" data-vertical-align="top">USD</td><td data-text-align="left" data-vertical-align="top">Treasury</td><td data-text-align="left" data-vertical-align="top">AMERICA</td><td data-text-align="left" data-vertical-align="top">1 + x</td></tr><tr><td data-text-align="left" data-vertical-align="top">NB USD Utility</td><td data-text-align="left" data-vertical-align="top">USD</td><td data-text-align="left" data-vertical-align="top">Corporate</td><td data-text-align="left" data-vertical-align="top">AMERICA</td><td data-text-align="left" data-vertical-align="top">1 + x</td></tr></tbody></table></p><ul class="defaultList"><li data-li-identifier="c)" data-name="c)"><article class="listArticle" id="kapittel-3-paragraf-3-nummer-1-punkt-3"><article class="legalP" id="kapittel-3-paragraf-3-nummer-1-punkt-3-ledd-1">5 pst. skal bestå av statsobligasjoner fra utviklede markeder i BCGA og BCGI Asia/Oseania (Japan, Australia, New Zealand og Singapore). Denne delen av strategisk obligasjonsindeks skal bestå av lån utstedt i japanske yen, australske dollar, New Zealand-dollar og Singapore-dollar.</article></article></li></ul></article><article class="numberedLegalP" data-numerator="2" id="kapittel-3-paragraf-3-nummer-2">(2) Sammensetningen av strategisk obligasjonsindeks endres i henhold til endringene i sammensetningen som indeksleverandøren gjennomfører.</article></article><article class="legalArticle" data-lovdata-URL="LTI/forskrift/2010-11-08-1414/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Strategisk aksjeindeks</span></h3><article class="numberedLegalP" data-numerator="1" id="kapittel-3-paragraf-4-nummer-1">(1) Den strategiske aksjeindeksen består av FTSE All-Cap indekser, justert for bankens skatteposisjon, for kategoriene utviklede markeder (Developed), avanserte framvoksende markeder (Advanced Emerging) og andre framvoksende markeder (Secondary Emerging). Regionene vektes slik:<ul class="defaultList"><li data-li-identifier="-" data-name="-"><article class="listArticle" id="kapittel-3-paragraf-4-nummer-1-punkt-1"><article class="legalP" id="kapittel-3-paragraf-4-nummer-1-punkt-1-ledd-1">50 pst. FTSE All-Cap Europa unntatt Norge</article></article></li><li data-li-identifier="-" data-name="-"><article class="listArticle" id="kapittel-3-paragraf-4-nummer-1-punkt-2"><article class="legalP" id="kapittel-3-paragraf-4-nummer-1-punkt-2-ledd-1">35 pst. FTSE All-Cap Amerika/FTSE All-Cap Midt-Østen og Afrika</article></article></li><li data-li-identifier="-" data-name="-"><article class="listArticle" id="kapittel-3-paragraf-4-nummer-1-punkt-3"><article class="legalP" id="kapittel-3-paragraf-4-nummer-1-punkt-3-ledd-1">15 pst. FTSE All-Cap Asia/Oseania.</article></article></li></ul></article><article class="numberedLegalP" data-numerator="2" id="kapittel-3-paragraf-4-nummer-2">(2) Spesifisering av land og selskaper i den strategiske aksjeindeksen følger av FTSEs indeksregler, korrigert for endringer som følger av § 3-2 fjerde ledd.</article><article class="numberedLegalP" data-numerator="3" id="kapittel-3-paragraf-4-nummer-3">(3) Fordelingen på markeder og selskaper innenfor en enkelt region fastsettes daglig. Fordelingen skal baseres på utviklingen i markedsverdiene til de selskapene som inngår i de ulike landene innenfor hver region.</article></article><article class="legalArticle" data-lovdata-URL="LTI/forskrift/2010-11-08-1414/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Faktisk referanseindeks</span></h3><article class="numberedLegalP" data-numerator="1" id="kapittel-3-paragraf-5-nummer-1">(1) Den faktiske referanseindeksen tar utgangspunkt i den strategiske referanseindeksen, og består av de samme delindeksene som inngår i den strategiske referanseindeksen, jf. § 3-2 til § 3-4.</article><article class="numberedLegalP" data-numerator="2" id="kapittel-3-paragraf-5-nummer-2">(2) Spesifisering av land og selskaper i delindeksene til den faktiske aksjeindeksen følger av indeksleverandørens indeksregler, korrigert for endringer som følger av § 3-2 fjerde ledd.</article><article class="numberedLegalP" data-numerator="3" id="kapittel-3-paragraf-5-nummer-3">(3) Sammensetningen av delindeksene til den faktiske obligasjonsindeksen endres i henhold til endringene i sammensetningen som indeksleverandøren gjennomfører, justert for omvektingene som nevnt i § 3-3 første ledd bokstav b.</article><article class="numberedLegalP" data-numerator="4" id="kapittel-3-paragraf-5-nummer-4">(4) Den relative andelen av hver delindeks i den faktiske referanseindeksen justeres daglig på grunnlag av totalavkastningen til verdipapirene som inngår i indeksene.</article><article class="numberedLegalP" data-numerator="5" id="kapittel-3-paragraf-5-nummer-5">(5) Departementet fastsetter nærmere bestemmelser om overføring av ny kapital til SPU.</article><article class="numberedLegalP" data-numerator="6" id="kapittel-3-paragraf-5-nummer-6">(6) Departementet fastsetter nærmere bestemmelser om rebalansering av den faktiske referanseindeksen.</article></article><article class="legalArticle" data-lovdata-URL="LTI/forskrift/2010-11-08-1414/§3-6" data-name="§3-6" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Tillatte instrumenter</span></h3><article class="numberedLegalP" data-numerator="1" id="kapittel-3-paragraf-6-nummer-1">(1) Banken kan plassere porteføljen i finansielle instrumenter og kontantinnskudd som er godkjent i henhold til § 5-10, men begrenset til:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-6-nummer-1-punkt-1"><article class="legalP" id="kapittel-3-paragraf-6-nummer-1-punkt-1-ledd-1">omsettelige obligasjoner og andre omsettelige gjeldsinstrumenter, samt depotbevis for slike obligasjoner</article></article></li><li data-li-identifier="b)" data-name="b)"><article class="listArticle" id="kapittel-3-paragraf-6-nummer-1-punkt-2"><article class="legalP" id="kapittel-3-paragraf-6-nummer-1-punkt-2-ledd-1">aksjer notert på regulert og anerkjent markedsplass, noterte verdipapirer som kan sidestilles med noterte aksjer, og depotbevis for slike aksjer</article></article></li><li data-li-identifier="c)" data-name="c)"><article class="listArticle" id="kapittel-3-paragraf-6-nummer-1-punkt-3"><article class="legalP" id="kapittel-3-paragraf-6-nummer-1-punkt-3-ledd-1">verdipapirer som nevnt i bokstav b i unoterte selskaper hvor styret har uttrykt en intensjon om å søke notering på regulert og anerkjent markedsplass</article></article></li><li data-li-identifier="d)" data-name="d)"><article class="listArticle" id="kapittel-3-paragraf-6-nummer-1-punkt-4"><article class="legalP" id="kapittel-3-paragraf-6-nummer-1-punkt-4-ledd-1">finansielle derivater og fondsandeler som henger naturlig sammen med aksjer, obligasjoner eller råvarer</article></article></li></ul></article><article class="numberedLegalP" data-numerator="2" id="kapittel-3-paragraf-6-nummer-2">(2) Banken kan eie finansielle instrumenter og derivater som tilfaller porteføljen som følge av selskapshendelser.</article></article><article class="legalArticle" data-lovdata-URL="LTI/forskrift/2010-11-08-1414/§3-7" data-name="§3-7" id="kapittel-3-paragraf-7"><h3 class="legalArticleHeader"><span class="legalArticleValue">§ 3-7</span>. <span class="legalArticleTitle">Rammer for forvaltningen</span></h3><article class="numberedLegalP" data-numerator="1" id="kapittel-3-paragraf-7-nummer-1">(1) Banken skal legge opp forvaltningen med sikte på at det annualiserte standardavviket til differanseavkastningen mellom faktisk portefølje og faktisk referanseindeks på ex-ante basis (forventet relativ volatilitet) ikke overstiger 1 pst. Banken fastsetter en metode for beregning av forventet relativ volatilitet som må godkjennes av departementet.</article><article class="numberedLegalP" data-numerator="2" id="kapittel-3-paragraf-7-nummer-2">(2) For alle obligasjonsinvesteringer skal det foreligge en kredittvurdering. Banken skal foreta en intern kredittvurdering når ekstern kredittvurdering ikke foreligger. Alle interne kredittvurderinger skal dokumenteres. Banken skal legge opp forvaltningen med sikte på at høyrisiko obligasjoner (kredittvurdering lavere enn «investment grade») ikke utgjør mer enn 3 prosent av markedsverdien av obligasjonsporteføljen.</article><article class="numberedLegalP" data-numerator="3" id="kapittel-3-paragraf-7-nummer-3">(3) Nettoeksponering mot aksjer i porteføljen skal ligge i intervallet 50–70 pst. Nettoeksponering skal beregnes i forhold til netto markedsverdi av fondsmidlene (NAV).</article><article class="numberedLegalP" data-numerator="4" id="kapittel-3-paragraf-7-nummer-4">(4) Porteføljen skal søkes sammensatt på en slik måte at differanseavkastningen på ex-ante basis er eksponert mot flere systematiske risikofaktorer.</article><article class="numberedLegalP" data-numerator="5" id="kapittel-3-paragraf-7-nummer-5">(5) Banken skal fastsette supplerende risikorammer for forvaltningen for å fange opp risiko som erfaringsmessig ikke fanges godt opp av forventet relativ volatilitet, jf. første ledd ovenfor, herunder:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-7-nummer-5-punkt-1"><article class="legalP" id="kapittel-3-paragraf-7-nummer-5-punkt-1-ledd-1">Rammer for minste sammenfall mellom porteføljen og faktisk referanseindeks.</article></article></li><li data-li-identifier="b)" data-name="b)"><article class="listArticle" id="kapittel-3-paragraf-7-nummer-5-punkt-2"><article class="legalP" id="kapittel-3-paragraf-7-nummer-5-punkt-2-ledd-1">Rammer for kredittrisiko, både på enkeltutstedernivå og på porteføljenivå.</article></article></li><li data-li-identifier="c)" data-name="c)"><article class="listArticle" id="kapittel-3-paragraf-7-nummer-5-punkt-3"><article class="legalP" id="kapittel-3-paragraf-7-nummer-5-punkt-3-ledd-1">Rammer for likviditetsrisiko.</article></article></li><li data-li-identifier="d)" data-name="d)"><article class="listArticle" id="kapittel-3-paragraf-7-nummer-5-punkt-4"><article class="legalP" id="kapittel-3-paragraf-7-nummer-5-punkt-4-ledd-1">Rammer for motpartseksponering. Rammene skal inkludere grenser for minimum kredittvurdering til motparter for usikrede innskudd, ikke-børsnoterte derivathandler og andre typer kontrakter som påfører banken motpartsrisiko.</article></article></li><li data-li-identifier="e)" data-name="e)"><article class="listArticle" id="kapittel-3-paragraf-7-nummer-5-punkt-5"><article class="legalP" id="kapittel-3-paragraf-7-nummer-5-punkt-5-ledd-1">Rammer for belåning, herunder rammer for bruttoeksponering mot ulike aktivaklasser. Belåning kan benyttes med sikte på gjennomføring av forvalteroppdraget på en effektiv måte, men ikke med sikte på å øke SPUs økonomiske eksponering mot risikable aktiva.</article></article></li><li data-li-identifier="f)" data-name="f)"><article class="listArticle" id="kapittel-3-paragraf-7-nummer-5-punkt-6"><article class="legalP" id="kapittel-3-paragraf-7-nummer-5-punkt-6-ledd-1">Rammer for reinvestering av mottatt kontantsikkerhet. Reinvestering skal ikke gjøres med sikte på å øke SPUs økonomiske eksponering mot risikable aktiva.</article></article></li></ul></article><article class="numberedLegalP" data-numerator="6" id="kapittel-3-paragraf-7-nummer-6">(6) Rammene nevnt i femte ledd skal legges fram for departementet minst fire uker før planlagt ikrafttredelse. Senere utvidelser av rammene skal legges fram for departementet minst fire uker før planlagt ikrafttredelse, med mindre særlige forhold tilsier kortere frist.</article><article class="numberedLegalP" data-numerator="7" id="kapittel-3-paragraf-7-nummer-7">(7) Innenfor aksjeporteføljen kan banken ikke erverve mer enn 10 pst. av de stemmeberettigede aksjene i et enkelt selskap.</article><article class="numberedLegalP" data-numerator="8" id="kapittel-3-paragraf-7-nummer-8">(8) Fondsmidlene skal ikke investeres i verdipapirer utstedt av norske foretak og verdipapirer utstedt i norske kroner. Med norsk foretak menes foretak med hovedkontor i Norge.</article><article class="numberedLegalP" data-numerator="9" id="kapittel-3-paragraf-7-nummer-9">(9) Fondsmidlene skal ikke plasseres i verdipapirer som departementet har utelukket fra investeringsuniverset, jf. retningslinjer 1. mars 2010 for behandling av saker om utelukkelse eller observasjon av selskaper for Statens pensjonsfond utland § 8.</article><article class="numberedLegalP" data-numerator="10" id="kapittel-3-paragraf-7-nummer-10">(10) Fondsmidlene skal ikke plasseres i rentebærende instrumenter utstedt av stater eller statsrelaterte utstedere i de særlige tilfeller der departementet har avskåret slike investeringer på bakgrunn av at det er rettet internasjonale sanksjoner av stort omfang mot et bestemt land og Norge har sluttet opp om sanksjonene.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2010-11-08-1414/KAPITTEL_4"><h2>Kapittel 4. Forvaltningen av eiendomsporteføljen</h2><article class="legalArticle" data-lovdata-URL="LTI/forskrift/2010-11-08-1414/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Innledende bestemmelse</span></h3><article class="legalP" id="kapittel-4-paragraf-1-ledd-1">Banken skal plassere inntil 5 pst. av fondsmidlene i en egen portefølje av eiendomsinvesteringer (eiendomsporteføljen) i henhold til bestemmelsene i dette kapitlet.</article></article><article class="legalArticle" data-lovdata-URL="LTI/forskrift/2010-11-08-1414/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Definisjoner</span></h3><article class="numberedLegalP" data-numerator="1" id="kapittel-4-paragraf-2-nummer-1">(1) Med bruttoverdi menes i dette kapitlet verdien av eiendomsporteføljen før fradrag for SPUs andel av gjeld knyttet til investeringene.</article><article class="numberedLegalP" data-numerator="2" id="kapittel-4-paragraf-2-nummer-2">(2) Med nettoverdi menes i dette kapitlet verdien av eiendomsporteføljen fratrukket SPUs andel av gjeld knyttet til investeringene.</article><article class="numberedLegalP" data-numerator="3" id="kapittel-4-paragraf-2-nummer-3">(3) Nettoavkastningen av eiendomsporteføljen skal beregnes etter fratrekk for alle kostnader, som drifts-, transaksjons- og skatte-, forvaltnings- og depotkostnader.</article><article class="numberedLegalP" data-numerator="4" id="kapittel-4-paragraf-2-nummer-4">(4) Med eiendom menes i dette kapitlet rettigheter til grunn og eventuell bebyggelse som finnes på denne. Eiendom omfatter ikke infrastruktur slik som veier, jernbane, havner, flyplasser og annen grunnleggende infrastruktur.</article></article><article class="legalArticle" data-lovdata-URL="LTI/forskrift/2010-11-08-1414/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Overordnede rammer for investeringer i eiendom</span></h3><article class="numberedLegalP" data-numerator="1" id="kapittel-4-paragraf-3-nummer-1">(1) Eiendomsporteføljen kan investeres i eiendom eller i egenkapital og rentebærende instrumenter utstedt av noterte og unoterte selskaper, fondskonstruksjoner og andre juridiske personer som har kjøp, utvikling og forvaltning eller finansiering av eiendom som hovedvirksomhet.</article><article class="numberedLegalP" data-numerator="2" id="kapittel-4-paragraf-3-nummer-2">(2) Eiendomsporteføljen kan investeres i derivater som henger naturlig sammen med eiendomsinstrumenter. I beregningen av landsammensetning og andelen noterte investeringer skal derivater avbildes med den underliggende økonomiske eksponeringen.</article><article class="numberedLegalP" data-numerator="3" id="kapittel-4-paragraf-3-nummer-3">(3) Banken kan foreta investeringene i eiendomsporteføljen gjennom norske eller andre juridiske personer.</article><article class="numberedLegalP" data-numerator="4" id="kapittel-4-paragraf-3-nummer-4">(4) Investeringer i noterte egenkapitalinstrumenter skal være notert på regulert og anerkjent markedsplass. Unoterte selskaper og fondskonstruksjoner skal være etablert i OECD-land, land som Norge har skatteavtaler med eller annet land som Norge i medhold av annen folkerettslig overenskomst kan kreve skatteopplysninger fra.</article><article class="numberedLegalP" data-numerator="5" id="kapittel-4-paragraf-3-nummer-5">(5) Banken kan ikke investere i eiendom lokalisert i Norge eller i eiendomsselskaper, eiendomsfond eller liknende konstruksjoner som har som primært formål å investere i Norge.</article><article class="numberedLegalP" data-numerator="6" id="kapittel-4-paragraf-3-nummer-6">(6) Fondsmidlene i eiendomsporteføljen skal ikke plasseres i verdipapirer utstedt av foretak som departementet har utelukket fra investeringsuniverset, jf. retningslinjer av 1. mars 2010 for behandling av saker om utelukkelse eller observasjon av selskaper for Statens pensjonsfond utland § 8.</article><article class="numberedLegalP" data-numerator="7" id="kapittel-4-paragraf-3-nummer-7">(7) Banken skal ha interne retningslinjer for verdifastsettelse av instrumenter ved interne transaksjoner mellom eiendomsporteføljen og aksje- og obligasjonsporteføljene.</article></article><article class="legalArticle" data-lovdata-URL="LTI/forskrift/2010-11-08-1414/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Strategisk land- og sektorfordeling</span></h3><article class="numberedLegalP" data-numerator="1" id="kapittel-4-paragraf-4-nummer-1">(1) Eiendomsporteføljens strategiske landfordeling skal tilsvare landvektene i den europeiske delen av IPD Global Property Benchmark med unntak for Norge.</article><article class="numberedLegalP" data-numerator="2" id="kapittel-4-paragraf-4-nummer-2">(2) Investeringer i et enkelt land skal ikke overstige 25 pst. av eiendomsporteføljens verdi. Denne begrensningen gjelder ikke for Frankrike, Storbritannia og Tyskland.</article><article class="numberedLegalP" data-numerator="3" id="kapittel-4-paragraf-4-nummer-3">(3) Eiendomsporteføljen skal plasseres i henhold til følgende sektorfordeling av porteføljens samlede verdi:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-4-nummer-3-punkt-1"><article class="legalP" id="kapittel-4-paragraf-4-nummer-3-punkt-1-ledd-1">Kontorbygg 0–100 pst.</article></article></li><li data-li-identifier="b)" data-name="b)"><article class="listArticle" id="kapittel-4-paragraf-4-nummer-3-punkt-2"><article class="legalP" id="kapittel-4-paragraf-4-nummer-3-punkt-2-ledd-1">Detaljhandel 0–100 pst.</article></article></li><li data-li-identifier="c)" data-name="c)"><article class="listArticle" id="kapittel-4-paragraf-4-nummer-3-punkt-3"><article class="legalP" id="kapittel-4-paragraf-4-nummer-3-punkt-3-ledd-1">Bolig 0–25 pst.</article></article></li><li data-li-identifier="d)" data-name="d)"><article class="listArticle" id="kapittel-4-paragraf-4-nummer-3-punkt-4"><article class="legalP" id="kapittel-4-paragraf-4-nummer-3-punkt-4-ledd-1">Industri 0–25 pst.</article></article></li><li data-li-identifier="e)" data-name="e)"><article class="listArticle" id="kapittel-4-paragraf-4-nummer-3-punkt-5"><article class="legalP" id="kapittel-4-paragraf-4-nummer-3-punkt-5-ledd-1">Øvrig eiendom 0–25 pst.</article></article></li></ul></article><article class="numberedLegalP" data-numerator="4" id="kapittel-4-paragraf-4-nummer-4">(4) Land- og sektorfordelingen gjelder inntil nettoverdien av eiendomsporteføljen utgjør 1 pst. av fondets markedsverdi. Norges Bank skal senest to måneder etter dette tidspunktet sende Finansdepartementet begrunnet forslag til eventuelle endringer i land- og sektorfordelingen med tilhørende rammer for avvik.</article><article class="numberedLegalP" data-numerator="5" id="kapittel-4-paragraf-4-nummer-5">(5) Banken skal på anmodning fra departementet foreslå en strategisk land- og sektorfordeling med tilhørende rammer for avvik for bruttoverdien av eiendomsporteføljens investeringer. Fordelingen og rammene fastsettes av departementet.</article></article><article class="legalArticle" data-lovdata-URL="LTI/forskrift/2010-11-08-1414/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Avkastningsmål</span></h3><article class="numberedLegalP" data-numerator="1" id="kapittel-4-paragraf-5-nummer-1">(1) Banken skal søke å oppnå en nettoavkastning av eiendomsporteføljen som minst tilsvarer Investment Property Databank (IPD) Global Property Benchmark for Statens pensjonsfond utland (IPD SPU). Avkastningen av IPD SPU er lik IPDs Global Property Benchmark, vektet med den strategiske landfordelingen, jf. § 4-4, og hensyntatt den faktiske effekten av belåning og anslag på normale forvaltnings- og skattekostnader.</article><article class="numberedLegalP" data-numerator="2" id="kapittel-4-paragraf-5-nummer-2">(2) Eiendomsporteføljens avkastning og avkastningsmålet beregnes som et annualisert femårig gjennomsnitt av årlig tidsvektet avkastning, målt i valutakurven som tilsvarer avkastningsmålets valutasammensetning.</article></article><article class="legalArticle" data-lovdata-URL="LTI/forskrift/2010-11-08-1414/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Diversifiseringskrav</span></h3><article class="numberedLegalP" data-numerator="1" id="kapittel-4-paragraf-6-nummer-1">(1) Eiendomsporteføljen skal være veldiversifisert geografisk, over sektorer og over eiendommer og instrumenter.</article><article class="numberedLegalP" data-numerator="2" id="kapittel-4-paragraf-6-nummer-2">(2) Banken skal begrense risikoen i eiendomsporteføljen gjennom rammer for<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-6-nummer-2-punkt-1"><article class="legalP" id="kapittel-4-paragraf-6-nummer-2-punkt-1-ledd-1">investeringer i framvoksende markeder</article></article></li><li data-li-identifier="b)" data-name="b)"><article class="listArticle" id="kapittel-4-paragraf-6-nummer-2-punkt-2"><article class="legalP" id="kapittel-4-paragraf-6-nummer-2-punkt-2-ledd-1">investeringer i eiendom under utvikling</article></article></li><li data-li-identifier="c)" data-name="c)"><article class="listArticle" id="kapittel-4-paragraf-6-nummer-2-punkt-3"><article class="legalP" id="kapittel-4-paragraf-6-nummer-2-punkt-3-ledd-1">investeringer i eiendom som ikke er utleid</article></article></li><li data-li-identifier="d)" data-name="d)"><article class="listArticle" id="kapittel-4-paragraf-6-nummer-2-punkt-4"><article class="legalP" id="kapittel-4-paragraf-6-nummer-2-punkt-4-ledd-1">investeringer i et enkelt år (vintage)</article></article></li><li data-li-identifier="e)" data-name="e)"><article class="listArticle" id="kapittel-4-paragraf-6-nummer-2-punkt-5"><article class="legalP" id="kapittel-4-paragraf-6-nummer-2-punkt-5-ledd-1">investeringer i rentebærende instrumenter</article></article></li><li data-li-identifier="f)" data-name="f)"><article class="listArticle" id="kapittel-4-paragraf-6-nummer-2-punkt-6"><article class="legalP" id="kapittel-4-paragraf-6-nummer-2-punkt-6-ledd-1">investeringer i noterte eiendomsaksjer.</article></article></li></ul></article></article><article class="legalArticle" data-lovdata-URL="LTI/forskrift/2010-11-08-1414/§4-7" data-name="§4-7" id="kapittel-4-paragraf-7"><h3 class="legalArticleHeader"><span class="legalArticleValue">§ 4-7</span>. <span class="legalArticleTitle">Belåning</span></h3><article class="numberedLegalP" data-numerator="1" id="kapittel-4-paragraf-7-nummer-1">(1) Gjeldsfinansiering kan benyttes i fondskonstruksjoner og av andre juridiske personer med sikte på gjennomføring av forvalteroppdraget på en effektiv måte, men belåningen kan ut over dette ikke gjøres med sikte på å øke SPUs økonomiske eksponering mot risikable aktiva.</article><article class="numberedLegalP" data-numerator="2" id="kapittel-4-paragraf-7-nummer-2">(2) Banken skal fastsette rammer for eiendomsporteføljens samlede gjeldsgrad og maksimal gjeldsgrad på enkeltinvesteringer.</article></article><article class="legalArticle" data-lovdata-URL="LTI/forskrift/2010-11-08-1414/§4-8" data-name="§4-8" id="kapittel-4-paragraf-8"><h3 class="legalArticleHeader"><span class="legalArticleValue">§ 4-8</span>. <span class="legalArticleTitle">Investeringsgjennomgang</span></h3><article class="numberedLegalP" data-numerator="1" id="kapittel-4-paragraf-8-nummer-1">(1) Banken skal ha retningslinjer som sikrer en grundig gjennomgang (due diligence) av den enkelte investeringen før det investeres i eiendom som omfattes av dette kapitlet.</article><article class="numberedLegalP" data-numerator="2" id="kapittel-4-paragraf-8-nummer-2">(2) Gjennomgangen skal inkludere vurderinger av ulike sider ved risikoen knyttet til investeringen, herunder markedsrisiko, likviditetsrisiko, kredittrisiko, motpartsrisiko, operasjonell risiko, juridisk, skattemessig og eventuell teknisk og miljømessig risiko. Gjennomgangen skal dokumenteres.</article></article><article class="legalArticle" data-lovdata-URL="LTI/forskrift/2010-11-08-1414/§4-9" data-name="§4-9" id="kapittel-4-paragraf-9"><h3 class="legalArticleHeader"><span class="legalArticleValue">§ 4-9</span>. <span class="legalArticleTitle">Innfasing av eiendom i SPUs portefølje</span></h3><article class="numberedLegalP" data-numerator="1" id="kapittel-4-paragraf-9-nummer-1">(1) Allokering av kapital til eiendomsporteføljen skal motsvares av en tilsvarende reduksjon i referanseindeksen for rentebærende instrumenter.</article><article class="numberedLegalP" data-numerator="2" id="kapittel-4-paragraf-9-nummer-2">(2) Bankens råd om sammensetningen av den teoretiske overføringsporteføljen skal omfatte kun referanseindeksene for egenkapitalinstrumenter og rentebærende instrumenter. Ved beregning av teoretisk overføringsportefølje skal siste tilgjengelige markedsverdi av eiendomsporteføljen benyttes for å beregne verdien av SPUs totale referanseindeks.</article><article class="numberedLegalP" data-numerator="3" id="kapittel-4-paragraf-9-nummer-3">(3) Banken skal søke å spre innfasingen over flere år og over relevante risikofaktorer, jf. § 4-6 første ledd.</article><article class="numberedLegalP" data-numerator="4" id="kapittel-4-paragraf-9-nummer-4">(4) Innfasingstakten skal bestemmes ut fra bankens langsiktige forventninger om avkastning og risiko i eiendomsmarkedet, og SPUs mulige investeringer i andre markeder.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2010-11-08-1414/KAPITTEL_5"><h2>Kapittel 5. Verdivurdering, avkastningsmåling og styring, måling og kontroll av risiko</h2><article class="legalArticle" data-lovdata-URL="LTI/forskrift/2010-11-08-1414/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Innledende bestemmelser</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Banken skal fastsette prinsipper for verdivurdering, avkastningsmåling og styring, måling og kontroll av risiko som minst oppfyller internasjonalt anerkjente standarder og metoder. Banken skal evaluere sitt arbeid og sin kompetanse knyttet til bankens risikostyring og internkontroll minst én gang årlig, jf. forskrift 17. desember 2009 nr. 1630 om risikostyring og internkontroll i Norges Bank § 3 nr. 7.</article><article class="numberedLegalP" data-numerator="2" id="kapittel-5-paragraf-1-nummer-2">(2) Banken skal ha rutiner for rapportering av risiko og eksponeringer på de områder som dekkes av dette kapitlet. Målemetodene skal utfylle hverandre.</article></article><article class="legalArticle" data-lovdata-URL="LTI/forskrift/2010-11-08-1414/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Verdivurdering og avkastningsmåling</span></h3><article class="numberedLegalP" data-numerator="1" id="kapittel-5-paragraf-2-nummer-1">(1) Avkastningen i aksje- og obligasjonsporteføljen skal måles i valutasammensetningen til faktisk referanseindeks (valutakurven), jf. § 3-5. Avkastningen i eiendomsporteføljen skal måles i valutasammensetningen til avkastningsmålet, jf. § 4-5.</article><article class="numberedLegalP" data-numerator="2" id="kapittel-5-paragraf-2-nummer-2">(2) Avkastningsberegningene skal utarbeides i samsvar med metodikken i Global Investment Performance Standards (GIPS).</article><article class="numberedLegalP" data-numerator="3" id="kapittel-5-paragraf-2-nummer-3">(3) Banken skal fastsette prinsipper for prising og avkastningsmåling av de finansielle instrumentene som inngår i porteføljen.</article><article class="numberedLegalP" data-numerator="4" id="kapittel-5-paragraf-2-nummer-4">(4) Metoden for å fastsette verdien av finansielle instrumenter skal være etterprøvbar og med rimelig sikkerhet representere den virkelige verdien av fondsmidlene på måletidspunktet.</article><article class="numberedLegalP" data-numerator="5" id="kapittel-5-paragraf-2-nummer-5">(5) Banken skal minst én gang i året, fortrinnsvis pr. 31. desember, innhente en ekstern, uavhengig verdivurdering av de unoterte eiendomsinvesteringene.</article></article><article class="legalArticle" data-lovdata-URL="LTI/forskrift/2010-11-08-1414/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Måling og styring av markedsrisiko</span></h3><article class="numberedLegalP" data-numerator="1" id="kapittel-5-paragraf-3-nummer-1">(1) Banken skal fastsette prinsipper for måling og styring av markedsrisiko i forvaltningen, herunder relevante kilder til systematisk risiko, jf. § 3-7. Målingene skal søke å fange opp all relevant markedsrisiko knyttet til de finansielle instrumentene som brukes i forvaltningen. Risikoen skal anslås ved hjelp av flere forskjellige metoder. Det skal gjennomføres stresstester basert på blant annet historiske hendelser og scenarier for framtidig utvikling i systematiske risikofaktorer.</article><article class="numberedLegalP" data-numerator="2" id="kapittel-5-paragraf-3-nummer-2">(2) Analyser av ekstremhendelsesrisiko skal være en integrert del av risikostyringen av SPU.</article></article><article class="legalArticle" data-lovdata-URL="LTI/forskrift/2010-11-08-1414/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Måling og styring av kredittrisiko</span></h3><article class="legalP" id="kapittel-5-paragraf-4-ledd-1">Banken skal fastsette prinsipper for måling og styring av kredittrisikoen, jf. § 3-7. Målingene av kredittrisiko skal søke å fange opp all relevant kredittrisiko knyttet til de finansielle instrumentene som brukes i forvaltningen.</article></article><article class="legalArticle" data-lovdata-URL="LTI/forskrift/2010-11-08-1414/§5-5" data-name="§5-5" id="kapittel-5-paragraf-5"><h3 class="legalArticleHeader"><span class="legalArticleValue">§ 5-5</span>. <span class="legalArticleTitle">Måling og styring av motpartseksponering</span></h3><article class="numberedLegalP" data-numerator="1" id="kapittel-5-paragraf-5-nummer-1">(1) Banken skal fastsette prinsipper for måling og styring av motpartseksponering, jf. § 3-7.</article><article class="numberedLegalP" data-numerator="2" id="kapittel-5-paragraf-5-nummer-2">(2) Banken skal ha betryggende rutiner og systemer for utvelgelse og evaluering av motparter. Banken skal fastsette maksimumsrammer for eksponering, minstekrav til kredittvurdering og standarder for sikkerhetsstillelse, håndtering av sikkerheter og ordninger for motregning. Samlet motpartseksponering skal beregnes i henhold til internasjonalt anerkjente metoder.</article></article><article class="legalArticle" data-lovdata-URL="LTI/forskrift/2010-11-08-1414/§5-6" data-name="§5-6" id="kapittel-5-paragraf-6"><h3 class="legalArticleHeader"><span class="legalArticleValue">§ 5-6</span>. <span class="legalArticleTitle">Måling og styring av belåning</span></h3><article class="legalP" id="kapittel-5-paragraf-6-ledd-1">Banken skal fastsette prinsipper for måling og styring av belåning i porteføljen, jf. § 3-7. Prinsippene skal omfatte implisitt belåning som oppnås gjennom derivater og reinvestering av kontantsikkerhet som blir stilt ved verdipapirutlån eller gjenkjøpsavtaler.</article></article><article class="legalArticle" data-lovdata-URL="LTI/forskrift/2010-11-08-1414/§5-7" data-name="§5-7" id="kapittel-5-paragraf-7"><h3 class="legalArticleHeader"><span class="legalArticleValue">§ 5-7</span>. <span class="legalArticleTitle">Innlån og utlån av verdipapirer og salg av verdipapirer banken ikke eier</span></h3><article class="numberedLegalP" data-numerator="1" id="kapittel-5-paragraf-7-nummer-1">(1) Banken skal fastsette retningslinjer for innlån og utlån av verdipapirer og for salg av verdipapirer banken ikke eier.</article><article class="numberedLegalP" data-numerator="2" id="kapittel-5-paragraf-7-nummer-2">(2) Salg av verdipapirer banken ikke eier (short salg) kan bare foretas dersom banken har tilgang til verdipapirene gjennom en etablert låneordning.</article></article><article class="legalArticle" data-lovdata-URL="LTI/forskrift/2010-11-08-1414/§5-8" data-name="§5-8" id="kapittel-5-paragraf-8"><h3 class="legalArticleHeader"><span class="legalArticleValue">§ 5-8</span>. <span class="legalArticleTitle">Reinvestering av mottatt kontantsikkerhet</span></h3><article class="legalP" id="kapittel-5-paragraf-8-ledd-1">Banken skal fastsette retningslinjer for reinvestering av mottatt kontantsikkerhet, jf. § 3-7.</article></article><article class="legalArticle" data-lovdata-URL="LTI/forskrift/2010-11-08-1414/§5-9" data-name="§5-9" id="kapittel-5-paragraf-9"><h3 class="legalArticleHeader"><span class="legalArticleValue">§ 5-9</span>. <span class="legalArticleTitle">Måling og styring av operasjonell risiko</span></h3><article class="numberedLegalP" data-numerator="1" id="kapittel-5-paragraf-9-nummer-1">(1) Banken skal nærmere definere og avgrense innholdet i begrepet operasjonell risiko.</article><article class="numberedLegalP" data-numerator="2" id="kapittel-5-paragraf-9-nummer-2">(2) Operasjonelle risikofaktorer skal identifiseres, vurderes etter sannsynlighet og konsekvens, overvåkes og håndteres.</article></article><article class="legalArticle" data-lovdata-URL="LTI/forskrift/2010-11-08-1414/§5-10" data-name="§5-10" id="kapittel-5-paragraf-10"><h3 class="legalArticleHeader"><span class="legalArticleValue">§ 5-10</span>. <span class="legalArticleTitle">Godkjenning av instrumenter</span></h3><article class="numberedLegalP" data-numerator="1" id="kapittel-5-paragraf-10-nummer-1">(1) Før fondsmidlene investeres skal banken godkjenne alle finansielle instrumenter som benyttes i forvaltningen og alle markeder fondsmidlene investeres i.</article><article class="numberedLegalP" data-numerator="2" id="kapittel-5-paragraf-10-nummer-2">(2) Bankens godkjenning skal avhenge av at instrumentet bidrar til en effektiv gjennomføring av forvaltningsoppdraget og at banken kan sikre en helhetlig styring, kontroll og oppfølging av all relevant investeringsrisiko og operasjonell risiko.</article><article class="numberedLegalP" data-numerator="3" id="kapittel-5-paragraf-10-nummer-3">(3) Godkjenningen skal dokumenteres.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2010-11-08-1414/KAPITTEL_6"><h2>Kapittel 6. Ramme for forvaltningskostnader</h2><article class="legalArticle" data-lovdata-URL="LTI/forskrift/2010-11-08-1414/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Ramme for forvaltningskostnader</span></h3><article class="numberedLegalP" data-numerator="1" id="kapittel-6-paragraf-1-nummer-1">(1) Banken skal innen 1. desember hvert år sende departementet et begrunnet forslag til ramme for forvaltningskostnader knyttet til forvaltningen av SPU basert på overslag over neste års forvaltningskostnader.</article><article class="numberedLegalP" data-numerator="2" id="kapittel-6-paragraf-1-nummer-2">(2) Departementet fastsetter rammen for forvaltningskostnadene som andel av forvaltet kapital. Banken godtgjøres for kun faktiske kostnader innenfor den fastsatte rammen. Kostnader utover den fastsatte rammen blir ikke dekket. Del av honorar til eksterne forvaltere som følger av oppnådd meravkastning, dekkes utenfor den fastsatte rammen for forvaltningskostnader.</article><article class="numberedLegalP" data-numerator="3" id="kapittel-6-paragraf-1-nummer-3">(3) Totale faktiske kostnader kan trekkes direkte fra departementets særskilte konto før netto avkastning tilføres kronekontoen, jf. § 1-2 annet ledd. Banken skal oversende sin beregning av totale forvaltningskostnader så tidlig som mulig og senest én uke før endelig regnskapsoppstilling.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2010-11-08-1414/KAPITTEL_7"><h2>Kapittel 7. Offentlig rapportering</h2><article class="legalArticle" data-lovdata-URL="LTI/forskrift/2010-11-08-1414/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Offentlige rapporter om forvaltningen av fondsmidlene</span></h3><article class="numberedLegalP" data-numerator="1" id="kapittel-7-paragraf-1-nummer-1">(1) Banken skal utarbeide offentlige kvartals- og årsrapporter om forvaltningen av fondsmidlene. Ved utarbeidelsen skal det legges til grunn at det skal være størst mulig åpenhet om forvaltningen innenfor de rammer som settes av en forsvarlig gjennomføring av forvalteroppdraget.</article><article class="numberedLegalP" data-numerator="2" id="kapittel-7-paragraf-1-nummer-2">(2) Rapportene skal bestå av en beskrivende del og utdrag av de deler av bankens regnskap som vedrører forvaltningen av fondsmidlene, fastsatt i henhold til de til enhver tid gjeldende regnskapsregler for Norges Bank.</article><article class="numberedLegalP" data-numerator="3" id="kapittel-7-paragraf-1-nummer-3">(3) Den beskrivende delen skal inneholde en rettvisende og utfyllende oversikt over fondsmidlenes verdiutvikling, kostnader, forvaltningsstrategier, verdiskaping i den operative forvaltningen og av relevant risiko i kapitalforvaltningen, herunder utnyttelse av rammene gitt i dette mandatet. I tillegg skal det gis en redegjørelse for organiseringen av kapitalforvaltningen i banken.</article><article class="numberedLegalP" data-numerator="4" id="kapittel-7-paragraf-1-nummer-4">(4) Den beskrivende delen av årsrapporten skal inneholde en særskilt redegjørelse for forvaltningen av eiendomsporteføljen.</article><article class="numberedLegalP" data-numerator="5" id="kapittel-7-paragraf-1-nummer-5">(5) Den beskrivende delen av årsrapporten skal videre inneholde en særskilt redegjørelse for bankens arbeid innen eierskapsutøvelse og integrering av hensynet til god selskapsstyring, miljø og samfunnsmessige forhold, herunder en redegjørelse for særskilte miljørelaterte investeringer. Redegjørelsen for de miljørelaterte investeringene skal omfatte blant annet omfang, strategi, aktivatype, beskrivelse og vurdering av hvordan de ivaretar intensjonen med miljøprogrammet.</article><article class="numberedLegalP" data-numerator="6" id="kapittel-7-paragraf-1-nummer-6">(6) Dersom beregningsmetodene som ligger til grunn for rapportering av avkastning og risiko, er endret siden den sist utgitte rapporten, skal det redegjøres for hvorfor metodene er endret og det skal gis opplysninger om eventuelle effekter av dette. Det skal videre gis proforma-tall i henhold til tidligere beregningsmetoder i fire påfølgende rapporter.</article><article class="numberedLegalP" data-numerator="7" id="kapittel-7-paragraf-1-nummer-7">(7) Årsrapporten skal offentliggjøres senest tre måneder etter utløp av regnskapsåret. Rapportenes hovedpunkter skal gjøres tilgjengelig i trykt form. Øvrig rapportering kan skje i elektronisk form.</article></article><article class="legalArticle" data-lovdata-URL="LTI/forskrift/2010-11-08-1414/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Offentliggjøring av hovedstyrets retningslinjer</span></h3><article class="legalP" id="kapittel-7-paragraf-2-ledd-1">Prinsipper, retningslinjer og rammer fastsatt av bankens hovedstyre som følger av dette mandatet skal offentliggjøres.</article></article><article class="legalArticle" data-lovdata-URL="LTI/forskrift/2010-11-08-1414/§7-3" data-name="§7-3" id="kapittel-7-paragraf-3"><h3 class="legalArticleHeader"><span class="legalArticleValue">§ 7-3</span>. <span class="legalArticleTitle">Rapportering til IPD</span></h3><article class="numberedLegalP" data-numerator="1" id="kapittel-7-paragraf-3-nummer-1">(1) Banken skal levere eiendomsspesifikke data til IPD i henhold til deres standarder for alle unoterte investeringer i eiendom hvor det lar seg gjøre.</article><article class="numberedLegalP" data-numerator="2" id="kapittel-7-paragraf-3-nummer-2">(2) Dataleveransene skal tilrettelegge for beregning av eiendomsporteføljens belåning, jf. § 4-5.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2010-11-08-1414/KAPITTEL_8"><h2>Kapittel 8. Forholdet mellom departementet og banken</h2><article class="legalArticle" data-lovdata-URL="LTI/forskrift/2010-11-08-1414/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">Orienteringsplikt</span></h3><article class="numberedLegalP" data-numerator="1" id="kapittel-8-paragraf-1-nummer-1">(1) Banken skal oversende departementet den strategiske planen, jf. § 1-3.</article><article class="numberedLegalP" data-numerator="2" id="kapittel-8-paragraf-1-nummer-2">(2) Banken skal orientere departementet dersom SPUs verdier endrer seg vesentlig og om andre vesentlige forhold i forvaltningen.</article><article class="numberedLegalP" data-numerator="3" id="kapittel-8-paragraf-1-nummer-3">(3) Banken skal gi departementet de opplysninger departementet ber om, herunder opplysninger til selskap som bistår departementet i vurderingen av bankens forvaltning av SPU. Data skal kunne leveres i datalesbar form.</article><article class="numberedLegalP" data-numerator="4" id="kapittel-8-paragraf-1-nummer-4">(4) Orientering skal skje uten ugrunnet opphold etter at forholdet som utløser opplysningsplikten, har oppstått.</article></article><article class="legalArticle" data-lovdata-URL="LTI/forskrift/2010-11-08-1414/§8-2" data-name="§8-2" id="kapittel-8-paragraf-2"><h3 class="legalArticleHeader"><span class="legalArticleValue">§ 8-2</span>. <span class="legalArticleTitle">Bankens plikter ved overskridelse av rammer for forvaltningen</span></h3><article class="numberedLegalP" data-numerator="1" id="kapittel-8-paragraf-2-nummer-1">(1) Dersom det oppstår situasjoner der rammene i § 3-7 og § 4-3 og § 4-4 blir overskredet, skal banken uten ugrunnet opphold foreta en vurdering av hvordan forvaltningen kan bringes innenfor rammene på en hensiktsmessig og kostnadseffektiv måte.</article><article class="numberedLegalP" data-numerator="2" id="kapittel-8-paragraf-2-nummer-2">(2) Departementet skal orienteres ved vesentlige brudd på rammene nevnt i første ledd.</article></article><article class="legalArticle" data-lovdata-URL="LTI/forskrift/2010-11-08-1414/§8-3" data-name="§8-3" id="kapittel-8-paragraf-3"><h3 class="legalArticleHeader"><span class="legalArticleValue">§ 8-3</span>. <span class="legalArticleTitle">Kvartalsmøter</span></h3><article class="numberedLegalP" data-numerator="1" id="kapittel-8-paragraf-3-nummer-1">(1) Det skal avholdes møter mellom departementet og banken minst hvert kvartal. Møtene finner sted etter innkalling fra departementet. Departementet utarbeider nærmere spesifikasjon av hvilke data som skal oversendes som grunnlag for departementets forberedelse til kvartalsmøtet, format og tidspunkt for oversendelsen.</article><article class="numberedLegalP" data-numerator="2" id="kapittel-8-paragraf-3-nummer-2">(2) På møtet skal følgende behandles:<ul class="defaultList"><li data-li-identifier="a)" data-name="a)"><article class="listArticle" id="kapittel-8-paragraf-3-nummer-2-punkt-1"><article class="legalP" id="kapittel-8-paragraf-3-nummer-2-punkt-1-ledd-1">resultatene for siste kvartal</article></article></li><li data-li-identifier="b)" data-name="b)"><article class="listArticle" id="kapittel-8-paragraf-3-nummer-2-punkt-2"><article class="legalP" id="kapittel-8-paragraf-3-nummer-2-punkt-2-ledd-1">hovedpunkter i eierskapsutøvelsen siste kvartal</article></article></li><li data-li-identifier="c)" data-name="c)"><article class="listArticle" id="kapittel-8-paragraf-3-nummer-2-punkt-3"><article class="legalP" id="kapittel-8-paragraf-3-nummer-2-punkt-3-ledd-1">andre saker departementet eller banken har meldt opp for behandling.</article></article></li></ul></article></article></section><section class="section" data-name="kap9" id="kapittel-9" data-lovdata-URL="LTI/forskrift/2010-11-08-1414/KAPITTEL_9"><h2>Kapittel 9. Adgang til å fravike bestemmelsene, overgangsbestemmelser og ikrafttredelse</h2><article class="legalArticle" data-lovdata-URL="LTI/forskrift/2010-11-08-1414/§9-1" data-name="§9-1" id="kapittel-9-paragraf-1"><h3 class="legalArticleHeader"><span class="legalArticleValue">§ 9-1</span>. <span class="legalArticleTitle">Adgang til å fravike bestemmelsene</span></h3><article class="legalP" id="kapittel-9-paragraf-1-ledd-1">Departementet kan i særlige tilfeller tillate banken å fravike bestemmelsene i dette mandatet.</article></article><article class="legalArticle" data-lovdata-URL="LTI/forskrift/2010-11-08-1414/§9-2" data-name="§9-2" id="kapittel-9-paragraf-2"><h3 class="legalArticleHeader"><span class="legalArticleValue">§ 9-2</span>. <span class="legalArticleTitle">Overgangsbestemmelse</span></h3><article class="numberedLegalP" data-numerator="1" id="kapittel-9-paragraf-2-nummer-1">(1) Banken skal innen 1. desember 2010 legge fram for departementet rammer som nevnt i § 3-7 med planlagt ikrafttredelse 1. januar 2011.</article></article><article class="legalArticle" data-lovdata-URL="LTI/forskrift/2010-11-08-1414/§9-3" data-name="§9-3" id="kapittel-9-paragraf-3"><h3 class="legalArticleHeader"><span class="legalArticleValue">§ 9-3</span>. <span class="legalArticleTitle">Ikrafttredelse</span></h3><article class="numberedLegalP" data-numerator="1" id="kapittel-9-paragraf-3-nummer-1">(1) Kapittel 6 og § 9-2 trer i kraft straks. Øvrige bestemmelser trer i kraft 1. januar 2011.</article><article class="numberedLegalP" data-numerator="2" id="kapittel-9-paragraf-3-nummer-2">(2) Forskrift 22. desember 2005 nr. 1725 om forvaltningen av Statens pensjonsfond utland, retningslinjer for forvaltningen av Statens pensjonsfond utland (utfyllende bestemmelser til lov om Statens pensjonsfond og forskrift om forvaltning av Statens pensjonsfond utland), regler 24. februar 2010 nr. 242 om forvaltningen av eiendomsporteføljen i Statens pensjonsfond utland og retningslinjer 1. mars 2010 for Norges Banks arbeid med ansvarlig forvaltning og eierskapsutøvelse i Statens pensjonsfond utland oppheves 1. januar 2011. Fra samme dato opphører forvaltningsavtale 12. februar 2001 med senere endringer mellom departementet og banken.</article><article class="numberedLegalP" data-numerator="3" id="kapittel-9-paragraf-3-nummer-3">(3) Departementet kan fastsette særskilte overgangsbestemmelser.</article></article></section></main></body></html>