<!DOCTYPE html><html lang="no"><head><title>Forskrift om endring i forskrift om førerkort m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2010-06-16-894</dd><dt class="dokid">DokumentID</dt><dd class="dokid">LTI/forskrift/2010-06-16-894</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 8 s 1412</dd><dt class="dateInForce">I kraft fra</dt><dd class="dateInForce">2010-07-01, 2010-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-01-19-298</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§24</li><li>forskrift/2003-09-29-1196</li></ul></dd><dt class="dateOfPublication">Kunngjort</dt><dd class="dateOfPublication">2010-06-24 14:50</dd><dt class="journalNumber">Journalnummer</dt><dd class="journalNumber">2010-0549</dd><dt class="titleShort">Korttittel</dt><dd class="titleShort">Endr. i førerkortforskriften</dd><dt class="title">Tittel</dt><dd class="title">Forskrift om endring i forskrift om førerkort m.m.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 16. juni 2010 med hjemmel i vegtrafikklov 18. juni 1965 nr. 4 § 24, jf. delegeringsvedtak 29. september 2003 nr. 1196. <br /><strong>EØS-henvisninger:</strong> EØS-avtalen vedlegg XIII nr. 24a (direktiv 2009/112/EF).</dd><dt class="refid">RefID</dt><dd class="refid">forskrift/2010-06-16-894</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om førerkort m.m.<ul class="tocSubUl"><li>I<ul class="tocSubUl"><li>§ 5-5. Særregler om teoretisk førerprøve</li><li>§ 10-2. Innbytte av førerkort utstedt i land utenfor EØS-området</li><li>§ 12-6. Særregler for dumpere mv.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2010-06-16-894" id="dokument"><h1>Forskrift om endring i forskrift om førerkort m.m.</h1><section class="section" data-name="kapI" id="kapittel-1" data-lovdata-URL="LTI/forskrift/2010-06-16-894/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. januar 2004 nr. 298 om førerkort m.m. gjøres følgende endringer:</article> <article class="defaultP" margin-top="true">Hjemmels- og EØS-henvisningsfeltet skal lyde:</article> <article class="defaultP" margin-top="true"><strong>Hjemmel:</strong> Fastsatt av Vegdirektoratet 19. januar 2004 med hjemmel i vegtrafikklov 18. juni 1965 nr. 4 § 24, § 26, § 27, § 28, § 29, § 30, § 42 og § 43, jf. lov 14. juni 2002 nr. 20 om vern mot brann, eksplosjon og ulykker med farlig stoff og om brannvesenets redningsoppgaver (brann- og eksplosjonsvernloven) § 43, jf. forskrift 1. april 2009 nr. 384 om landtransport av farlig gods § 33, jf. delegeringsvedtak 17. mars 1967 nr. 3462 og delegeringsvedtak 29. september 2003 nr. 1196.<br /><strong>EØS-henvisninger:</strong> EØS-avtalen vedlegg XIII nr. 24a (direktiv 91/439/EØF endret ved direktiv 94/72/EF, direktiv 96/47/EF, direktiv 97/26/EF, direktiv 2000/56/EF, direktiv 2008/65/EF og direktiv 2009/112/EF).</article> <article class="defaultP" margin-top="true">§ 1-5 skal lyde:</article><article class="legalP" id="kapittel-1-ledd-2">For visse typer transport eller kjøring kreves i tillegg kompetansebevis eller kjøreseddel, jf. forskrift 12. juni 2009 nr. 637 om krav til opplæring, prøve og kompetanse for utrykningskjøring (utrykningsforskriften), forskrift 1. april 2009 nr. 384 om landtransport av farlig gods (ADR-kompetansebevis), yrkestransportlova 21. juni 2002 nr. 45 med forskrifter (kjøreseddel) og yrkessjåførforskriften 16. april 2008 nr. 362 (kode 95 – yrkessjåførkompetansebevis).</article> <article class="defaultP" margin-top="true">§ 2-2 tredje ledd nr. 6 skal lyde:<ul class="defaultList"><li data-li-identifier="6." data-name="6."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1"><i>Kjøretøy med automatgir:</i> Kjøretøy uten koplingspedal (eller koplingshendel som betjenes manuelt for klasse A eller A1).</article></article></li></ul></article> <article class="defaultP" margin-top="true">§ 2-3 andre ledd tredje punktum skal lyde:</article><article class="legalP" id="kapittel-1-ledd-3">Studier ved universitet eller skole medfører ingen endring av fast bopel for personer fra EØS-stat.</article> <article class="defaultP" margin-top="true">§ 2-3 tredje ledd andre punktum skal lyde:</article><article class="legalP" id="kapittel-1-ledd-4">For personer som søker asyl, regnes fast bopel som etablert fra det tidspunkt vedkommende er registrert, eller skulle vært registrert, som innkommet hos norsk myndighet.</article> <article class="defaultP" margin-top="true">§ 4-1 skal lyde:</article><article class="legalP" id="kapittel-1-ledd-5">Førerett i klassene A, A1, B, B1, BE, M, S og T skal ha livsvarig gyldighetstid med mindre det settes begrensning i henhold til § 4-2 til § 4-5. Førerettens utløpsdato settes til vedkommendes 100-årsdag. Etter fylte 70 år, må alle medbringe gyldig helseattest under kjøring for at føreretten skal være gyldig. Føreretten skal likevel ha varighet på maksimalt fem år dersom innehaveren har diabetes mellitus som behandles med insulin eller andre antidiabetika.</article><article class="legalP" id="kapittel-1-ledd-6">Førerett i klassene C1, C1E, C, CE, D1, D1E, D og DE skal ha gyldighetstid fem år med mindre det settes kortere gyldighetstid i henhold til § 4-3 til § 4-5. For disse klassene skal likevel føreretten ha en maksimal gyldighetstid:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">til fylte 71 år, dersom vedkommende har fylt 66 år</article></article></li><li data-li-identifier="b)" data-name="b)"><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">på ett år om gangen, dersom vedkommende har fylt 70 år.</article></article></li></ul></article><article class="legalP" id="kapittel-1-ledd-7">For asylsøkere som kan dokumentere lovlig opphold, settes gyldighet for 4 år om gangen.</article> <article class="defaultP" margin-top="true">§ 5-5 overskriften skal lyde:</article><article class="futureLegalArticle" data-name="§5-5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-5</span>. <span class="legalArticleTitle">Særregler om teoretisk førerprøve</span></span></article> <article class="defaultP" margin-top="true">§ 6-1 første ledd nytt andre punktum skal lyde:</article><article class="legalP" id="kapittel-1-ledd-8">Ved fornyelse av førerett regnes gyldighetstiden fra tidspunktet for utstedelsen av førerkortet.</article> <article class="defaultP" margin-top="true">§ 7-1 andre ledd tredje punktum skal lyde:</article><article class="legalP" id="kapittel-1-ledd-9">Slik forlengelse gis bare en gang med gyldighet inntil 3 måneder.</article> <article class="defaultP" margin-top="true">§ 8-2 andre ledd første punktum skal lyde:</article><article class="legalP" id="kapittel-1-ledd-10">Førerkort som aksepteres i henhold til denne paragraf, er gyldige for kjøring i inntil tre måneder i Norge i samsvar med sitt innhold.</article> <article class="defaultP" margin-top="true">§ 9-2 tredje ledd skal lyde:</article><article class="legalP" id="kapittel-1-ledd-11">For førerkort i klassene C, CE, C1, C1E, D, DE, D1 eller D1E som er utstedt med mer enn fem års gyldighet, aksepteres gyldighet i fem år etter at vedkommende fikk fast bopel i Norge med mindre førerkortets utløpsdato er tidligere eller annen gyldighet følger av § 14-5 ellevte ledd.</article> <article class="defaultP" margin-top="true">§ 9-3 andre ledd skal lyde:</article><article class="legalP" id="kapittel-1-ledd-12">Førerkortinnehaver som tar fast bopel i Norge, kan benytte sitt førerkort i inntil tre måneder etter at denne tok fast bopel her dersom førerkortet anerkjennes etter kap. 8. Utenlandsk førerkort kan byttes til norsk etter reglene i kap. 10. Ellers må førerett erverves som ved førerkort første gang i Norge.</article> <article class="defaultP" margin-top="true">§ 10-2 skal lyde:</article><article class="futureLegalArticle" data-name="§10-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 10-2</span>. <span class="legalArticleTitle">Innbytte av førerkort utstedt i land utenfor EØS-området</span></span><article class="legalP" id="kapittel-1-foreslåttparagraf-2-ledd-1">Førerkort utstedt i Australia, Canada, Hongkong, Israel, Monaco, New Zealand, San Marino, Sør-Korea og USA kan byttes til norsk førerkort i tilsvarende klasse(r) etter bestått praktisk førerprøve. Førerkort for bil fra Japan kan byttes til norsk førerkort klasse B uten praktisk prøve. Førerkort fra andre stater kan ikke byttes inn. Gjelder innbyttet flere førerkortklasser, er det tilstrekkelig at prøve bestås i den mest omfattende klassen, jf. § 6-1 sjuende ledd. Omfatter innbyttet også klasse A1 eller A, må praktisk prøve for motorsykkel bestås i tillegg. Søker må oppfylle de norske alderskravene i aktuelle førerkortklasser.</article><article class="legalP" id="kapittel-1-foreslåttparagraf-2-ledd-2">Førerkortet må være utstedt i søkers forrige faste bopelsland. Førerkortet må være gyldig ved søknadstidspunktet og være utstedt før søker tok fast bopel eller flyttet tilbake til Norge. Når førerkortets tekst ikke er engelsk, fransk eller italiensk, må førerkortet suppleres med et gyldig internasjonalt førerkort for søker eller med godkjent oversettelse til norsk.</article><article class="legalP" id="kapittel-1-foreslåttparagraf-2-ledd-3">Innbyttet må være gjennomført senest innen ett år etter at vedkommende tok fast bopel eller flyttet tilbake til Norge. Er innbyttefristen på ett år overskredet når det søkes om innbytte, kan førerkortet likevel byttes inn i klasse B etter gjennomført obligatorisk opplæring i mørkekjøring, førstehjelp og sikkerhetskurs på bane samt bestått teoretisk og praktisk prøve. Dersom innbyttet ikke er gjennomført innen 2 år etter at søker tok fast bopel eller flyttet tilbake til Norge, anses vedkommende som førstegangssøker i Norge.</article><article class="legalP" id="kapittel-1-foreslåttparagraf-2-ledd-4">Når det fattes positivt vedtak om innbytte, fastsettes det en frist for at praktisk prøve må bestås innen ett år fra vedkommende tok fast bopel eller flyttet tilbake til Norge. Samtidig utstedes det midlertidig kjøretillatelse for inntil 3 måneder alt etter hvor sent søknaden leveres. Slik tillatelse gis bare en gang. Leveres søknaden etter at innbyttefristen på ett år er utløpt, fastsettes det en frist for å gjennomføre innbyttet som utløper 2 år etter at vedkommende tok fast bopel eller flyttet tilbake til Norge. Midlertidig kjøretillatelse utstedes ikke når innbyttefristen på ett år er overskredet ved søknad om innbytte.</article><article class="legalP" id="kapittel-1-foreslåttparagraf-2-ledd-5">Dersom praktisk prøve ikke bestås, behandles søker på samme måte som ved overskridelse av innbyttefristen etter tredje ledd ovenfor. Er søkers prestasjoner ved praktisk prøve så svake at prøven må avbrytes, skal det treffes vedtak om at retten til innbytte faller bort. Eventuell midlertidig kjøretillatelse bortfaller hvis søker ikke består praktisk prøve.</article><article class="legalP" id="kapittel-1-foreslåttparagraf-2-ledd-6">Person som har fast bopel i Norge og har tatt førerkort under midlertidig opphold i land nevnt i første ledd ovenfor, kan på samme vilkår som over få byttet til norsk førerkort. Kravet er at førerkortet ble tatt under et sammenhengende opphold i utstederlandet som varte i minst 6 måneder.</article></article> <article class="defaultP" margin-top="true">Ny § 12-6 skal lyde:</article><article class="futureLegalArticle" data-name="§12-6" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 12-6</span>. <span class="legalArticleTitle">Særregler for dumpere mv.</span></span><article class="legalP" id="kapittel-1-foreslåttparagraf-3-ledd-1">Motorvogn som på grunn av vekt eller dimensjoner ikke tillates brukt på offentlig veg, og som klassifiseres som lastebil (bil gruppe N 3), kan på fysisk avsperret industriområde mv. føres av person med førerkort i klasse B. Før kjøring må vedkommende ha gjennomgått relevant bedriftsintern opplæring og obligatorisk opplæring og prøve fastsatt av arbeidsmiljømyndighetene.</article></article> <article class="defaultP" margin-top="true">§ 14-3 fjerde ledd tredje punktum skal lyde:</article><article class="legalP" id="kapittel-1-ledd-13">Ved fornyelse settes da ny gyldighetstid til henholdsvis 31. januar året etter (§ 4-4) og ett år etter forrige utløpstid (§ 4-5).</article> <article class="defaultP" margin-top="true">§ 14-5 femte ledd andre punktum oppheves.</article> <article class="defaultP" margin-top="true">Vedlegg 1 § 2 nr. 1 tredje punktum oppheves.</article> <article class="defaultP" margin-top="true">Vedlegg 1 § 2 nr. 2 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-ledd-13-punkt-1"><article class="legalP" id="kapittel-1-ledd-13-punkt-1-ledd-1">Synsfeltet må være minst 120 grader vidt i horisontalplanet og minst 50 grader til hver side. I vertikalplanet skal synsfeltet være intakt minst 20 grader opp og ned. Det må ikke være sentrale synsfeltutfall innenfor en radius på 20 grader.</article></article></li></ul></article> <article class="defaultP" margin-top="true">Vedlegg 1 § 3 nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-13-punkt-2"><article class="legalP" id="kapittel-1-ledd-13-punkt-2-ledd-1">Synsstyrken må være minst 0,8 på det ene øyet og 0,1 på det andre øyet. Optisk korreksjon, unntatt kontaktlinser, må ikke overstige pluss 8 dioptrier.</article></article></li></ul></article> <article class="defaultP" margin-top="true">Vedlegg 1 § 3 nr. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-ledd-13-punkt-3"><article class="legalP" id="kapittel-1-ledd-13-punkt-3-ledd-1">Synsfeltet må være minst 160 grader vidt i horisontalplanet og minst 70 grader til hver side. I vertikalplanet må synsfeltet være intakt minst 30 grader opp og ned. Det må ikke være sentrale synsfeltutfall innenfor en radius på 30 grader.</article></article></li></ul></article> <article class="defaultP" margin-top="true">Vedlegg 1 § 3 nr. 5 skal lyde:<ul class="defaultList"><li data-li-identifier="5." data-name="5."><article class="listArticle" id="kapittel-1-ledd-13-punkt-4"><article class="legalP" id="kapittel-1-ledd-13-punkt-4-ledd-1">Anfallsvis opptredende hjernefunksjonsforstyrrelser (herunder epilepsi og bevissthetsforstyrrelser av annen eller usikker årsak) må ikke ha forekommet, og medikamentell forebyggelse av anfall ikke ha vært i bruk eller ansett nødvendig, de siste 10 årene.</article></article></li></ul></article> <article class="defaultP" margin-top="true">Vedlegg 1 § 3 nr. 2 oppheves. Nr. 3 til og med nr. 8 blir nr. 2 til og med nr. 7.</article> <article class="defaultP" margin-top="true">Vedlegg 1 § 6 skal lyde:</article><article class="legalP" id="kapittel-1-ledd-14">Fylkesmannen på søkerens hjemsted kan i særlige tilfelle dispensere fra bestemmelsene i § 2, § 3 og § 4. Når det gjelder bestemmelsene om førlighet i § 2 nr. 7 og § 3 nr. 7, gjelder fylkesmannens dispensasjonsadgang bare hvor førlighetsreduksjonen ikke er stasjonær.</article><article class="legalP" id="kapittel-1-ledd-15">Regionvegkontoret kan gi dispensasjon fra bestemmelsene om førlighet i § 2 nr. 7 og § 3 nr. 7, dersom førlighetsreduksjonen er stasjonær.</article><article class="legalP" id="kapittel-1-ledd-16">Helsedirektoratet kan gi nærmere regler om legeundersøkelse av dem som skal ha helseattest for førerkort eller kompetansebevis m.m. etter vegtrafikklovgivningen, og kan fastsette nærmere retningslinjer for fylkesmennenes behandling av slike saker.</article> <article class="defaultP" margin-top="true">Vedlegg 4 kode 78 skal lyde: <table><tbody><tr><td data-text-align="left" data-vertical-align="top">78</td><td data-text-align="left" data-vertical-align="top">Begrenset til å gjelde kjøretøy uten koplingspedal (eller uten koplingshendel som opereres manuelt for klasse A eller A1)</td></tr></tbody></table></article> <article class="defaultP" margin-top="true">I følgende bestemmelser skal uttrykkene «legeattest» og «legeattesten» endres til «helseattest» og «helseattesten»:</article> <article class="defaultP" margin-top="true">§ 5-1 tredje ledd nr. 2, § 6-1 femte og sjette ledd, § 9-2 fjerde ledd, § 10-3 tredje, sjette og sjuende ledd, § 14-2 andre ledd, vedlegg 1 § 5 første, andre, tredje og fjerde ledd og vedlegg 4 kode 04.</article></section><section class="section" data-name="kapII" id="kapittel-2" data-lovdata-URL="LTI/forskrift/2010-06-16-894/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2010.</article><article class="legalP" id="kapittel-2-ledd-2">§ 10-2 trer i kraft 1. oktober 2010.</article></section></main></body></html>