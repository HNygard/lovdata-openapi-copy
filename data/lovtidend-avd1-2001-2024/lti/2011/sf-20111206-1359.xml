<!DOCTYPE html><html lang="no"><head><title>Forskrift om konstruksjon, utforming og fremstilling av tekniske innretninger som ikke dekkes av forskrift om maskiner (produsentforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-12-06-1359</dd><dt class="dokid">DokumentID</dt><dd class="dokid">LTI/forskrift/2011-12-06-1359</dd><dt class="ministry">Departement</dt><dd class="ministry"><ul><li>Arbeidsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 14 s 2020</dd><dt class="dateInForce">I kraft fra</dt><dd class="dateInForce">2013-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-62/§1-4</li><li>lov/2005-06-17-62/§5-4</li><li>lov/2005-06-17-62/§5-5</li></ul></dd><dt class="dateOfPublication">Kunngjort</dt><dd class="dateOfPublication">2011-12-28 14:05</dd><dt class="journalNumber">Journalnummer</dt><dd class="journalNumber">2011-0942</dd><dt class="titleShort">Korttittel</dt><dd class="titleShort">Produsentforskriften</dd><dt class="title">Tittel</dt><dd class="title">Forskrift om konstruksjon, utforming og fremstilling av tekniske innretninger som ikke dekkes av forskrift om maskiner (produsentforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt Arbeidsdepartementet 6. desember 2011 med hjemmel i lov 17. juni 2005 nr. 62 om arbeidsmiljø, arbeidstid, stillingsvern mv. (arbeidsmiljøloven) § 1-4, § 5-4 og § 5-5.</dd><dt class="refid">RefID</dt><dd class="refid">forskrift/2011-12-06-1359</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om konstruksjon, utforming og fremstilling av tekniske innretninger som ikke dekkes av forskrift om maskiner (produsentforskriften)<ul class="tocSubUl"><li>Kapittel 1. Innledende bestemmelser<ul class="tocSubUl"><li>§ 1-1. Formål</li><li>§ 1-2. Virkeområde</li><li>§ 1-3. Hvem forskriften retter seg mot</li><li>§ 1-4. Definisjoner</li><li>§ 1-5. Dispensasjon</li></ul></li><li>Kapittel 2. Krav til arbeidsutstyr m.m.<ul class="tocSubUl"><li>§ 2-1. Generelle regler</li><li>§ 2-2. Tilpasning menneske – maskin</li><li>§ 2-3. Funksjonssikkerhet</li><li>§ 2-4. Form</li><li>§ 2-5. Stabilitet</li><li>§ 2-6. Spesielle sikkerhetshensyn</li><li>§ 2-7. Betjening</li><li>§ 2-8. Betjeningsorgan</li><li>§ 2-9. Arbeidstakt</li><li>§ 2-10. Driftstilstand</li><li>§ 2-11. Automatisk overvåket arbeidsutstyr</li><li>§ 2-12. Informasjon om prosesser</li><li>§ 2-13. Nødstopp- og bremseinnretninger</li><li>§ 2-14. Arbeid og opphold i faresone</li><li>§ 2-15. Energi</li><li>§ 2-16. Elektrisk utstyr</li><li>§ 2-17. Pneumatisk og hydraulisk utstyr</li><li>§ 2-18. Utstyr for farefri betjening og vedlikehold</li><li>§ 2-19. Transport</li><li>§ 2-20. Montering, vedlikehold og reparasjon</li><li>§ 2-21. Vedlikehold eller reparasjon under drift</li><li>§ 2-22. Utforming av maskindeler</li><li>§ 2-23. Stråling</li><li>§ 2-24. Brann- og eksplosjonsfarlige maskiner</li><li>§ 2-25. Merking</li><li>§ 2-26. Bruksanvisning</li><li>§ 2-27. Rutiner for samsvar</li></ul></li><li>Kapittel 3. Førervern på gamle traktorer<ul class="tocSubUl"><li>§ 3-1. Beskyttelse av fører – typegodkjenning</li><li>§ 3-2. Førervern hvor øvre del kan avmonteres eller felles ned</li><li>§ 3-3. Søknad om typegodkjenning</li><li>§ 3-4. Materialkvalitet</li><li>§ 3-5. Tilpasning til redskap og lignende</li><li>§ 3-6. Atkomst- og betjeningsforhold</li><li>§ 3-7. Merking</li><li>§ 3-8. Monteringsanvisning</li></ul></li><li>Kapittel 4. Stillaser og stiger<ul class="tocSubUl"><li>§ 4-1. Typegodkjenning av stillaser, stiger og konstruksjoner på tak og fasader</li><li>§ 4-2. Merking av stillaser, stiger og konstruksjoner på tak og fasader</li><li>§ 4-3. Monteringsveiledning for stillaser, stiger og konstruksjoner på tak og fasader</li><li>§ 4-4. Belastningsklasser</li><li>§ 4-5. Materialer</li><li>§ 4-6. Systemstillas</li><li>§ 4-7. Rullestillas</li><li>§ 4-8. Tekniske krav til stiger</li><li>§ 4-9. Tekniske krav til stillas og stillasmateriell</li><li>§ 4-10. Krav til materialer for stiger</li></ul></li><li>Kapittel 5. Enkle trykkbeholdere<ul class="tocSubUl"><li>§ 5-1. Vanntrykkprøve og merking</li></ul></li><li>Kapittel 6. Avsluttende bestemmelser<ul class="tocSubUl"><li>§ 6-1. Straff</li><li>§ 6-2. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2011-12-06-1359" id="dokument"><h1>Forskrift om konstruksjon, utforming og fremstilling av tekniske innretninger som ikke dekkes av forskrift om maskiner (produsentforskriften)</h1><section class="section" data-name="kap1" id="kapittel-1" data-lovdata-URL="LTI/forskrift/2011-12-06-1359/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="LTI/forskrift/2011-12-06-1359/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med forskriften er å sørge for at arbeidsutstyr og andre produkter er konstruert, utformet og produsert slik at arbeidstakerne ved bruken er vernet mot skader på liv eller helse.</article></article><article class="legalArticle" data-lovdata-URL="LTI/forskrift/2011-12-06-1359/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Kapittel 2 gjelder for arbeidsutstyr som ikke omfattes av forskrift 20. mai 2009 nr. 544 om maskiner og som brukes eller ventelig vil bli brukt i virksomhet som kommer inn under arbeidsmiljøloven.</article><article class="legalP" id="kapittel-1-paragraf-2-ledd-2">Kapittel 3 gjelder for traktorer som ble levert før 1. september 1964.</article><article class="legalP" id="kapittel-1-paragraf-2-ledd-3">Kapittel 4 gjelder stillaser, stiger og konstruksjoner på tak og fasader.</article><article class="legalP" id="kapittel-1-paragraf-2-ledd-4">Kapittel 5 gjelder for enkle trykkbeholdere.</article></article><article class="legalArticle" data-lovdata-URL="LTI/forskrift/2011-12-06-1359/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Hvem forskriften retter seg mot</span></h3><article class="legalP" id="kapittel-1-paragraf-3-ledd-1">Forskriften retter seg mot den som konstruerer, produserer, importerer, markedsfører, omsetter, leier ut, låner ut eller setter i drift produkter som omfattes av forskriften.</article><article class="legalP" id="kapittel-1-paragraf-3-ledd-2">Forskriften gjelder også for virksomheter som ikke sysselsetter arbeidstakere.</article></article><article class="legalArticle" data-lovdata-URL="LTI/forskrift/2011-12-06-1359/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-4-ledd-1">I denne forskriften menes med:<ul class="defaultList"><li data-li-identifier="1)" data-name="1)"><article class="listArticle" id="kapittel-1-paragraf-4-ledd-1-punkt-1"><article class="legalP" id="kapittel-1-paragraf-4-ledd-1-punkt-1-ledd-1"><i>arbeidsutstyr:</i> tekniske innretninger o.l. som maskiner, løfteredskap, sikkerhetskomponenter, beholdere, transportinnretninger, apparater, installasjoner, verktøy og enhver annen gjenstand som nyttes ved fremstilling av et produkt eller ved utførelse av arbeid,</article></article></li><li data-li-identifier="2)" data-name="2)"><article class="listArticle" id="kapittel-1-paragraf-4-ledd-1-punkt-2"><article class="legalP" id="kapittel-1-paragraf-4-ledd-1-punkt-2-ledd-1"><i>traktor:</i> motordrevet kjøretøy på hjul eller belter, med minst to aksler, konstruert for å trekke tilhengervogner o.l., å bære, trekke, skyve eller drive forskjellig arbeidsredskap.</article></article></li></ul></article></article><article class="legalArticle" data-lovdata-URL="LTI/forskrift/2011-12-06-1359/§1-5" data-name="§1-5" id="kapittel-1-paragraf-5"><h3 class="legalArticleHeader"><span class="legalArticleValue">§ 1-5</span>. <span class="legalArticleTitle">Dispensasjon</span></h3><article class="legalP" id="kapittel-1-paragraf-5-ledd-1">Arbeidstilsynet kan gi dispensasjon fra forskriften dersom det foreligger særlige grunner, det er sikkerhets- og helsemessig forsvarlig, og det ikke strider mot EØS-avtalen.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2011-12-06-1359/KAPITTEL_2"><h2>Kapittel 2. Krav til arbeidsutstyr m.m.</h2><article class="legalArticle" data-lovdata-URL="LTI/forskrift/2011-12-06-1359/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Generelle regler</span></h3><article class="legalP" id="kapittel-2-paragraf-1-ledd-1">Arbeidsutstyret skal være utformet slik at det kan transporteres, stilles opp, brukes og vedlikeholdes uten fare for skade på liv eller helse, og uten at arbeidstakere utsettes for uheldige belastninger. Om nødvendig skal arbeidsutstyret være utstyrt med særskilt verneinnretning.</article><article class="legalP" id="kapittel-2-paragraf-1-ledd-2">Dersom det er nødvendig for å oppfylle kravene til sikkerhet etter første ledd, skal bruksanvisningen gi klare instrukser om hvorledes arbeidsutstyret kan transporteres, stilles opp, brukes og vedlikeholdes uten fare for skade på liv eller helse, jf. § 2-26.</article></article><article class="legalArticle" data-lovdata-URL="LTI/forskrift/2011-12-06-1359/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Tilpasning menneske – maskin</span></h3><article class="legalP" id="kapittel-2-paragraf-2-ledd-1">Arbeidsutstyret skal være slik laget og oppstilt at arbeidsstillinger og arbeidsbevegelser ikke medfører fare for ulykker, uheldige belastninger og skade på liv eller helse.</article></article><article class="legalArticle" data-lovdata-URL="LTI/forskrift/2011-12-06-1359/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Funksjonssikkerhet</span></h3><article class="legalP" id="kapittel-2-paragraf-3-ledd-1">Arbeidsutstyret skal ha betryggende styrke, være av egnet materiale og slik utført at den kan motstå påregnelige påkjenninger, uten at dette fører til endringer som kan medføre fare for skade på liv eller helse.</article><article class="legalP" id="kapittel-2-paragraf-3-ledd-2">Dersom det i arbeidsutstyret kan oppstå forhold som medfører fare for skade på liv eller helse, skal den være effektivt sikret mot dette. Om nødvendig skal arbeidsutstyret ha hensiktsmessig varslingsutstyr.</article><article class="legalP" id="kapittel-2-paragraf-3-ledd-3">Arbeidsutstyr som brukes i ekstremt miljø eller under ekstreme driftsforhold, skal ha innretninger som sikrer at det fungerer uten fare for skade på liv eller helse.</article></article><article class="legalArticle" data-lovdata-URL="LTI/forskrift/2011-12-06-1359/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Form</span></h3><article class="legalP" id="kapittel-2-paragraf-4-ledd-1">Arbeidsutstyret skal så vidt mulig gis en utforming som ikke medfører fare for skade på liv eller helse eller uheldige belastninger for arbeidstakere. Tilgjengelige deler på arbeidsutstyret skal så vidt mulig være utført uten skarpe hjørner, kanter og trange fordypninger som kan medføre skade på liv eller helse.</article></article><article class="legalArticle" data-lovdata-URL="LTI/forskrift/2011-12-06-1359/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Stabilitet</span></h3><article class="legalP" id="kapittel-2-paragraf-5-ledd-1">Arbeidsutstyret skal være slik laget eller festet at det ikke kan velte eller forskyve seg utilsiktet slik at det kan medføre fare for skade.</article></article><article class="legalArticle" data-lovdata-URL="LTI/forskrift/2011-12-06-1359/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Spesielle sikkerhetshensyn</span></h3><article class="legalP" id="kapittel-2-paragraf-6-ledd-1">Det skal spesielt legges vekt på at arbeidsutstyret er betryggende sikret mot:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-6-ledd-1-punkt-1"><article class="legalP" id="kapittel-2-paragraf-6-ledd-1-punkt-1-ledd-1">at deler slynges ut fra verktøy, arbeidsstykke mv.,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-6-ledd-1-punkt-2"><article class="legalP" id="kapittel-2-paragraf-6-ledd-1-punkt-2-ledd-1">at farlig utstrømning eller frigjøring av pulvergods, væske, damp, gass og kulde eller varme kan forekomme,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-6-ledd-1-punkt-3"><article class="legalP" id="kapittel-2-paragraf-6-ledd-1-punkt-3-ledd-1">at personer kommer i utilsiktet berøring med bevegelige deler eller varme/kalde deler eller farlige stoffer dersom det kan medføre fare for skade på liv eller helse.</article></article></li></ul></article></article><article class="legalArticle" data-lovdata-URL="LTI/forskrift/2011-12-06-1359/§2-7" data-name="§2-7" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">Betjening</span></h3><article class="legalP" id="kapittel-2-paragraf-7-ledd-1">Sjalting, herunder start og stopp, samt styring av arbeidsutstyr skal kunne foretas uten at det oppstår fare for skade på liv eller helse.</article><article class="legalP" id="kapittel-2-paragraf-7-ledd-2">Sjalte- og styrebevegelser skal så vidt mulig være i samsvar med arbeidsutstyrets bevegelser.</article></article><article class="legalArticle" data-lovdata-URL="LTI/forskrift/2011-12-06-1359/§2-8" data-name="§2-8" id="kapittel-2-paragraf-8"><h3 class="legalArticleHeader"><span class="legalArticleValue">§ 2-8</span>. <span class="legalArticleTitle">Betjeningsorgan</span></h3><article class="legalP" id="kapittel-2-paragraf-8-ledd-1">Betjeningsorgan skal være slik utført og plassert at det ikke utsettes for utilsiktet påvirkning som kan medføre fare for skade på liv eller helse.</article><article class="legalP" id="kapittel-2-paragraf-8-ledd-2">Betjeningsorgan skal være slik plassert at det kan nås uten besvær. Betjeningsorgan som brukes kontinuerlig, skal være plassert slik at statiske belastninger og unødvendig strekk og vridning av kroppen som kan medføre helsefare, ikke forekommer.</article><article class="legalP" id="kapittel-2-paragraf-8-ledd-3">Betjeningsorgan skal normalt være plassert slik at operatøren fra betjeningsplass har full oversikt over eventuelt fareområde.</article><article class="legalP" id="kapittel-2-paragraf-8-ledd-4">Hvis det ikke er oversikt over hele arbeidsutstyret, skal det automatisk gis varselsignal i betryggende lang tid før en arbeidsoperasjon settes i gang. Om nødvendig skal brytere kunne låses med individuelle låser.</article></article><article class="legalArticle" data-lovdata-URL="LTI/forskrift/2011-12-06-1359/§2-9" data-name="§2-9" id="kapittel-2-paragraf-9"><h3 class="legalArticleHeader"><span class="legalArticleValue">§ 2-9</span>. <span class="legalArticleTitle">Arbeidstakt</span></h3><article class="legalP" id="kapittel-2-paragraf-9-ledd-1">Arbeidsutstyr som medfører gjentakelsesarbeid og styrt arbeid skal så vidt mulig være slik innrettet at operatøren kan variere arbeidstakten.</article></article><article class="legalArticle" data-lovdata-URL="LTI/forskrift/2011-12-06-1359/§2-10" data-name="§2-10" id="kapittel-2-paragraf-10"><h3 class="legalArticleHeader"><span class="legalArticleValue">§ 2-10</span>. <span class="legalArticleTitle">Driftstilstand</span></h3><article class="legalP" id="kapittel-2-paragraf-10-ledd-1">Når sikkerheten er avhengig av driftstilstanden, skal arbeidsutstyret om nødvendig ha utstyr for overvåking, kontroll og styring av denne.</article></article><article class="legalArticle" data-lovdata-URL="LTI/forskrift/2011-12-06-1359/§2-11" data-name="§2-11" id="kapittel-2-paragraf-11"><h3 class="legalArticleHeader"><span class="legalArticleValue">§ 2-11</span>. <span class="legalArticleTitle">Automatisk overvåket arbeidsutstyr</span></h3><article class="legalP" id="kapittel-2-paragraf-11-ledd-1">Automatisk drevne, styrte eller overvåket arbeidsutstyr skal om nødvendig ha utstyr for sikker nedstyring av prosessen, utkopling av automatisk styring, manuell betjening og nødstopp.</article><article class="legalP" id="kapittel-2-paragraf-11-ledd-2">Hvis svikt i automatikken eller andre forhold kan medføre fare for skade på liv eller helse, skal det ved arbeidsutstyret finnes anvisninger på nødvendige vernetiltak.</article></article><article class="legalArticle" data-lovdata-URL="LTI/forskrift/2011-12-06-1359/§2-12" data-name="§2-12" id="kapittel-2-paragraf-12"><h3 class="legalArticleHeader"><span class="legalArticleValue">§ 2-12</span>. <span class="legalArticleTitle">Informasjon om prosesser</span></h3><article class="legalP" id="kapittel-2-paragraf-12-ledd-1">Måleinnretninger og signaler som er nødvendig for kontroll og styring av arbeidsprosessen, skal være pålitelige og lette å forstå. Spesielt gjelder at:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-12-ledd-1-punkt-1"><article class="legalP" id="kapittel-2-paragraf-12-ledd-1-punkt-1-ledd-1">opplysninger som har betydning for sikkerheten skal skille seg klart ut fra andre opplysninger,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-12-ledd-1-punkt-2"><article class="legalP" id="kapittel-2-paragraf-12-ledd-1-punkt-2-ledd-1">akustiske eller optiske signaler skal kunne oppfattes uten vanskelighet,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-12-ledd-1-punkt-3"><article class="legalP" id="kapittel-2-paragraf-12-ledd-1-punkt-3-ledd-1">instrumenter mv. som gir informasjon om arbeidsprosessen skal være hensiktsmessig plassert, tydelige og ikke gi grunnlag for feiltolking.</article></article></li></ul></article></article><article class="legalArticle" data-lovdata-URL="LTI/forskrift/2011-12-06-1359/§2-13" data-name="§2-13" id="kapittel-2-paragraf-13"><h3 class="legalArticleHeader"><span class="legalArticleValue">§ 2-13</span>. <span class="legalArticleTitle">Nødstopp- og bremseinnretninger</span></h3><article class="legalP" id="kapittel-2-paragraf-13-ledd-1">Dersom det er nødvendig for å oppfylle kravene til sikkerhet etter § 2-1 første ledd, skal arbeidsutstyret ha nødstopp. Nødstoppinnretning skal være markert med rødt, og slik plassert at den er godt synlig og lett å nå. Bruk av nødstoppinnretning skal ikke medføre farlige forhold. Gjenstart etter stopp ved påvirkning av nødstopp- eller verneinnretning må bare kunne foretas med den vanlige startinnretning.</article><article class="legalP" id="kapittel-2-paragraf-13-ledd-2">Arbeidsutstyr som kan fortsette å gå etter at krafttilførselen er brutt og derved medføre fare, skal være utstyrt med hensiktsmessig bremseinnretning.</article></article><article class="legalArticle" data-lovdata-URL="LTI/forskrift/2011-12-06-1359/§2-14" data-name="§2-14" id="kapittel-2-paragraf-14"><h3 class="legalArticleHeader"><span class="legalArticleValue">§ 2-14</span>. <span class="legalArticleTitle">Arbeid og opphold i faresone</span></h3><article class="legalP" id="kapittel-2-paragraf-14-ledd-1">Arbeidsutstyr som regelmessig krever arbeidsbevegelser inn i faresonen, skal ha spesielle betjeningsinnretninger og/eller verneinnretninger som er slik koplet til arbeidsutstyrets styresystem at vernefunksjonen inntrer automatisk.</article><article class="legalP" id="kapittel-2-paragraf-14-ledd-2">Når det ved verktøyoppstilling, vedlikehold, reparasjon mv. er nødvendig å oppholde seg i faresone, skal arbeidsutstyret ha utstyr som sikrer mot utilsiktet bevegelse eller igangsetting.</article></article><article class="legalArticle" data-lovdata-URL="LTI/forskrift/2011-12-06-1359/§2-15" data-name="§2-15" id="kapittel-2-paragraf-15"><h3 class="legalArticleHeader"><span class="legalArticleValue">§ 2-15</span>. <span class="legalArticleTitle">Energi</span></h3><article class="legalP" id="kapittel-2-paragraf-15-ledd-1">Utstyr for energitilførsel og bortføring av forbrenningsprodukter skal være slik innrettet, utført og montert at det ikke er fare for helseskade.</article></article><article class="legalArticle" data-lovdata-URL="LTI/forskrift/2011-12-06-1359/§2-16" data-name="§2-16" id="kapittel-2-paragraf-16"><h3 class="legalArticleHeader"><span class="legalArticleValue">§ 2-16</span>. <span class="legalArticleTitle">Elektrisk utstyr</span></h3><article class="legalP" id="kapittel-2-paragraf-16-ledd-1">Elektrisk utstyr på arbeidsutstyr skal tilfredsstille bestemmelsene i forskrift 14. januar 2011 nr. 36 om elektrisk utstyr.</article><article class="legalP" id="kapittel-2-paragraf-16-ledd-2">I bruksanvisningen eller på annen måte skal det gis entydige opplysninger om tilkopling og bruk av arbeidsutstyret.</article></article><article class="legalArticle" data-lovdata-URL="LTI/forskrift/2011-12-06-1359/§2-17" data-name="§2-17" id="kapittel-2-paragraf-17"><h3 class="legalArticleHeader"><span class="legalArticleValue">§ 2-17</span>. <span class="legalArticleTitle">Pneumatisk og hydraulisk utstyr</span></h3><article class="legalP" id="kapittel-2-paragraf-17-ledd-1">For pneumatiske og hydrauliske arbeidsutstyr skal man særlig ta hensyn til:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-17-ledd-1-punkt-1"><article class="legalP" id="kapittel-2-paragraf-17-ledd-1-punkt-1-ledd-1">At trykket ikke blir større enn tillatt,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-17-ledd-1-punkt-2"><article class="legalP" id="kapittel-2-paragraf-17-ledd-1-punkt-2-ledd-1">At trykkfall ikke medfører fare,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-17-ledd-1-punkt-3"><article class="legalP" id="kapittel-2-paragraf-17-ledd-1-punkt-3-ledd-1">At utstrømmende gass eller væske under trykk ikke medfører fare,</article></article></li><li data-li-identifier="d)" data-name="d)"><article class="listArticle" id="kapittel-2-paragraf-17-ledd-1-punkt-4"><article class="legalP" id="kapittel-2-paragraf-17-ledd-1-punkt-4-ledd-1">At utstyret er skjermet mot skadelig påvirkning.</article></article></li></ul></article></article><article class="legalArticle" data-lovdata-URL="LTI/forskrift/2011-12-06-1359/§2-18" data-name="§2-18" id="kapittel-2-paragraf-18"><h3 class="legalArticleHeader"><span class="legalArticleValue">§ 2-18</span>. <span class="legalArticleTitle">Utstyr for farefri betjening og vedlikehold</span></h3><article class="legalP" id="kapittel-2-paragraf-18-ledd-1">Arbeidsutstyr skal ha nødvendige plattformer, gangbaner, trapper/leidere og rekkverk for å sikre farefri betjening og vedlikehold.</article></article><article class="legalArticle" data-lovdata-URL="LTI/forskrift/2011-12-06-1359/§2-19" data-name="§2-19" id="kapittel-2-paragraf-19"><h3 class="legalArticleHeader"><span class="legalArticleValue">§ 2-19</span>. <span class="legalArticleTitle">Transport</span></h3><article class="legalP" id="kapittel-2-paragraf-19-ledd-1">Arbeidsutstyr skal kunne transporteres med betryggende sikkerhet. Den skal om nødvendig ha løftepunkter som har tilstrekkelig bæreevne og som er slik plassert at arbeidsutstyret kan holdes i balanse.</article></article><article class="legalArticle" data-lovdata-URL="LTI/forskrift/2011-12-06-1359/§2-20" data-name="§2-20" id="kapittel-2-paragraf-20"><h3 class="legalArticleHeader"><span class="legalArticleValue">§ 2-20</span>. <span class="legalArticleTitle">Montering, vedlikehold og reparasjon</span></h3><article class="legalP" id="kapittel-2-paragraf-20-ledd-1">Arbeidsutstyr skal være slik at montering, vedlikehold og reparasjon kan foregå uten fare for skade på liv eller helse og om mulig uten uheldige belastninger. Vedlikehold og reparasjon av arbeidsutstyr skal utføres etter behov og på grunnlag av bruksanvisning.</article><article class="legalP" id="kapittel-2-paragraf-20-ledd-2">Som hovedregel skal arbeidet utføres når energitilførselen er koplet ut og arbeidsutstyret er i ro.</article><article class="legalP" id="kapittel-2-paragraf-20-ledd-3">Det skal spesielt legges vekt på at:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-20-ledd-3-punkt-1"><article class="legalP" id="kapittel-2-paragraf-20-ledd-3-punkt-1-ledd-1">deler som utilsiktet kan bevege seg, om nødvendig blokkeres,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-20-ledd-3-punkt-2"><article class="legalP" id="kapittel-2-paragraf-20-ledd-3-punkt-2-ledd-1">brann og eksplosjon ikke kan oppstå,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-20-ledd-3-punkt-3"><article class="legalP" id="kapittel-2-paragraf-20-ledd-3-punkt-3-ledd-1">anlegg under trykk er trykkavlastet og tømt,</article></article></li><li data-li-identifier="d)" data-name="d)"><article class="listArticle" id="kapittel-2-paragraf-20-ledd-3-punkt-4"><article class="legalP" id="kapittel-2-paragraf-20-ledd-3-punkt-4-ledd-1">tanker og rør som har inneholdt farlige stoffer er omhyggelig avstengt og eventuelt rengjort,</article></article></li><li data-li-identifier="e)" data-name="e)"><article class="listArticle" id="kapittel-2-paragraf-20-ledd-3-punkt-5"><article class="legalP" id="kapittel-2-paragraf-20-ledd-3-punkt-5-ledd-1">arbeidstakere benytter nødvendig personlig verneutstyr.</article></article></li></ul></article></article><article class="legalArticle" data-lovdata-URL="LTI/forskrift/2011-12-06-1359/§2-21" data-name="§2-21" id="kapittel-2-paragraf-21"><h3 class="legalArticleHeader"><span class="legalArticleValue">§ 2-21</span>. <span class="legalArticleTitle">Vedlikehold eller reparasjon under drift</span></h3><article class="legalP" id="kapittel-2-paragraf-21-ledd-1">Dersom vedlikehold eller reparasjon må utføres mens arbeidsutstyret eller deler av det er i drift, står under trykk e.l., skal det gå frem av bruksanvisningen hvilke tiltak som er nødvendige for at dette kan skje farefritt.</article></article><article class="legalArticle" data-lovdata-URL="LTI/forskrift/2011-12-06-1359/§2-22" data-name="§2-22" id="kapittel-2-paragraf-22"><h3 class="legalArticleHeader"><span class="legalArticleValue">§ 2-22</span>. <span class="legalArticleTitle">Utforming av maskindeler</span></h3><article class="legalP" id="kapittel-2-paragraf-22-ledd-1">Maskindeler som beveger seg i synsfeltet, skal være slik utformet og ha slike farger at øynene ikke blir anstrengt.</article><article class="legalP" id="kapittel-2-paragraf-22-ledd-2">Maskiner som avgir spon, støv, røyk, damp eller gass skal være slik laget at det ikke skjer farlig spredning av stoffene. Hvis det ikke kan brukes lukket prosess, skal maskinene være slik laget at sugehoder og rørledninger kan koples til. Leverandører av maskiner skal kunne levere hensiktsmessige punktavsughoder og angi kapasiteten for avsugningsvifte hvis denne ikke inngår i maskinen. På maskiner der det alltid trengs punktavsug under produksjonen, skal hodet på avsuget være en del av maskinen.</article></article><article class="legalArticle" data-lovdata-URL="LTI/forskrift/2011-12-06-1359/§2-23" data-name="§2-23" id="kapittel-2-paragraf-23"><h3 class="legalArticleHeader"><span class="legalArticleValue">§ 2-23</span>. <span class="legalArticleTitle">Stråling</span></h3><article class="legalP" id="kapittel-2-paragraf-23-ledd-1">Maskiner som forutsetter bruk av radioaktive stoffer eller som er innrettet til å frembringe ioniserende eller annen helsefarlig stråling, skal isoleres og være slik innrettet at de ikke kan forårsake skade på liv eller helse når de brukes riktig. Strålingsintensiteten må ikke være større enn de grenseverdier som er angitt av rette myndighet. Maskinene skal ha hensiktsmessig varselskilt.</article></article><article class="legalArticle" data-lovdata-URL="LTI/forskrift/2011-12-06-1359/§2-24" data-name="§2-24" id="kapittel-2-paragraf-24"><h3 class="legalArticleHeader"><span class="legalArticleValue">§ 2-24</span>. <span class="legalArticleTitle">Brann- og eksplosjonsfarlige maskiner</span></h3><article class="legalP" id="kapittel-2-paragraf-24-ledd-1">Maskiner hvor det er fare for brann og eksplosjon, skal oppfylle følgende krav:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-24-ledd-1-punkt-1"><article class="legalP" id="kapittel-2-paragraf-24-ledd-1-punkt-1-ledd-1">Maskiner skal være laget av materialer som ikke er brennbare.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-24-ledd-1-punkt-2"><article class="legalP" id="kapittel-2-paragraf-24-ledd-1-punkt-2-ledd-1">Maskiner må være slik innrettet at det ikke dannes farlig statisk elektrisitet.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-24-ledd-1-punkt-3"><article class="legalP" id="kapittel-2-paragraf-24-ledd-1-punkt-3-ledd-1">Eksplosjonsavlastere skal være slik innrettet at de ikke medfører fare når de åpner seg.</article></article></li><li data-li-identifier="d)" data-name="d)"><article class="listArticle" id="kapittel-2-paragraf-24-ledd-1-punkt-4"><article class="legalP" id="kapittel-2-paragraf-24-ledd-1-punkt-4-ledd-1">Hvis det er nødvendig, skal maskinene ha automatisk brannslokkingsutstyr. Før bruk av brannslokkingsanlegg med slokkingsmidler som kan medføre forgiftningsfare, skal det avgis varselsignal.</article></article></li></ul></article></article><article class="legalArticle" data-lovdata-URL="LTI/forskrift/2011-12-06-1359/§2-25" data-name="§2-25" id="kapittel-2-paragraf-25"><h3 class="legalArticleHeader"><span class="legalArticleValue">§ 2-25</span>. <span class="legalArticleTitle">Merking</span></h3><article class="legalP" id="kapittel-2-paragraf-25-ledd-1">Arbeidsutstyr som det ikke er underlagt krav om CE-merking, skal være merket med produsentens, eller for importert arbeidsutstyr importørens navn og adresse, eller ha annen merking som gjør det lett å identifisere produsenten eller importøren. Dersom det ikke er plass til merking på arbeidsutstyret, merkes emballasjen.</article><article class="legalP" id="kapittel-2-paragraf-25-ledd-2">Arbeidsutstyr skal i den utstrekning det har betydning for sikkerheten også merkes på norsk, varig og lett leselig med:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-25-ledd-2-punkt-1"><article class="legalP" id="kapittel-2-paragraf-25-ledd-2-punkt-1-ledd-1">type, modellnummer og produksjonsår,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-25-ledd-2-punkt-2"><article class="legalP" id="kapittel-2-paragraf-25-ledd-2-punkt-2-ledd-1">vekt,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-25-ledd-2-punkt-3"><article class="legalP" id="kapittel-2-paragraf-25-ledd-2-punkt-3-ledd-1">symboler for funksjon og varsling,</article></article></li><li data-li-identifier="d" data-name="d"><article class="listArticle" id="kapittel-2-paragraf-25-ledd-2-punkt-4"><article class="legalP" id="kapittel-2-paragraf-25-ledd-2-punkt-4-ledd-1">største tillatte belastninger,</article></article></li><li data-li-identifier="e)" data-name="e)"><article class="listArticle" id="kapittel-2-paragraf-25-ledd-2-punkt-5"><article class="legalP" id="kapittel-2-paragraf-25-ledd-2-punkt-5-ledd-1">største tillatte trykk for hydrauliske og pneumatiske innretninger,</article></article></li><li data-li-identifier="f)" data-name="f)"><article class="listArticle" id="kapittel-2-paragraf-25-ledd-2-punkt-6"><article class="legalP" id="kapittel-2-paragraf-25-ledd-2-punkt-6-ledd-1">data for energitilførsel, omdreiningstall m.m.,</article></article></li><li data-li-identifier="g)" data-name="g)"><article class="listArticle" id="kapittel-2-paragraf-25-ledd-2-punkt-7"><article class="legalP" id="kapittel-2-paragraf-25-ledd-2-punkt-7-ledd-1">nødvendig anvisning av løftepunkter for transport, jf. § 2-19,</article></article></li><li data-li-identifier="h)" data-name="h)"><article class="listArticle" id="kapittel-2-paragraf-25-ledd-2-punkt-8"><article class="legalP" id="kapittel-2-paragraf-25-ledd-2-punkt-8-ledd-1">advarsler om eksplosjonsfare, berøringsfare, giftige gasser m.m.</article></article></li></ul></article></article><article class="legalArticle" data-lovdata-URL="LTI/forskrift/2011-12-06-1359/§2-26" data-name="§2-26" id="kapittel-2-paragraf-26"><h3 class="legalArticleHeader"><span class="legalArticleValue">§ 2-26</span>. <span class="legalArticleTitle">Bruksanvisning</span></h3><article class="legalP" id="kapittel-2-paragraf-26-ledd-1">Arbeidsutstyr skal leveres med nødvendig og lett forståelig bruksanvisning på norsk. Bruksanvisningen skal omfatte opplysninger om transport, oppstilling, montering, bruk og vedlikehold.</article></article><article class="legalArticle" data-lovdata-URL="LTI/forskrift/2011-12-06-1359/§2-27" data-name="§2-27" id="kapittel-2-paragraf-27"><h3 class="legalArticleHeader"><span class="legalArticleValue">§ 2-27</span>. <span class="legalArticleTitle">Rutiner for samsvar</span></h3><article class="legalP" id="kapittel-2-paragraf-27-ledd-1">Produsent, importør og leverandør av arbeidsutstyr og kjemikalier skal ha etablert rutiner som sikrer at produktene til enhver tid har riktig og fullstendig merking, teknisk dokumentasjon og sikkerhetsdatablad i samsvar med krav i lov eller forskrift.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2011-12-06-1359/KAPITTEL_3"><h2>Kapittel 3. Førervern på gamle traktorer</h2><article class="legalArticle" data-lovdata-URL="LTI/forskrift/2011-12-06-1359/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Beskyttelse av fører – typegodkjenning</span></h3><article class="legalP" id="kapittel-3-paragraf-1-ledd-1">Importør, produsent eller leverandør kan bare omsette førervern som beskytter føreren ved velting og steiling, og skal sørge for at førervern er typegodkjent av Arbeidstilsynet før det leveres til bruk på traktor eller stilles ut i salgs- eller reklameøyemed her i landet.</article></article><article class="legalArticle" data-lovdata-URL="LTI/forskrift/2011-12-06-1359/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Førervern hvor øvre del kan avmonteres eller felles ned</span></h3><article class="legalP" id="kapittel-3-paragraf-2-ledd-1">Førervern kan være utformet slik at det kan avmonteres eller felles ned.</article><article class="legalP" id="kapittel-3-paragraf-2-ledd-2">På- og avmontering eller opp- og nedfelling skal kunne skje på en enkel og betryggende måte.</article></article><article class="legalArticle" data-lovdata-URL="LTI/forskrift/2011-12-06-1359/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Søknad om typegodkjenning</span></h3><article class="legalP" id="kapittel-3-paragraf-3-ledd-1">Søknad om typegodkjenning skal sendes Arbeidstilsynet, og søknaden skal inneholde følgende opplysninger:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">Søkerens navn og adresse</article></article></li><li data-li-identifier="b)" data-name="b)"><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">Traktorens navn og typebetegnelse</article></article></li><li data-li-identifier="c)" data-name="c)"><article class="listArticle" id="kapittel-3-paragraf-3-ledd-1-punkt-3"><article class="legalP" id="kapittel-3-paragraf-3-ledd-1-punkt-3-ledd-1">Førervernets navn og typebetegnelse, og navn og adresse på produsent</article></article></li><li data-li-identifier="d)" data-name="d)"><article class="listArticle" id="kapittel-3-paragraf-3-ledd-1-punkt-4"><article class="legalP" id="kapittel-3-paragraf-3-ledd-1-punkt-4-ledd-1">Rapport fra godtatt institusjon om vurdering, beregning eller prøving av førervernets styrke</article></article></li><li data-li-identifier="e)" data-name="e)"><article class="listArticle" id="kapittel-3-paragraf-3-ledd-1-punkt-5"><article class="legalP" id="kapittel-3-paragraf-3-ledd-1-punkt-5-ledd-1">Materialspesifikasjon med henvisning til standard, ev. bekreftelse fra førervernprodusent om at førervernet er laget av halvtettet eller tettet stål</article></article></li><li data-li-identifier="f)" data-name="f)"><article class="listArticle" id="kapittel-3-paragraf-3-ledd-1-punkt-6"><article class="legalP" id="kapittel-3-paragraf-3-ledd-1-punkt-6-ledd-1">Målsatt tegning av førervernet og dets innfestinger til traktoren.</article></article></li></ul></article></article><article class="legalArticle" data-lovdata-URL="LTI/forskrift/2011-12-06-1359/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Materialkvalitet</span></h3><article class="legalP" id="kapittel-3-paragraf-4-ledd-1">Materiale i sveiset konstruksjon i førervern skal være godt egnet for sveising og være av tettet eller halvtettet stål.</article></article><article class="legalArticle" data-lovdata-URL="LTI/forskrift/2011-12-06-1359/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Tilpasning til redskap og lignende</span></h3><article class="legalP" id="kapittel-3-paragraf-5-ledd-1">Førervern skal være slik utformet at det ikke er til hinder for å bruke eller koble til redskap og lignende som normalt brukes sammen med traktor.</article></article><article class="legalArticle" data-lovdata-URL="LTI/forskrift/2011-12-06-1359/§3-6" data-name="§3-6" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Atkomst- og betjeningsforhold</span></h3><article class="legalP" id="kapittel-3-paragraf-6-ledd-1">Førervern skal være utformet slik av atkomst til traktoren og betjening fra førerplassen kan skje på en sikker måte.</article></article><article class="legalArticle" data-lovdata-URL="LTI/forskrift/2011-12-06-1359/§3-7" data-name="§3-7" id="kapittel-3-paragraf-7"><h3 class="legalArticleHeader"><span class="legalArticleValue">§ 3-7</span>. <span class="legalArticleTitle">Merking</span></h3><article class="legalP" id="kapittel-3-paragraf-7-ledd-1">Førervern skal være merket med typegodkjenningsnummer, fabrikasjonsnummer, navn og typebetegnelse.</article><article class="legalP" id="kapittel-3-paragraf-7-ledd-2">Merkingen skal være holdbar og lett synlig.</article></article><article class="legalArticle" data-lovdata-URL="LTI/forskrift/2011-12-06-1359/§3-8" data-name="§3-8" id="kapittel-3-paragraf-8"><h3 class="legalArticleHeader"><span class="legalArticleValue">§ 3-8</span>. <span class="legalArticleTitle">Monteringsanvisning</span></h3><article class="legalP" id="kapittel-3-paragraf-8-ledd-1">Ved levering av førervern skal det følge med nødvendig og lett forståelig monteringsanvisning på norsk.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2011-12-06-1359/KAPITTEL_4"><h2>Kapittel 4. Stillaser og stiger</h2><article class="legalArticle" data-lovdata-URL="LTI/forskrift/2011-12-06-1359/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Typegodkjenning av stillaser, stiger og konstruksjoner på tak og fasader</span></h3><article class="legalP" id="kapittel-4-paragraf-1-ledd-1">Stillaser, stiger og konstruksjoner på tak og fasader med tilhørende bærende komponenter, som produseres for salg i et større antall enn ti, skal være typegodkjent av Arbeidstilsynet. Kontroll og prøve for typegodkjenning skal skje ved virksomhet som er godkjent av Arbeidstilsynet. Produsent eller leverandør skal sørge for typegodkjenningen.</article><article class="legalP" id="kapittel-4-paragraf-1-ledd-2">Kravet om typegodkjenning gjelder ikke stålrør til rør- og koplingstillas.</article></article><article class="legalArticle" data-lovdata-URL="LTI/forskrift/2011-12-06-1359/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Merking av stillaser, stiger og konstruksjoner på tak og fasader</span></h3><article class="legalP" id="kapittel-4-paragraf-2-ledd-1">Typegodkjente, bærende komponenter skal være varig merket med produsentens navn eller dennes registrerte varemerke og ha et identifikasjonsmerke som skal være en kombinasjon av tall og bokstaver.</article></article><article class="legalArticle" data-lovdata-URL="LTI/forskrift/2011-12-06-1359/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Monteringsveiledning for stillaser, stiger og konstruksjoner på tak og fasader</span></h3><article class="legalP" id="kapittel-4-paragraf-3-ledd-1">Produsent eller leverandør av stillas, stige og konstruksjoner på tak og fasader skal sørge for monteringsveiledning med illustrasjoner. Produsent, selger, utleier eller utlåner skal sørge for at monteringsveiledning er tilgjengelig for stillasbyggeren eller montøren. Den skal på lett forståelig norsk gi informasjon om belastningsklasse, fundamentering, oppstilling, bruk, tilsyn, nedtaking, vedlikehold, reparasjon og kassasjonskriterier.</article><article class="legalP" id="kapittel-4-paragraf-3-ledd-2">Produsent skal beregne alle komponentene til systemstillas for en bestemt belastningsklasse etter § 4-4. Monteringsveiledningen skal angi hvorledes de forskjellige komponenter skal settes sammen, avstives og forankres.</article><article class="legalP" id="kapittel-4-paragraf-3-ledd-3">Når et stillassystem kan monteres på flere måter, slik at det kan dekke forskjellige belastningsklasser, skal dette gå klart fram av monteringsveiledningen.</article><article class="legalP" id="kapittel-4-paragraf-3-ledd-4">Produsent eller leverandør av systemstillas skal i monteringsveiledningen beskrive hvordan dette kan monteres til utkragende eller hengende stillas.</article><article class="legalP" id="kapittel-4-paragraf-3-ledd-5">Monteringsveiledningen for rullestillas skal beskrive hvorledes bruk av ballast, bardunering e.l. skal gjennomføres for at stabiliteten skal være tilfredsstillende.</article></article><article class="legalArticle" data-lovdata-URL="LTI/forskrift/2011-12-06-1359/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Belastningsklasser</span></h3><article class="legalP" id="kapittel-4-paragraf-4-ledd-1">Stillas skal klassifiseres i seks klasser i henhold til tabellen nedenfor: <table><thead><tr><th data-text-align="left" data-vertical-align="top" /><th data-text-align="left" data-vertical-align="top" /><th data-text-align="left" data-vertical-align="top" /><th data-text-align="left" data-vertical-align="top">Last av én</th><th colspan="2" data-text-align="left" data-vertical-align="top">Last på delareal</th></tr><tr><th data-text-align="left" data-vertical-align="top" /><th data-text-align="left" data-vertical-align="top" /><th data-text-align="left" data-vertical-align="top">Konsentrert</th><th data-text-align="left" data-vertical-align="top">person på</th><th colspan="2" data-text-align="left" data-vertical-align="top" /></tr><tr><th data-text-align="left" data-vertical-align="top" /><th data-text-align="left" data-vertical-align="top">Jevnt fordelt</th><th data-text-align="left" data-vertical-align="top">last på areal</th><th data-text-align="left" data-vertical-align="top">areal 200 mm</th><th data-text-align="left" data-vertical-align="top" /><th data-text-align="center" data-vertical-align="top">Delareal</th></tr><tr><th data-text-align="left" data-vertical-align="top" /><th data-text-align="left" data-vertical-align="top">belastning</th><th data-text-align="left" data-vertical-align="top">500 mm x</th><th data-text-align="left" data-vertical-align="top">x 200 mm</th><th data-text-align="left" data-vertical-align="top" /><th data-text-align="center" data-vertical-align="top" /></tr><tr><th data-text-align="left" data-vertical-align="top">Klasse</th><th data-text-align="left" data-vertical-align="top">kN/m<sup>2</sup> (kg/m<sup>2</sup> )</th><th data-text-align="left" data-vertical-align="top">500 mm</th><th data-text-align="left" data-vertical-align="top">kN (kg)</th><th data-text-align="left" data-vertical-align="top">kN/m<sup>2</sup> (kg/m<sup>2</sup> )</th><th data-text-align="center" data-vertical-align="top">m<sup>2</sup></th></tr></thead><tbody><tr><td data-text-align="center" data-vertical-align="top">1</td><td data-text-align="left" data-vertical-align="top">0,75 (75)</td><td data-text-align="left" data-vertical-align="top">1,50 (150)</td><td data-text-align="left" data-vertical-align="top">1,0 (100)</td><td colspan="2" data-text-align="center" data-vertical-align="top">Ikke tillatt</td></tr><tr><td data-text-align="center" data-vertical-align="top">2</td><td data-text-align="left" data-vertical-align="top">1,50 (150)</td><td data-text-align="left" data-vertical-align="top">1,50 (150)</td><td data-text-align="left" data-vertical-align="top">1,0 (100)</td><td colspan="2" data-text-align="center" data-vertical-align="top">Ikke tillatt</td></tr><tr><td data-text-align="center" data-vertical-align="top">3</td><td data-text-align="left" data-vertical-align="top">2,00 (200)</td><td data-text-align="left" data-vertical-align="top">1,50 (150)</td><td data-text-align="left" data-vertical-align="top">1,0 (100)</td><td colspan="2" data-text-align="center" data-vertical-align="top">Ikke tillatt</td></tr><tr><td data-text-align="center" data-vertical-align="top">4</td><td data-text-align="left" data-vertical-align="top">3,00 (300)</td><td data-text-align="left" data-vertical-align="top">3,00 (300)</td><td data-text-align="left" data-vertical-align="top">1,0 (100)</td><td data-text-align="left" data-vertical-align="top"> 5,00 (500)</td><td data-text-align="center" data-vertical-align="top">0,4 A</td></tr><tr><td data-text-align="center" data-vertical-align="top">5</td><td data-text-align="left" data-vertical-align="top">4,50 (450)</td><td data-text-align="left" data-vertical-align="top">3,00 (300)</td><td data-text-align="left" data-vertical-align="top">1,0 (100)</td><td data-text-align="left" data-vertical-align="top"> 7,50 (750)</td><td data-text-align="center" data-vertical-align="top">0,4 A</td></tr><tr><td data-text-align="center" data-vertical-align="top">6</td><td data-text-align="left" data-vertical-align="top">6,00 (600)</td><td data-text-align="left" data-vertical-align="top">3,00 (300)</td><td data-text-align="left" data-vertical-align="top">1,0 (100)</td><td data-text-align="left" data-vertical-align="top">10,00 (1000)</td><td data-text-align="center" data-vertical-align="top">0,5 A</td></tr></tbody></table></article><article class="legalP" id="kapittel-4-paragraf-4-ledd-2">A = arealet mellom to spirepar.</article></article><article class="legalArticle" data-lovdata-URL="LTI/forskrift/2011-12-06-1359/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Materialer</span></h3><article class="legalP" id="kapittel-4-paragraf-5-ledd-1">Materialer av tre, stål og aluminium til stillaser skal velges og beregnes slik at det ferdige stillaset får tilfredsstillende styrke.</article><article class="legalP" id="kapittel-4-paragraf-5-ledd-2">Rør av stål og aluminium som brukes til bærende deler av stillaser skal ha tilstrekkelig tykke vegger, slik at de ikke blir skadet av stillasklemmer.</article></article><article class="legalArticle" data-lovdata-URL="LTI/forskrift/2011-12-06-1359/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Systemstillas</span></h3><article class="legalP" id="kapittel-4-paragraf-6-ledd-1">Komponentene til systemstillas skal om mulig være konstruert slik at de ikke kan settes sammen feil.</article><article class="legalP" id="kapittel-4-paragraf-6-ledd-2">Sammenkoplingssystemene skal være konstruert med så romslige toleranser og utført så robust at ikke små ujevnheter i overflaten, skjevheter o.l., som ellers er uten betydning, gjør det vanskelig å sette sammen komponentene.</article></article><article class="legalArticle" data-lovdata-URL="LTI/forskrift/2011-12-06-1359/§4-7" data-name="§4-7" id="kapittel-4-paragraf-7"><h3 class="legalArticleHeader"><span class="legalArticleValue">§ 4-7</span>. <span class="legalArticleTitle">Rullestillas</span></h3><article class="legalP" id="kapittel-4-paragraf-7-ledd-1">Rullestillas skal beregnes og konstrueres slik at det har god stabilitet ved flytting og bruk.</article><article class="legalP" id="kapittel-4-paragraf-7-ledd-2">Atkomsten skal være bygget som en del av konstruksjonen for øvrig.</article></article><article class="legalArticle" data-lovdata-URL="LTI/forskrift/2011-12-06-1359/§4-8" data-name="§4-8" id="kapittel-4-paragraf-8"><h3 class="legalArticleHeader"><span class="legalArticleValue">§ 4-8</span>. <span class="legalArticleTitle">Tekniske krav til stiger</span></h3><article class="legalP" id="kapittel-4-paragraf-8-ledd-1">En stiges vanger og trinn skal ha mål og prøves slik at stigen får fullt forsvarlig og hensiktsmessig konstruksjon.</article></article><article class="legalArticle" data-lovdata-URL="LTI/forskrift/2011-12-06-1359/§4-9" data-name="§4-9" id="kapittel-4-paragraf-9"><h3 class="legalArticleHeader"><span class="legalArticleValue">§ 4-9</span>. <span class="legalArticleTitle">Tekniske krav til stillas og stillasmateriell</span></h3><article class="legalP" id="kapittel-4-paragraf-9-ledd-1">Stillasdeler skal være slik utformet at de ikke påfører arbeidstakeren uheldige fysiske belastninger under håndtering.</article><article class="legalP" id="kapittel-4-paragraf-9-ledd-2">Stillasknekter av stål eller aluminium skal være sveiset sammen av kyndig sveiser, eller de skal være forsvarlig boltet sammen, det samme gjelder når knektene monteres på en stålkonstruksjon.</article></article><article class="legalArticle" data-lovdata-URL="LTI/forskrift/2011-12-06-1359/§4-10" data-name="§4-10" id="kapittel-4-paragraf-10"><h3 class="legalArticleHeader"><span class="legalArticleValue">§ 4-10</span>. <span class="legalArticleTitle">Krav til materialer for stiger</span></h3><article class="legalP" id="kapittel-4-paragraf-10-ledd-1">Materialer for stiger skal velges ut slik at stigene får tilfredsstillende styrke.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2011-12-06-1359/KAPITTEL_5"><h2>Kapittel 5. Enkle trykkbeholdere</h2><article class="legalArticle" data-lovdata-URL="LTI/forskrift/2011-12-06-1359/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Vanntrykkprøve og merking</span></h3><article class="legalP" id="kapittel-5-paragraf-1-ledd-1">Produsenten av trykkluftflasker for pusteluft skal vanntrykkprøve trykkluftflasken. Trykkluftflasken skal merkes med måned og år for vanntrykkprøven.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2011-12-06-1359/KAPITTEL_6"><h2>Kapittel 6. Avsluttende bestemmelser</h2><article class="legalArticle" data-lovdata-URL="LTI/forskrift/2011-12-06-1359/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Straff</span></h3><article class="legalP" id="kapittel-6-paragraf-1-ledd-1">Forsettlig eller uaktsom overtredelse av denne forskriften eller vedtak gitt i medhold av denne, eller medvirkning til dette, er straffbart i henhold til arbeidsmiljøloven kapittel 19.</article></article><article class="legalArticle" data-lovdata-URL="LTI/forskrift/2011-12-06-1359/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-2-ledd-1">Denne forskriften trer i kraft 1. januar 2013.</article></article></section></main></body></html>