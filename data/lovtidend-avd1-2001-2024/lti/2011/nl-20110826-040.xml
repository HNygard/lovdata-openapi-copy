<!DOCTYPE html><html lang="no"><head><title>Lov om endringer i gravferdsloven og enkelte andre lover</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2011-08-26-40</dd><dt class="dokid">DokumentID</dt><dd class="dokid">LTI/lov/2011-08-26-40</dd><dt class="ministry">Departement</dt><dd class="ministry"><ul><li>Fornyings- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 8 s 1111</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1959-10-23-3</li><li>lov/1969-06-13-25</li><li>lov/1995-02-24-12</li><li>lov/1996-06-07-31</li><li>lov/1996-06-07-32</li><li>lov/1996-06-07-33</li><li>lov/1999-03-26-14</li><li>lov/2001-06-15-59</li><li>lov/2003-07-04-74</li></ul></dd><dt class="dateOfPublication">Kunngjort</dt><dd class="dateOfPublication">2011-08-29 14:25</dd><dt class="journalNumber">Journalnummer</dt><dd class="journalNumber">2011-0434</dd><dt class="titleShort">Korttittel</dt><dd class="titleShort">Endringslov til gravferdsloven mv.</dd><dt class="title">Tittel</dt><dd class="title">Lov om endringer i gravferdsloven og enkelte andre lover</dd><dt class="miscInformation">Annet om dokumentet</dt><dd class="miscInformation">Prop.81 L (2010–2011), Innst.393 L (2010–2011), Lovvedtak 59 (2010–2011). Stortingets første og andre gangs behandling hhv. 8. og 15. juni 2011. Fremmet av Fornyings-, administrasjons- og kirkedepartementet.</dd><dt class="refid">RefID</dt><dd class="refid">lov/2011-08-26-40</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i gravferdsloven og enkelte andre lover<ul class="tocSubUl"><li>I<ul class="tocSubUl"><li>§ 1. Grunnleggende bestemmelser</li><li>§ 5. Innvielse av ny gravplass</li><li>§ 10. Kremasjon</li><li>§ 13. Unntak fra reglene om frist for kremasjon og gravlegging</li><li>§ 23 a. Krigsgraver</li></ul></li><li>II<ul class="tocSubUl"><li>§ 29. Krav om medlemskap. Politiattest</li></ul></li><li>III</li><li>IV</li><li>V</li><li>VI</li><li>VII</li></ul></li></ul></dd></dl></header><main class="documentBody" data-lovdata-URL="LTI/lov/2011-08-26-40" id="dokument"><h1>Lov om endringer i gravferdsloven og enkelte andre lover</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 23. oktober 1959 nr. 3 om oreigning av fast eigedom.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 13. juni 1969 nr. 25 om trudomssamfunn og ymist anna.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 24. februar 1995 nr. 12 om helligdager og helligdagsfred.</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 7. juni 1996 nr. 31 om Den norske kirke (kirkeloven).</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 7. juni 1996 nr. 32 om kirkegårder, kremasjon og gravferd (gravferdsloven).</article></article></li><li data-li-identifier="6" data-name="6"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 7. juni 1996 nr. 33 om Opplysningsvesenets fond.</article></article></li><li data-li-identifier="7" data-name="7"><article class="listArticle" data-text-size="small" id="punkt-7"><article class="legalP" id="punkt-7-ledd-1">Lov 26. mars 1999 nr. 14 om skatt av formue og inntekt (skatteloven).</article></article></li><li data-li-identifier="8" data-name="8"><article class="listArticle" data-text-size="small" id="punkt-8"><article class="legalP" id="punkt-8-ledd-1">Lov 15. juni 2001 nr. 59 om stiftelser (stiftelsesloven).</article></article></li><li data-li-identifier="9" data-name="9"><article class="listArticle" data-text-size="small" id="punkt-9"><article class="legalP" id="punkt-9-ledd-1">Lov 4. juli 2003 nr. 74 om hundehold (hundeloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2011-08-26-40/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 7. juni 1996 nr. 32 om kirkegårder, kremasjon og gravferd gjøres følgende endringer:</article> <article class="defaultP" margin-top="true">Lovens tittel skal lyde:</article> <article class="defaultP" margin-top="true"><i>Lov om gravplasser, kremasjon og gravferd (gravferdsloven).</i></article> <article class="defaultP" margin-top="true">Uttrykket «kirkegård» endres til «gravplass» i:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Overskriften i kapittel 1</article></article></li><li data-li-identifier="2." data-name="2."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">§ 1 første, annet og tredje ledd</article></article></li><li data-li-identifier="3." data-name="3."><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">Overskriften i § 2 og § 2 første og annet ledd</article></article></li><li data-li-identifier="4." data-name="4."><article class="listArticle" id="kapittel-1-ledd-1-punkt-4"><article class="legalP" id="kapittel-1-ledd-1-punkt-4-ledd-1">§ 3 første og annet ledd</article></article></li><li data-li-identifier="5." data-name="5."><article class="listArticle" id="kapittel-1-ledd-1-punkt-5"><article class="legalP" id="kapittel-1-ledd-1-punkt-5-ledd-1">Overskriften i § 4 og § 4 første og tredje ledd</article></article></li><li data-li-identifier="6." data-name="6."><article class="listArticle" id="kapittel-1-ledd-1-punkt-6"><article class="legalP" id="kapittel-1-ledd-1-punkt-6-ledd-1">Overskriften i § 5 og i selve bestemmelsen</article></article></li><li data-li-identifier="7." data-name="7."><article class="listArticle" id="kapittel-1-ledd-1-punkt-7"><article class="legalP" id="kapittel-1-ledd-1-punkt-7-ledd-1">§ 6 første og annet ledd</article></article></li><li data-li-identifier="8." data-name="8."><article class="listArticle" id="kapittel-1-ledd-1-punkt-8"><article class="legalP" id="kapittel-1-ledd-1-punkt-8-ledd-1">§ 7 første ledd</article></article></li><li data-li-identifier="9." data-name="9."><article class="listArticle" id="kapittel-1-ledd-1-punkt-9"><article class="legalP" id="kapittel-1-ledd-1-punkt-9-ledd-1">Overskriften i § 8 og § 8 første ledd</article></article></li><li data-li-identifier="10." data-name="10."><article class="listArticle" id="kapittel-1-ledd-1-punkt-10"><article class="legalP" id="kapittel-1-ledd-1-punkt-10-ledd-1">§ 14 første og annet ledd</article></article></li><li data-li-identifier="11." data-name="11."><article class="listArticle" id="kapittel-1-ledd-1-punkt-11"><article class="legalP" id="kapittel-1-ledd-1-punkt-11-ledd-1">§ 18 annet og tredje ledd</article></article></li><li data-li-identifier="12." data-name="12."><article class="listArticle" id="kapittel-1-ledd-1-punkt-12"><article class="legalP" id="kapittel-1-ledd-1-punkt-12-ledd-1">§ 21 første ledd</article></article></li><li data-li-identifier="13." data-name="13."><article class="listArticle" id="kapittel-1-ledd-1-punkt-13"><article class="legalP" id="kapittel-1-ledd-1-punkt-13-ledd-1">§ 22</article></article></li><li data-li-identifier="14." data-name="14."><article class="listArticle" id="kapittel-1-ledd-1-punkt-14"><article class="legalP" id="kapittel-1-ledd-1-punkt-14-ledd-1">§ 25 annet ledd</article></article></li></ul></article> <article class="defaultP" margin-top="true">Overskriften i § 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader">§ 1. <span class="legalArticleTitle">Grunnleggende bestemmelser</span></span></article> <article class="defaultP" margin-top="true">§ 1 nytt første ledd skal lyde:</article><article class="legalP" id="kapittel-1-ledd-2">Gravlegging skal skje med respekt for avdødes religion eller livssyn.</article> <article class="defaultP" margin-top="true">§ 2 første ledd annet punktum oppheves.</article> <article class="defaultP" margin-top="true">§ 4 første ledd skal lyde:</article><article class="legalP" id="kapittel-1-ledd-3">Anlegg, utvidelse, nedleggelse eller annen vesentlig endring av gravplass og bygninger på gravplass kan ikke skje uten etter tilslutning fra kommunen og med tillatelse fra bispedømmerådet. Bispedømmerådet kan sette vilkår for tillatelsen.</article> <article class="defaultP" margin-top="true">§ 4 tredje ledd oppheves.</article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-2"><span class="futureLegalArticleHeader">§ 5. <span class="legalArticleTitle">Innvielse av ny gravplass</span></span><article class="legalP" id="kapittel-1-foreslåttparagraf-2-ledd-1">Tros- og livssynssamfunn som er virksomme på stedet, skal gis anledning til å gjennomføre en seremoni når en ny gravplass tas i bruk. En slik høytidelighet må ikke utformes eller gjennomføres slik at den forhåner eller på en krenkende eller sårende måte viser ringeakt for de andre tros- eller livssynssamfunnene som gravlegger sine medlemmer på den samme gravplassen.</article></article> <article class="defaultP" margin-top="true">§ 6 første ledd skal lyde:</article><article class="legalP" id="kapittel-1-ledd-4">Avdøde personer som ved dødsfallet hadde bopel i kommunen har rett til fri grav på gravplass her. Det samme gjelder dødfødte barn når moren eller faren har bopel i kommunen.</article> <article class="defaultP" margin-top="true">§ 6 annet ledd nytt tredje punktum skal lyde:</article><article class="legalP" id="kapittel-1-ledd-5">Ved gravlegging i grav som er særskilt tilrettelagt for å imøtekomme religiøse og livssynsmessige minoriteters behov, dekkes kostnadene av kirkelig fellesråd i hjemkommunen når denne ikke selv har anlagt slike graver.</article> <article class="defaultP" margin-top="true">§ 9 annet ledd siste punktum skal lyde:</article><article class="legalP" id="kapittel-1-ledd-6">Ektefelles rett etter denne bestemmelsen gjelder tilsvarende for person som levde i ekteskapsliknende samboerskap med avdøde da dødsfallet fant sted.</article> <article class="defaultP" margin-top="true">§ 9 sjette ledd oppheves.</article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-3"><span class="futureLegalArticleHeader">§ 10. <span class="legalArticleTitle">Kremasjon</span></span><article class="legalP" id="kapittel-1-foreslåttparagraf-3-ledd-1">Kremasjon kan skje med mindre det er kjent at det var i strid med avdødes ønske.</article><article class="legalP" id="kapittel-1-foreslåttparagraf-3-ledd-2">Kremasjon skal skje i godkjent krematorium og senest 10 virkedager etter dødsfallet.</article><article class="legalP" id="kapittel-1-foreslåttparagraf-3-ledd-3">Begjæring om kremasjon fremsettes av den som sørger for avdødes gravferd.</article><article class="legalP" id="kapittel-1-foreslåttparagraf-3-ledd-4">Minst 3 dager før kremasjonen skal finne sted, skal krematoriet varsle politiet på dødsstedet om begjæringen. Fristen omfatter den dag da kremasjonen skal finne sted, men ikke den dag da varsel gis. Lørdag, helligdag og dag som etter lovgivningen er likestilt med helligdag, regnes ikke med i fristen.</article><article class="legalP" id="kapittel-1-foreslåttparagraf-3-ledd-5">Politiet kan kreve kremasjonen utsatt dersom det er grunn til å tro at det vil bli besluttet sakkyndig likundersøkelse i medhold av straffeprosessloven § 228.</article><article class="legalP" id="kapittel-1-foreslåttparagraf-3-ledd-6">Når kremasjonen har funnet sted, skal asken samles i en urne som deretter forsegles og merkes. Urnen skal oppbevares på en betryggende måte fram til gravleggingen. Urnen oppbevares av krematoriet eller gravplassmyndigheten i den kommunen hvor gravleggingen skal finne sted.</article><article class="legalP" id="kapittel-1-foreslåttparagraf-3-ledd-7">For kremasjon kan det kreves avgift.</article></article> <article class="defaultP" margin-top="true">§ 11 annet og tredje punktum oppheves.</article> <article class="defaultP" margin-top="true">§ 12 første ledd skal lyde:</article><article class="legalP" id="kapittel-1-ledd-7">Dersom avdøde ikke er blitt kremert, skal gravlegging skje senest 10 virkedager etter dødsfallet.</article> <article class="defaultP" margin-top="true">§ 13 skal lyde:</article><article class="futureLegalArticle" data-name="§13" id="kapittel-1-foreslåttparagraf-4"><span class="futureLegalArticleHeader">§ 13. <span class="legalArticleTitle">Unntak fra reglene om frist for kremasjon og gravlegging</span></span><article class="legalP" id="kapittel-1-foreslåttparagraf-4-ledd-1">Fristene i § 10 annet ledd og § 12 gjelder ikke når avdødes legeme skal nyttes i samsvar med bestemmelsene i lov 9. februar 1973 om transplantasjon, sykehusobduksjon og avgivelse av lik m.m. eller det er besluttet sakkyndig likundersøkelse i medhold av straffeprosessloven § 228.</article><article class="legalP" id="kapittel-1-foreslåttparagraf-4-ledd-2">Kirkelig fellesråd kan forlenge fristene i § 10 annet ledd og § 12 dersom det foreligger tungtveiende grunner for det.</article><article class="legalP" id="kapittel-1-foreslåttparagraf-4-ledd-3">Dersom vilkårene for oppbevaring av kiste tilsier det, skal kirkelig fellesråd forkorte fristene i § 10 annet ledd og § 12.</article><article class="legalP" id="kapittel-1-foreslåttparagraf-4-ledd-4">Kirkelig fellesråds avgjørelse etter denne paragraf kan ikke påklages.</article></article> <article class="defaultP" margin-top="true">§ 20 annet ledd femte punktum oppheves.</article> <article class="defaultP" margin-top="true">§ 23 nytt tredje ledd skal lyde:</article><article class="legalP" id="kapittel-1-ledd-8">Den som har forvaltningsansvaret for gravlegging i kommunen, innbyr minst en gang i året de tros- og livssynssamfunn som er virksomme på stedet, til et møte for å drøfte hvordan tros- og livssynssamfunnenes behov ved gravferd kan ivaretas. Møtet kan avholdes som et felles møte for flere kommuner.</article> <article class="defaultP" margin-top="true">Ny § 23 a skal lyde:</article><article class="futureLegalArticle" data-name="§23a" id="kapittel-1-foreslåttparagraf-5"><span class="futureLegalArticleHeader">§ 23 a. <span class="legalArticleTitle">Krigsgraver</span></span><article class="legalP" id="kapittel-1-foreslåttparagraf-5-ledd-1">Graver for utenlandske soldater og krigsfanger (krigsgraver) fra første og andre verdenskrig skal være fredet uten tidsbegrensning, holdes i hevd og forvaltets med den verdighet som deres egenart tilsier.</article><article class="legalP" id="kapittel-1-foreslåttparagraf-5-ledd-2">Departementet kan gi nærmere regler om forvaltning og vedlikehold av krigsgraver, krigsgravplasser og krigsminnesmerker.</article></article></section><section class="section" data-name="kapII" id="kapittel-2" data-lovdata-URL="LTI/lov/2011-08-26-40/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 7. juni 1996 nr. 31 om Den norske kirke gjøres følgende endringer:</article> <article class="defaultP" margin-top="true">§ 2 første ledd tredje punktum skal lyde:</article><article class="legalP" id="kapittel-2-ledd-2">Hvert sokn hører til ett prosti.</article> <article class="defaultP" margin-top="true">§ 2 første ledd fjerde punktum oppheves.</article> <article class="defaultP" margin-top="true">§ 2 annet ledd første punktum skal lyde:</article><article class="legalP" id="kapittel-2-ledd-3">Endringer i den kirkelige inndeling og navn på kirke, sokn, prosti og bispedømme fastsettes av Kongen.</article> <article class="defaultP" margin-top="true">§ 3 nr. 4 annet ledd annet punktum oppheves.</article> <article class="defaultP" margin-top="true">§ 5 tredje ledd skal lyde:</article><article class="legalP" id="kapittel-2-ledd-4">I prosti hvor ikke alle sokn hører til samme kommune, og i kommuner med særlig mange sokn, kan departementet foreta tilpasninger av bestemmelsene om kirkelig fellesråd.</article> <article class="defaultP" margin-top="true">§ 6 femte ledd skal lyde:</article><article class="legalP" id="kapittel-2-ledd-5">Biskopen kan bestemme at en annen prest enn soknepresten skal være medlem av menighetsrådet. Biskopen bestemmer også hvordan prestene skal være varamedlemmer for hverandre.</article> <article class="defaultP" margin-top="true">§ 9 femte ledd oppheves. Nåværende sjette til niende ledd blir femte til åttende ledd.</article> <article class="defaultP" margin-top="true">§ 11 annet ledd skal lyde:</article><article class="legalP" id="kapittel-2-ledd-6">Før vedkommende myndighet treffer avgjørelse, skal menighetsmøtet gis anledning til å uttale seg om oppføring eller nedlegging av kirke, og om deling, sammenslåing eller andre endringer i grensene for sokn.</article> <article class="defaultP" margin-top="true">§ 14 annet ledd bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-2-ledd-6-punkt-1"><article class="legalP" id="kapittel-2-ledd-6-punkt-1-ledd-1">anlegg, drift og forvaltning av gravplasser,</article></article></li></ul></article> <article class="defaultP" margin-top="true">§ 15 første ledd bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-2-ledd-6-punkt-2"><article class="legalP" id="kapittel-2-ledd-6-punkt-2-ledd-1">utgifter til anlegg og drift av gravplasser,</article></article></li></ul></article> <article class="defaultP" margin-top="true">§ 25 tredje ledd, nytt tredje punktum skal lyde:</article><article class="legalP" id="kapittel-2-ledd-7">Tilsettingsmyndighet kan delegeres til et tilsettingsråd.</article> <article class="defaultP" margin-top="true">§ 29 skal lyde:</article><article class="futureLegalArticle" data-name="§29" id="kapittel-2-foreslåttparagraf-1"><span class="futureLegalArticleHeader">§ 29. <span class="legalArticleTitle">Krav om medlemskap. Politiattest</span></span><article class="legalP" id="kapittel-2-foreslåttparagraf-1-ledd-1">Kirkelig tilsatte og ombud skal være medlem av Den norske kirke. Departementet kan dispensere fra kravet når særlige grunner tilsier det.</article><article class="legalP" id="kapittel-2-foreslåttparagraf-1-ledd-2">Lovbestemte organer i Den norske kirke kan kreve fremleggelse av barneomsorgsattest som nevnt i politiregisterloven § 39 første ledd, av person som lønnet eller ulønnet skal tilsettes, utføre oppgaver eller inneha tillitsverv der vedkommende vil ha omsorg for eller oppgaver knyttet til mindreårige.</article></article> <article class="defaultP" margin-top="true">§ 37 nytt annet ledd skal lyde:</article><article class="legalP" id="kapittel-2-ledd-8">Opplysninger som nevnt i første ledd, kan etter nærmere bestemmelser av departementet inntas i medlemsregister for Den norske kirke, jf. § 3 nr. 10.</article> <article class="defaultP" margin-top="true">§ 38 annet ledd, nytt annet og tredje punktum skal lyde:</article><article class="legalP" id="kapittel-2-ledd-9">Vedtak etter offentlighetsloven som er truffet av menighetsrådet eller kirkelig fellesråd, kan påklages til bispedømmerådet. Vedtak etter offentlighetsloven som er truffet av bispedømmerådet, kan påklages til Kirkerådet.</article> <article class="defaultP" margin-top="true">§ 38 tredje ledd bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-2-ledd-9-punkt-1"><article class="legalP" id="kapittel-2-ledd-9-punkt-1-ledd-1">Kirkelig tilsatte som i denne egenskap har medvirket ved tilretteleggelsen av grunnlaget for en avgjørelse, eller ved tidligere avgjørelse i samme sak, skal alltid anses som ugild når saken behandles i et lovbestemt kirkelig organ. Biskopen regnes ikke som kirkelig tilsatt i forhold til denne bestemmelse. Det samme gjelder prost og annen prest som enten i kraft av sin stilling eller etter oppnevning av biskopen er medlem av et organ for soknet.</article></article></li></ul></article></section><section class="section" data-name="kapIII" id="kapittel-3" data-lovdata-URL="LTI/lov/2011-08-26-40/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I følgende bestemmelser skal uttrykkene «kirkegård» og «kyrkjegard» endres til «gravplass»:<ul class="defaultList"><li data-li-identifier="1." data-name="1."><article class="listArticle" id="kapittel-3-ledd-1-punkt-1"><article class="legalP" id="kapittel-3-ledd-1-punkt-1-ledd-1">lov 23. oktober 1959 nr 3 om oreigning av fast eigedom § 2 første ledd nr. 1.</article></article></li><li data-li-identifier="2." data-name="2."><article class="listArticle" id="kapittel-3-ledd-1-punkt-2"><article class="legalP" id="kapittel-3-ledd-1-punkt-2-ledd-1">lov 13. juni 1969 nr. 25 om trudomssamfunn og ymist anna § 18 første og annet ledd.</article></article></li><li data-li-identifier="3." data-name="3."><article class="listArticle" id="kapittel-3-ledd-1-punkt-3"><article class="legalP" id="kapittel-3-ledd-1-punkt-3-ledd-1">lov 26. mars 1999 nr. 14 om skatt av formue og inntekt § 2-5 annet ledd (2) b. 2.</article></article></li><li data-li-identifier="4." data-name="4."><article class="listArticle" id="kapittel-3-ledd-1-punkt-4"><article class="legalP" id="kapittel-3-ledd-1-punkt-4-ledd-1">lov 15. juni 2001 nr 59 om stiftelser § 6 a).</article></article></li></ul></article></section><section class="section" data-name="kapIV" id="kapittel-4" data-lovdata-URL="LTI/lov/2011-08-26-40/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 4. juli 2003 nr. 74 om hundehold gjøres følgende endringer:</article> <article class="defaultP" margin-top="true">§ 6 annet ledd bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-4-ledd-1-punkt-1"><article class="legalP" id="kapittel-4-ledd-1-punkt-1-ledd-1">i parker, på gravplasser, på og ved skoler, barnehager og anlegg for lek, idrett, sport eller rekreasjon,</article></article></li></ul></article> <article class="defaultP" margin-top="true">§ 6 fjerde ledd skal lyde:</article><article class="legalP" id="kapittel-4-ledd-2">Kommunen kan gi forskrift om at hunder ikke har adgang til barnehager, skolegårder eller gravplasser.</article></section><section class="section" data-name="kapV" id="kapittel-5" data-lovdata-URL="LTI/lov/2011-08-26-40/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I lov 7. juni 1996 nr. 33 om Opplysningsvesenets fond gjøres følgende endringer:</article> <article class="defaultP" margin-top="true">§ 5 annet ledd oppheves.</article> <article class="defaultP" margin-top="true">§ 5 nåværende tredje ledd blir nytt annet ledd.</article></section><section class="section" data-name="kapVI" id="kapittel-6" data-lovdata-URL="LTI/lov/2011-08-26-40/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">I lov 24. februar 1995 nr. 12 om helligdager og helligdagsfred gjøres følgende endring:</article> <article class="defaultP" margin-top="true">§ 2 bokstav e) skal lyde:<ul class="defaultList"><li data-li-identifier="e)" data-name="e)"><article class="listArticle" id="kapittel-6-ledd-1-punkt-1"><article class="legalP" id="kapittel-6-ledd-1-punkt-1-ledd-1">første påskedag (første søndag etter første fullmåne som inntreffer på eller etter 21. mars),</article></article></li></ul></article></section><section class="section" data-name="kapVII" id="kapittel-7" data-lovdata-URL="LTI/lov/2011-08-26-40/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelser til forskjellig tid.</article></section></main></body></html>