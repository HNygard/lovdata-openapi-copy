<!DOCTYPE html><html lang="no"><head><title>Forskrift om endring i forskrift om valg til Stortinget, fylkesting og kommunestyrer (valgforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-05-13-491</dd><dt class="dokid">DokumentID</dt><dd class="dokid">LTI/forskrift/2011-05-13-491</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 5 s 633</dd><dt class="dateInForce">I kraft fra</dt><dd class="dateInForce">2011-05-13, 2012-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-01-02-5</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2002-06-28-57/§8-6</li><li>lov/2002-06-28-57/§9-10</li><li>lov/2002-06-28-57/§10-10</li></ul></dd><dt class="dateOfPublication">Kunngjort</dt><dd class="dateOfPublication">2011-05-18 14:50</dd><dt class="journalNumber">Journalnummer</dt><dd class="journalNumber">2011-0340</dd><dt class="titleShort">Korttittel</dt><dd class="titleShort">Endr. i valgforskriften</dd><dt class="title">Tittel</dt><dd class="title">Forskrift om endring i forskrift om valg til Stortinget, fylkesting og kommunestyrer (valgforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og regionaldepartementet 13. mai 2011 med hjemmel i lov 28. juni 2002 nr. 57 om valg til Stortinget, fylkesting og kommunestyrer (valgloven) § 8-6, § 9-10 og § 10-10.</dd><dt class="refid">RefID</dt><dd class="refid">forskrift/2011-05-13-491</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om valg til Stortinget, fylkesting og kommunestyrer (valgforskriften)<ul class="tocSubUl"><li>I<ul class="tocSubUl"><li>§ 25a. Begrensning i adgangen til å oppnevne valgfunksjonærer</li><li>§ 29. Tømming av urner under forhåndsstemmegivningen</li><li>§ 29a. Oppbevaring og transport av materiell m.m. under forhåndsstemmegivningen</li><li>§ 33. Tømming av urner i løpet av valgdagen</li><li>§ 34a. Kvittering for overlevering av valgmateriell</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2011-05-13-491" id="dokument"><h1>Forskrift om endring i forskrift om valg til Stortinget, fylkesting og kommunestyrer (valgforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2011-05-13-491/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 2. januar 2003 nr. 5 om valg til Stortinget, fylkesting og kommunestyrer (valgforskriften) gjøres følgende endringer:</article> <article class="defaultP" margin-top="true">§ 22 (1) skal lyde:</article><article class="numberedLegalP" data-numerator="1" id="kapittel-1-nummer-1">(1) Manntallet per 9. juli skal legges til grunn for produksjonen av valgkort.</article> <article class="defaultP" margin-top="true">Ny § 25a skal lyde:</article><article class="futureLegalArticle" data-name="§25a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 25a</span>. <span class="legalArticleTitle">Begrensning i adgangen til å oppnevne valgfunksjonærer</span></span><article class="legalP" id="kapittel-1-foreslåttparagraf-1-ledd-1">Kandidat som er oppført på valgliste ved kommunestyrevalget, kan ikke oppnevnes til valgfunksjonær i valglokalene ved forhåndsstemmegivningen i vedkommende kommune. Kandidat som er oppført på valgliste ved stortingsvalget eller fylkestingsvalget, kan ikke oppnevnes til valgfunksjonær i valglokalene ved forhåndsstemmegivningen i kommunene i vedkommende fylke.</article></article> <article class="defaultP" margin-top="true">§ 29 skal lyde:</article><article class="futureLegalArticle" data-name="§29" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 29</span>. <span class="legalArticleTitle">Tømming av urner under forhåndsstemmegivningen</span></span><article class="legalP" id="kapittel-1-foreslåttparagraf-2-ledd-1">Dersom det er nødvendig å tømme urner under forhåndsstemmegivningen, skal valgstyret sørge for at det etableres betryggende rutiner for oppbevaring av innholdet. Avgitte stemmer skal oppbevares atskilt fra øvrig valgmateriell.</article></article> <article class="defaultP" margin-top="true">Ny § 29a skal lyde:</article><article class="futureLegalArticle" data-name="§29a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 29a</span>. <span class="legalArticleTitle">Oppbevaring og transport av materiell m.m. under forhåndsstemmegivningen</span></span><article class="legalP" id="kapittel-1-foreslåttparagraf-3-ledd-1">§ 34 gjelder tilsvarende.</article></article> <article class="defaultP" margin-top="true">§ 33 skal lyde:</article><article class="futureLegalArticle" data-name="§33" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 33</span>. <span class="legalArticleTitle">Tømming av urner i løpet av valgdagen</span></span><article class="legalP" id="kapittel-1-foreslåttparagraf-4-ledd-1">Dersom det er nødvendig å tømme valgurner i løpet av valgdagen, skal valgstyret sørge for at stemmestyrene benytter følgende prosedyre:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">Forseglingen av valgurnen skal brytes av minst to av stemmestyrets medlemmer i fellesskap.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">Innholdet tømmes umiddelbart over i egnet emballasje som forsegles og merkes med serienumre.</article></article></li></ul></article></article> <article class="defaultP" margin-top="true">Ny § 34a skal lyde:</article><article class="futureLegalArticle" data-name="§34a" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 34a</span>. <span class="legalArticleTitle">Kvittering for overlevering av valgmateriell</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Ved alle valg skal det ved overlevering av valgmateriell fra stemmestyret til valgstyret utferdiges en kvittering for hva som er overlevert, hvem som overleverte og hvem som mottok materiellet, samt en angivelse av tid og sted for når overleveringen fant sted. Kvitteringen skal minimum inneholde opplysninger om avlevering av stemmestyrets møtebok, avkryssingsmanntallet, antall urner, antall enheter inneholdende stemmesedler i forseglet emballasje og stempel for stempling av stemmesedler.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Ved stortingsvalg og fylkestingsvalg skal det ved overlevering av valgmateriell fra valgstyret til fylkesvalgstyret utferdiges en kvittering for hva som er overlevert, hvem som overleverte og hvem som mottok materiellet, samt en angivelse av tid og sted for når overleveringen fant sted. Kvitteringen skal minimum inneholde opplysninger om avlevering av valgstyrets møtebok og antall enheter inneholdende stemmesedler i forseglet emballasje.</article><article class="numberedLegalP" data-numerator="3" id="kapittel-1-foreslåttparagraf-5-nummer-3">(3) Ved stortingsvalg gjelder § 34a (2) tilsvarende for Oslo kommune ved overlevering av materiell til Fylkesmannen i Oslo og Akershus.</article><article class="numberedLegalP" data-numerator="4" id="kapittel-1-foreslåttparagraf-5-nummer-4">(4) Mottakeren skal ved overleveringen kontrollere at det overleverte materiellet er i samsvar med det som følger av kvitteringen. Kvitteringen skal signeres av den som leverer og av den som mottar materiellet.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2011-05-13-491/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften § 25a trer i kraft fra 1. januar 2012. Øvrige endringer i forskriften trer i kraft straks.</article></section></main></body></html>