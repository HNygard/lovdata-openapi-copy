<!DOCTYPE html><html lang="no"><head><title>Forskrift om endring i ulike forskrifter hvor benevnelsen Helsetilsynet i fylket skal erstattes med Fylkesmannen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-12-16-1396</dd><dt class="dokid">DokumentID</dt><dd class="dokid">LTI/forskrift/2011-12-16-1396</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 15 s 2061</dd><dt class="dateInForce">I kraft fra</dt><dd class="dateInForce">2012-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-07-01-749</li><li>forskrift/1973-03-20-2</li><li>forskrift/1976-03-17-9444</li><li>forskrift/1983-11-23-1779</li><li>forskrift/1988-11-14-932</li><li>forskrift/1990-12-03-1122</li><li>forskrift/1998-04-27-455</li><li>forskrift/1998-06-18-590</li><li>forskrift/2000-12-01-1208</li><li>forskrift/2000-12-20-1556</li><li>forskrift/2000-12-21-1379</li><li>forskrift/2000-12-21-1408</li><li>forskrift/2001-12-21-1476</li><li>forskrift/2001-12-21-1477</li><li>forskrift/2001-12-21-1483</li><li>forskrift/2003-04-25-486</li><li>forskrift/2003-06-20-739</li><li>forskrift/2003-06-20-740</li><li>forskrift/2005-02-04-80</li><li>forskrift/2005-06-17-610</li><li>forskrift/2005-10-11-1196</li><li>forskrift/2006-12-15-1423</li><li>forskrift/2007-12-07-1389</li><li>forskrift/2008-03-07-222</li><li>forskrift/2009-02-13-205</li><li>forskrift/2010-11-22-1466</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1984-03-30-15/§7</li><li>lov/1992-12-04-132/§2</li><li>lov/1992-12-04-132/§22</li><li>lov/1997-02-28-19/§5-4</li><li>lov/1997-02-28-19/§5-7</li><li>lov/1997-02-28-19/§5-8</li><li>lov/1997-02-28-19/§22-4</li><li>lov/1999-07-02-62/§4-3</li><li>lov/1999-07-02-62/§6-5</li><li>lov/1999-07-02-63/§2-1</li><li>lov/1999-07-02-64/§11</li><li>lov/2000-06-02-39/§6-6</li><li>lov/2001-05-18-24/§9</li></ul></dd><dt class="dateOfPublication">Kunngjort</dt><dd class="dateOfPublication">2011-12-29 16:00</dd><dt class="journalNumber">Journalnummer</dt><dd class="journalNumber">2011-1070</dd><dt class="titleShort">Korttittel</dt><dd class="titleShort">Endr. i div. helseforskrifter</dd><dt class="title">Tittel</dt><dd class="title">Forskrift om endring i ulike forskrifter hvor benevnelsen Helsetilsynet i fylket skal erstattes med Fylkesmannen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 16. desember 2011 med hjemmel i lov 30. mars 1984 nr. 15 om statlig tilsyn med helsetjenesten § 7, lov 4. desember 1992 nr. 132 om legemidler m.v. (legemiddelloven) § 2 og § 22, lov 28. februar 1997 nr. 19 om folketrygd (folketrygdloven) § 5-4 fjerde ledd, § 5-7 femte ledd, § 5-8 femte ledd og § 22-4, lov 2. juli 1999 nr. 62 om etablering og gjennomføring av psykisk helsevern (psykisk helsevernloven) § 4-3 og § 6-5, lov 2. juli 1999 nr. 63 om pasientrettigheter (pasientrettighetsloven) § 2-1, lov 2. juli 1999 nr. 64 om helsepersonell (helsepersonelloven) § 11, lov 2. juni 2000 nr. 39 om apotek (apotekloven) § 6-6 andre ledd og lov 18. mai 2001 nr. 24 om helseregistre og behandling av helseopplysninger (helseregisterloven) § 9 andre ledd.</dd><dt class="refid">RefID</dt><dd class="refid">forskrift/2011-12-16-1396</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i ulike forskrifter hvor benevnelsen Helsetilsynet i fylket skal erstattes med Fylkesmannen<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII</li><li>VIII</li><li>IX</li><li>X</li><li>XI</li><li>XII</li><li>XIII</li><li>XIV</li><li>XV</li><li>XVI</li><li>XVII</li><li>XVIII</li><li>XIX</li><li>XX<ul class="tocSubUl"><li>§ 3-5. Statens helsetilsyn og Fylkesmannen</li></ul></li><li>XXI</li><li>XXII</li><li>XXIII</li><li>XXIV</li><li>XXV<ul class="tocSubUl"><li>§ 4-6. Fylkesmannen og Statens helsetilsyn</li></ul></li><li>XXVI</li><li>XXVII</li></ul></li></ul></dd></dl></header><main class="documentBody" data-lovdata-URL="LTI/forskrift/2011-12-16-1396" id="dokument"><h1>Forskrift om endring i ulike forskrifter hvor benevnelsen Helsetilsynet i fylket skal erstattes med Fylkesmannen</h1><section class="section" data-name="kapI" id="kapittel-1" data-lovdata-URL="LTI/forskrift/2011-12-16-1396/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. juli 2005 nr. 749 om markedsføring av kosmetiske inngrep gjøres følgende endring:</article> <article class="defaultP" margin-top="true">§ 9 skal lyde:</article><article class="legalP" id="kapittel-1-ledd-2">Fylkesmannen og Statens helsetilsyn skal føre tilsyn med markedsføring av kosmetiske inngrep, jf. lov 30. mars 1984 nr. 15 om statlig tilsyn med helsetjenesten.</article></section><section class="section" data-name="kapII" id="kapittel-2" data-lovdata-URL="LTI/forskrift/2011-12-16-1396/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 20. mars 1973 nr. 2 om disponering av kontantytelser fra folketrygden til personer innlagt i helseinstitusjoner for langtidspasienter gjøres følgende endring:</article> <article class="defaultP" margin-top="true">§ 6 skal lyde:</article><article class="legalP" id="kapittel-2-ledd-2">Institusjonens ledelse, eller den som er bemyndiget til det, skal hvert år innen utløpet av februar måned sende rapport til Fylkesmannen om de trivselstiltak som er gjennomført i foregående kalenderår. Rapporten skal inneholde en kortfattet omtale av de viktigste konkrete tiltak som er gjennomført, og ellers gi opplysninger om eventuelle muligheter for en ytterligere bedring av pasientenes aktivitets- og trivselsmuligheter. Utdrag av regnskapet for felleskontoen skal følge rapporten som vedlegg.</article></section><section class="section" data-name="kapIII" id="kapittel-3" data-lovdata-URL="LTI/forskrift/2011-12-16-1396/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I forskrift 17. mars 1976 nr. 9444 om legers og veterinærers levering av legemidler m.v. mot betaling gjøres følgende endring:</article> <article class="defaultP" margin-top="true">§ 6 skal lyde:</article><article class="legalP" id="kapittel-3-ledd-2">Enhver lege og veterinær som har tillatelse til å levere legemidler mot betaling, må finne seg i at hans medisinbeholdning blir underkastet ettersyn av Fylkesmannen eller apotekinspektør.</article></section><section class="section" data-name="kapIV" id="kapittel-4" data-lovdata-URL="LTI/forskrift/2011-12-16-1396/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I forskrift 23. november 1983 nr. 1779 om lovbestemt sykepleietjeneste i kommunens helsetjeneste gjøres følgende endring:</article> <article class="defaultP" margin-top="true">§ 5 skal lyde:</article><article class="legalP" id="kapittel-4-ledd-2">Fylkesmannen skal føre det overordnede tilsyn med sykepleietjenestene i fylket og påse at forskrifter og retningslinjer blir fulgt.</article></section><section class="section" data-name="kapV" id="kapittel-5" data-lovdata-URL="LTI/forskrift/2011-12-16-1396/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I forskrift 14. november 1988 nr. 932 for sykehjem og boform for heldøgns omsorg og pleie gjøres følgende endring:</article> <article class="defaultP" margin-top="true">§ 5-1 skal lyde:</article><article class="legalP" id="kapittel-5-ledd-2">Beboer eller pårørende på vegne av beboer kan klage til Fylkesmannen over forhold vedrørende boformens drift som de finner urimelig.</article></section><section class="section" data-name="kapVI" id="kapittel-6" data-lovdata-URL="LTI/forskrift/2011-12-16-1396/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">I midlertidig forskrift 3. desember 1990 nr. 1122 for institusjoner som er besluttet nedlagt, men som fortsatt er i drift etter 1. januar 1991 gjøres følgende endring:</article> <article class="defaultP" margin-top="true">§ 3 nr. 8 skal lyde:<ul class="defaultList"><li data-li-identifier="8." data-name="8."><article class="listArticle" id="kapittel-6-ledd-1-punkt-1"><article class="legalP" id="kapittel-6-ledd-1-punkt-1-ledd-1">Tiltak ved mangler o.l.</article><article class="legalP" id="kapittel-6-ledd-1-punkt-1-ledd-2">Når utvalget under tilsynsbesøk, behandling av klager eller på annen måte blir oppmerksom på forhold som det mener bør endres, skal det sende grunngitt melding til institusjonens ledelse med samtidig underretning til det organ som har driftsansvaret for institusjonen, og til Fylkesmannen. Såvidt mulig bør utvalget fremme forslag om tiltak. Spørsmål om mindre endringer kan utvalget ta opp direkte med institusjonsledelsen.</article><article class="legalP" id="kapittel-6-ledd-1-punkt-1-ledd-3">Utvalget kan klage til Fylkesmannen over forhold ved institusjonen som det anser urimelig, jf. sykehjemsforskriften § 5-1.</article><article class="legalP" id="kapittel-6-ledd-1-punkt-1-ledd-4">Hvis utvalget mener at en institusjon drives på en måte som kan ha skadelige følger for brukerne/beboerne eller andre, eller på annen måte er uheldig eller uforsvarlig, skal det straks melde fra om forholdet til Fylkesmannen med samtidig underretning til Statens helsetilsyn.</article></article></li></ul></article></section><section class="section" data-name="kapVII" id="kapittel-7" data-lovdata-URL="LTI/forskrift/2011-12-16-1396/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">I forskrift 27. april 1998 nr. 455 om rekvirering og utlevering av legemidler fra apotek gjøres følgende endring:</article> <article class="defaultP" margin-top="true">§ 9-5 skal lyde:</article><article class="legalP" id="kapittel-7-ledd-2">På forespørsel skal apoteket sende resepter og/eller reseptopplysninger til Statens legemiddelverk, Statens helsetilsyn eller Fylkesmannen.</article></section><section class="section" data-name="kapVIII" id="kapittel-8" data-lovdata-URL="LTI/forskrift/2011-12-16-1396/KAPITTEL_8"><h2 data-text-align="center">VIII</h2><article class="legalP" id="kapittel-8-ledd-1">I forskrift 18. juni 1998 nr. 590 om rett til trygderefusjon for leger, spesialister i klinisk psykologi og fysioterapeuter gjøres følgende endring:</article> <article class="defaultP" margin-top="true">§ 7 skal lyde:</article><article class="legalP" id="kapittel-8-ledd-2">Det organ som Helsedirektoratet bestemmer, avgjør om den enkelte lege, spesialist i klinisk psykologi og fysioterapeut fyller vilkårene for rett til refusjon fra folketrygden, jf. kap. 1. I tvilstilfeller fattes avgjørelsen på grunnlag av uttalelse fra Fylkesmannen. Om det foreligger tvil om vilkårene er oppfylt, må vedkommende selv legge frem nødvendig dokumentasjon.</article></section><section class="section" data-name="kapIX" id="kapittel-9" data-lovdata-URL="LTI/forskrift/2011-12-16-1396/KAPITTEL_9"><h2 data-text-align="center">IX</h2><article class="legalP" id="kapittel-9-ledd-1">I forskrift 1. desember 2000 nr. 1208 om prioritering av helsetjenester, rett til nødvendig helsehjelp fra spesialisthelsetjenesten, rett til behandling i utlandet og om klagenemnd (prioriteringsforskriften) gjøres følgende endring:</article> <article class="defaultP" margin-top="true">§ 7 andre ledd skal lyde:</article><article class="legalP" id="kapittel-9-ledd-2">Dersom en pasient er uenig i den vurderingen spesialisthelsetjenesten foretar på grunnlag av en slik anmodning, kan pasienten klage til Fylkesmannen, jf. pasientrettighetsloven § 7-2. Dersom den vurderingen spesialisthelsetjenesten foretar på grunnlag av en slik anmodning gjelder om pasienten har rett til behandling i utlandet, jf. § 3, kan han klage til den klagenemnda som er omtalt i § 9.</article></section><section class="section" data-name="kapX" id="kapittel-10" data-lovdata-URL="LTI/forskrift/2011-12-16-1396/KAPITTEL_10"><h2 data-text-align="center">X</h2><article class="legalP" id="kapittel-10-ledd-1">I forskrift 20. desember 2000 nr. 1556 om tekniske funksjonskrav til kommunikasjonsteknisk utstyr som inngår i helsetjenestens kommunikasjonsberedskap gjøres følgende endring:</article> <article class="defaultP" margin-top="true">§ 7-3 skal lyde:</article><article class="legalP" id="kapittel-10-ledd-2">Fylkesmannen fører tilsyn med at kommunikasjonssystemet er dokumentert i samsvar med gitte krav.</article></section><section class="section" data-name="kapXI" id="kapittel-11" data-lovdata-URL="LTI/forskrift/2011-12-16-1396/KAPITTEL_11"><h2 data-text-align="center">XI</h2><article class="legalP" id="kapittel-11-ledd-1">I forskrift 21. desember 2000 nr. 1379 om lisens til helsepersonell gjøres følgende endring:</article> <article class="defaultP" margin-top="true">§ 9 tredje ledd skal lyde:</article><article class="legalP" id="kapittel-11-ledd-2">Dersom annet helsepersonell får kunnskap om slik endring i lisensinnehavers helsetilstand som nevnt i første ledd, eller til andre forhold av betydning for utøvelsen av virksomhet som det er utstedt lisens for, har vedkommende plikt til å underrette Fylkesmannen eller Statens helsetilsyn om dette. Legen som har utstedt legeattesten, jf. § 7 andre ledd, har også slik underretningsplikt, og kan gi underretningen uten hinder av taushetsplikten, jf. helsepersonelloven § 23 nr. 5.</article></section><section class="section" data-name="kapXII" id="kapittel-12" data-lovdata-URL="LTI/forskrift/2011-12-16-1396/KAPITTEL_12"><h2 data-text-align="center">XII</h2><article class="legalP" id="kapittel-12-ledd-1">I forskrift 21. desember 2000 nr. 1408 om kontrollkommisjonens virksomhet gjøres følgende endring:</article> <article class="defaultP" margin-top="true">§ 4-2 fjerde ledd skal lyde:</article><article class="legalP" id="kapittel-12-ledd-2">Kontrollkommisjonen skal varsle Fylkesmannen om alvorlige forhold ved institusjonen. Ellers kan kontrollkommisjonen ta forholdet opp med institusjonens ledelse eller den faglig ansvarlige for vedtak.</article></section><section class="section" data-name="kapXIII" id="kapittel-13" data-lovdata-URL="LTI/forskrift/2011-12-16-1396/KAPITTEL_13"><h2 data-text-align="center">XIII</h2><article class="legalP" id="kapittel-13-ledd-1">I forskrift 21. desember 2001 nr. 1476 om innsamling og behandling av helseopplysninger i Dødsårsaksregisteret (Dødsårsaksregisterforskriften) gjøres følgende endring:</article> <article class="defaultP" margin-top="true">§ 2-6 andre ledd skal lyde:</article><article class="legalP" id="kapittel-13-ledd-2">Dersom meldingsskjema er mangelfullt utfylt, skal avsenderen av skjema varsles, jf. helseregisterloven § 9 annet ledd annet punktum. Ved fortsatt mangelfull utfylling av skjema skal Fylkesmannen varsles.</article></section><section class="section" data-name="kapXIV" id="kapittel-14" data-lovdata-URL="LTI/forskrift/2011-12-16-1396/KAPITTEL_14"><h2 data-text-align="center">XIV</h2><article class="legalP" id="kapittel-14-ledd-1">I forskrift 21. desember 2001 nr. 1477 om innsamling og behandling av helseopplysninger i Kreftregisteret (Kreftregisterforskriften) gjøres følgende endring:</article> <article class="defaultP" margin-top="true">§ 2-4 andre ledd skal lyde:</article><article class="legalP" id="kapittel-14-ledd-2">Dersom meldingsskjema er mangelfullt utfylt, skal avsenderen av skjema varsles, jf. helseregisterloven § 9 annet ledd annet punktum. Ved fortsatt mangelfull utfylling av skjema skal Fylkesmannen varsles.</article></section><section class="section" data-name="kapXV" id="kapittel-15" data-lovdata-URL="LTI/forskrift/2011-12-16-1396/KAPITTEL_15"><h2 data-text-align="center">XV</h2><article class="legalP" id="kapittel-15-ledd-1">I forskrift 21. desember 2001 nr. 1483 om innsamling og behandling av helseopplysninger i Medisinsk fødselsregister (Medisinsk fødselsregisterforskriften) gjøres følgende endring:</article> <article class="defaultP" margin-top="true">§ 2-4 andre ledd skal lyde:</article><article class="legalP" id="kapittel-15-ledd-2">Dersom meldingsskjema er mangelfullt utfylt, skal avsenderen av skjema varsles, jf. helseregisterloven § 9 annet ledd annet punktum. Ved fortsatt mangelfull utfylling av skjema skal Fylkesmannen varsles.</article></section><section class="section" data-name="kapXVI" id="kapittel-16" data-lovdata-URL="LTI/forskrift/2011-12-16-1396/KAPITTEL_16"><h2 data-text-align="center">XVI</h2><article class="legalP" id="kapittel-16-ledd-1">I forskrift 25. april 2003 nr. 486 om miljørettet helsevern gjøres følgende endring:</article> <article class="defaultP" margin-top="true">§ 6 første ledd skal lyde:</article><article class="legalP" id="kapittel-16-ledd-2">Kommunen skal føre tilsyn med at denne forskriften overholdes og treffe de nødvendige enkeltvedtak hjemlet i kapittel 4a i lov 19. november 1982 nr. 66 om helsetjenesten i kommunene. Når det gjelder kommunens plikter etter forskriften kapittel 2, fører Fylkesmannen tilsyn i medhold av lov 30. mars 1984 nr. 15 om statlig tilsyn med helsetjenesten.</article></section><section class="section" data-name="kapXVII" id="kapittel-17" data-lovdata-URL="LTI/forskrift/2011-12-16-1396/KAPITTEL_17"><h2 data-text-align="center">XVII</h2><article class="legalP" id="kapittel-17-ledd-1">I forskrift 20. juni 2003 nr. 739 om innsamling og behandling av helseopplysninger i Nasjonalt vaksinasjonsregister (SYSVAK-registerforskriften) gjøres følgende endring:</article> <article class="defaultP" margin-top="true">§ 2-5 andre ledd skal lyde:</article><article class="legalP" id="kapittel-17-ledd-2">Dersom meldingsskjema er mangelfullt utfylt, skal avsenderen av skjema varsles, jf. helseregisterloven § 9 annet ledd annet punktum. Ved fortsatt mangelfull utfylling av skjema skal Fylkesmannen varsles.</article></section><section class="section" data-name="kapXVIII" id="kapittel-18" data-lovdata-URL="LTI/forskrift/2011-12-16-1396/KAPITTEL_18"><h2 data-text-align="center">XVIII</h2><article class="legalP" id="kapittel-18-ledd-1">I forskrift 20. juni 2003 nr. 740 om innsamling og behandling av helseopplysninger i Meldingssystem for smittsomme sykdommer og i Tuberkuloseregisteret og om varsling om smittsomme sykdommer (MSIS- og Tuberkuloseregisterforskriften) gjøres følgende endring:</article> <article class="defaultP" margin-top="true">§ 2-6 fjerde ledd skal lyde:</article><article class="legalP" id="kapittel-18-ledd-2">Dersom meldingsskjema er mangelfullt utfylt, skal avsenderen av skjema varsles, jf. helseregisterloven § 9 annet ledd annet punktum. Ved fortsatt mangelfull utfylling skal Fylkesmannen varsles.</article></section><section class="section" data-name="kapXIX" id="kapittel-19" data-lovdata-URL="LTI/forskrift/2011-12-16-1396/KAPITTEL_19"><h2 data-text-align="center">XIX</h2><article class="legalP" id="kapittel-19-ledd-1">I forskrift 4. februar 2005 nr. 80 om tapping, testing, prosessering, oppbevaring, distribusjon og utlevering av humant blod og blodkomponenter og behandling av helseopplysninger i blodgiverregistre (blodforskriften) gjøres følgende endringer:</article> <article class="defaultP" margin-top="true">§ 3-4 fjerde ledd skal lyde:</article><article class="legalP" id="kapittel-19-ledd-2">Det vises for øvrig til meldeplikten til Fylkesmannen vedrørende betydelig personskade i spesialisthelsetjenesteloven § 3-3.</article> <article class="defaultP" margin-top="true">§ 3-5 femte ledd skal lyde:</article><article class="legalP" id="kapittel-19-ledd-3">Det vises for øvrig til meldeplikten til Fylkesmannen vedrørende betydelig personskade i spesialisthelsetjenesteloven § 3-3.</article></section><section class="section" data-name="kapXX" id="kapittel-20" data-lovdata-URL="LTI/forskrift/2011-12-16-1396/KAPITTEL_20"><h2 data-text-align="center">XX</h2><article class="legalP" id="kapittel-20-ledd-1">I forskrift 17. juni 2005 nr. 610 om smittevern i helsetjenesten gjøres følgende endringer:</article> <article class="defaultP" margin-top="true">§ 2-5 femte ledd skal lyde:</article><article class="legalP" id="kapittel-20-ledd-2">Foreligger en infeksjon eller et utbrudd av smittsom sykdom som omfattes av spesialisthelsetjenesteloven § 3-3, skal helseinstitusjonen snarest mulig gi skriftlig melding til Fylkesmannen.</article> <article class="defaultP" margin-top="true">§ 3-5 skal lyde:</article><article class="futureLegalArticle" data-name="§3-5" id="kapittel-20-foreslåttparagraf-1"><span class="futureLegalArticleHeader"><span class="legalArticleValue">§ 3-5</span>. <span class="legalArticleTitle">Statens helsetilsyn og Fylkesmannen</span></span><article class="legalP" id="kapittel-20-foreslåttparagraf-1-ledd-1">Statens helsetilsyn har det overordnede tilsynet med smittevernet i helseinstitusjoner.</article><article class="legalP" id="kapittel-20-foreslåttparagraf-1-ledd-2">Statens helsetilsyn og Fylkesmannen fører tilsyn med smittevernet i helseinstitusjoner jf. lov 30. mars 1984 nr. 15 om statlig tilsyn med helsetjenesten.</article></article></section><section class="section" data-name="kapXXI" id="kapittel-21" data-lovdata-URL="LTI/forskrift/2011-12-16-1396/KAPITTEL_21"><h2 data-text-align="center">XXI</h2><article class="legalP" id="kapittel-21-ledd-1">I forskrift 11. oktober 2005 nr. 1196 om smittefarlig avfall fra helsetjeneste og dyrehelsetjeneste mv. gjøres følgende endring:</article> <article class="defaultP" margin-top="true">§ 9 andre ledd skal lyde:</article><article class="legalP" id="kapittel-21-ledd-2">Statens helsetilsyn og Fylkesmannen fører innenfor sitt ansvarsområde tilsyn med at bestemmelsene i forskriften overholdes, og fatter de nødvendige vedtak hjemlet i tilsynsloven § 3, smittevernloven § 7-10a, spesialisthelsetjenesteloven § 7-1 og kommunehelsetjenesteloven § 6-3.</article></section><section class="section" data-name="kapXXII" id="kapittel-22" data-lovdata-URL="LTI/forskrift/2011-12-16-1396/KAPITTEL_22"><h2 data-text-align="center">XXII</h2><article class="legalP" id="kapittel-22-ledd-1">I forskrift 15. desember 2006 nr. 1423 om bruk av skjerming i institusjoner i det psykiske helsevernet gjøres følgende endring:</article> <article class="defaultP" margin-top="true">§ 9 andre ledd skal lyde:</article><article class="legalP" id="kapittel-22-ledd-2">Kontrollkommisjonen og Fylkesmannen skal på forespørsel forelegges skjermingsprotokollen. Bruk av skjerming over lengre tid skal uoppfordret meldes til kontrollkommisjonen.</article></section><section class="section" data-name="kapXXIII" id="kapittel-23" data-lovdata-URL="LTI/forskrift/2011-12-16-1396/KAPITTEL_23"><h2 data-text-align="center">XXIII</h2><article class="legalP" id="kapittel-23-ledd-1">I forskrift 7. desember 2007 nr. 1389 om innsamling og behandling av helseopplysninger i Norsk pasientregister (Norsk pasientregisterforskriften) gjøres følgende endring:</article> <article class="defaultP" margin-top="true">§ 2-4 tredje ledd skal lyde:</article><article class="legalP" id="kapittel-23-ledd-2">Dersom innsendingen er mangelfull, skal avsenderen av opplysningene varsles, jf. helseregisterloven § 9 andre ledd andre punktum. Ved fortsatt mangelfull innsending kan Fylkesmannen varsles.</article></section><section class="section" data-name="kapXXIV" id="kapittel-24" data-lovdata-URL="LTI/forskrift/2011-12-16-1396/KAPITTEL_24"><h2 data-text-align="center">XXIV</h2><article class="legalP" id="kapittel-24-ledd-1">I forskrift 7. mars 2008 nr. 222 om krav til kvalitet og sikkerhet ved håndtering av humane celler og vev gjøres følgende endringer:</article> <article class="defaultP" margin-top="true">§ 53 fjerde ledd skal lyde:</article><article class="legalP" id="kapittel-24-ledd-2">Alvorlig uønsket hendelse i forbindelse med uttak fra levende donor kan også utløse meldeplikt etter lov om spesialisthelsetjeneste § 3-3 til Fylkesmannen.</article> <article class="defaultP" margin-top="true">§ 54 femte ledd skal lyde:</article><article class="legalP" id="kapittel-24-ledd-3">Alvorlige bivirkninger hos levende donor ved uttak, og alvorlige bivirkninger hos pasient ved klinisk anvendelse av celler og vev kan også utløse meldeplikt etter lov om spesialisthelsetjeneste § 3-3 til Fylkesmannen.</article></section><section class="section" data-name="kapXXV" id="kapittel-25" data-lovdata-URL="LTI/forskrift/2011-12-16-1396/KAPITTEL_25"><h2 data-text-align="center">XXV</h2><article class="legalP" id="kapittel-25-ledd-1">I forskrift 13. februar 2009 nr. 205 om tuberkulosekontroll gjøres følgende endring:</article> <article class="defaultP" margin-top="true">§ 4-6 skal lyde:</article><article class="futureLegalArticle" data-name="§4-6" id="kapittel-25-foreslåttparagraf-1"><span class="futureLegalArticleHeader"><span class="legalArticleValue">§ 4-6</span>. <span class="legalArticleTitle">Fylkesmannen og Statens helsetilsyn</span></span><article class="legalP" id="kapittel-25-foreslåttparagraf-1-ledd-1">Fylkesmannen skal føre tilsyn med planer for og gjennomføringen av tuberkulosekontrollen.</article><article class="legalP" id="kapittel-25-foreslåttparagraf-1-ledd-2">Statens helsetilsyn har det overordnede tilsynet med tuberkulosekontrollen i landet.</article></article></section><section class="section" data-name="kapXXVI" id="kapittel-26" data-lovdata-URL="LTI/forskrift/2011-12-16-1396/KAPITTEL_26"><h2 data-text-align="center">XXVI</h2><article class="legalP" id="kapittel-26-ledd-1">I forskrift 22. november 2010 nr. 1466 om stønad til helsetjenester mottatt i et annet EØS-land gjøres følgende endring:</article> <article class="defaultP" margin-top="true">§ 13 femte ledd skal lyde:</article><article class="legalP" id="kapittel-26-ledd-2">Krav som behandles etter reglene i og i medhold av pasientrettighetsloven § 2-6, sendes Helseforetakenes senter for pasientreiser ANS. Vedtak kan påklages til Fylkesmannen etter reglene i pasient- og brukerrettighetsloven kapittel 7. Klagefristen er tre uker. Det regionale helseforetaket i medlemmets bostedsregion dekker reise- og oppholdsutgiftene.</article></section><section class="section" data-name="kapXXVII" id="kapittel-27" data-lovdata-URL="LTI/forskrift/2011-12-16-1396/KAPITTEL_27"><h2 data-text-align="center">XXVII</h2><article class="legalP" id="kapittel-27-ledd-1">Forskriften trer i kraft 1. januar 2012.</article></section></main></body></html>