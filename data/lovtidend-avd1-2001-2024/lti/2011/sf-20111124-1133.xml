<!DOCTYPE html><html lang="no"><head><title>Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-11-24-1133</dd><dt class="dokid">DokumentID</dt><dd class="dokid">LTI/forskrift/2011-11-24-1133</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 11 s 1553</dd><dt class="dateInForce">I kraft fra</dt><dd class="dateInForce">2011-11-24</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-23-1851</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2004-12-17-99/§16</li><li>lov/2004-12-17-99/§17</li><li>forskrift/2004-12-17-1669</li></ul></dd><dt class="dateOfPublication">Kunngjort</dt><dd class="dateOfPublication">2011-11-29 14:15</dd><dt class="journalNumber">Journalnummer</dt><dd class="journalNumber">2011-0875</dd><dt class="titleShort">Korttittel</dt><dd class="titleShort">Endr. i klimakvoteforskriften</dd><dt class="title">Tittel</dt><dd class="title">Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Miljøverndepartementet 24. november 2011 med hjemmel i lov 17. desember 2004 nr. 99 om kvoteplikt og handel med kvoter for utslipp av klimagasser (klimakvoteloven) § 16 og § 17, jf. delegeringsvedtak 17. desember 2004 nr. 1669. <br /><strong>EØS-henvisninger:</strong> EØS-avtalen vedlegg XX kap. 3 nr. 21al. (direktiv 2003/87/EF).</dd><dt class="refid">RefID</dt><dd class="refid">forskrift/2011-11-24-1133</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)<ul class="tocSubUl"><li>I<ul class="tocSubUl"><li>§ 5-6. (verifikasjon av kvotepliktige utslipp)</li><li>§ 5-7. (meldeplikt for luftfartøysoperatørene)</li><li>§ 5-8. (meldeplikt for verifikatører)</li><li>§ 8-5. (gebyr for godkjennelse av den stasjonære industrivirksomhetens utslippsrapport)</li><li>§ 8-7. (gebyr for arbeid med luftfartøysoperatørens verifiserte utslipps-/tonn-kilometerrapport med negativ verifikasjonserklæring)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2011-11-24-1133" id="dokument"><h1>Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2011-11-24-1133/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 23. desember 2004 nr. 1851 om kvoteplikt og handel med kvoter for utslipp av klimagasser (klimakvoteforskriften) gjøres følgende endringer:</article> <article class="defaultP" margin-top="true">I § 4-3 gjøres følgende endringer:</article> <article class="defaultP" margin-top="true">Ny nr. 22 skal lyde:<ul class="defaultList"><li data-li-identifier="22)" data-name="22)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1"><i>verifikasjonserklæring:</i> en erklæring i verifikasjonsrapporten om at data og annen dokumentasjon i utslipps- og/eller tonnkilometerrapporten er verifisert og om utslippstallet og/eller antall tonn-kilometer som rapporteres er av tilfredsstillende kvalitet.</article></article></li></ul></article> <article class="defaultP" margin-top="true">Ny nr. 23 skal lyde:<ul class="defaultList"><li data-li-identifier="23)" data-name="23)"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1"><i>verifikasjonsrapport:</i> en rapport hvor det redegjøres for verifikasjonsmetoden som er benyttet under verifikasjonen, funn under verifikasjonsprosessen og en verifikasjonserklæring.</article></article></li></ul></article> <article class="defaultP" margin-top="true">I kapittel 5 gjøres følgende endringer:</article> <article class="defaultP" margin-top="true">Någjeldende § 5-5 sjette ledd blir til § 5-5 nytt sjuende ledd</article> <article class="defaultP" margin-top="true">Nytt § 5-5 sjette ledd skal lyde:</article><article class="legalP" id="kapittel-1-ledd-2">Utslippsrapporten skal verifiseres i henhold til § 5-6, og verifikasjonsrapport skal vedlegges utslippsrapporten.</article> <article class="defaultP" margin-top="true">Ny § 5-6 skal lyde:</article><article class="futureLegalArticle" data-name="§5-6" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-6</span>. <span class="legalArticleTitle">(verifikasjon av kvotepliktige utslipp)</span></span><article class="legalP" id="kapittel-1-foreslåttparagraf-1-ledd-1">Kvotepliktige utslipp skal verifiseres årlig av en akkreditert verifikatør som er uavhengig av den kvotepliktige luftfartøysoperatøren.</article><article class="legalP" id="kapittel-1-foreslåttparagraf-1-ledd-2">Verifikatøren skal være akkreditert av Norsk Akkreditering eller av et annet nasjonalt akkrediteringsorgan innenfor EØS-området. Akkreditering skal skje i henhold til EA 6-03 i tillegg til enten ISO 14065 eller tilsvarende egnet standard.</article><article class="legalP" id="kapittel-1-foreslåttparagraf-1-ledd-3">Verifikasjonen og utarbeidelse av verifikasjonsrapport skal skje i henhold til vedlegg 9.</article><article class="legalP" id="kapittel-1-foreslåttparagraf-1-ledd-4">Verifikatøren skal som ledd i verifikasjonen gjennomføre en årlig inspeksjon hos luftfartøysoperatøren. Dersom særlige grunner foreligger, kan Klima- og forurensningsdirektoratet gi unntak fra dette kravet.</article></article> <article class="defaultP" margin-top="true">Ny § 5-7 skal lyde:</article><article class="futureLegalArticle" data-name="§5-7" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5-7</span>. <span class="legalArticleTitle">(meldeplikt for luftfartøysoperatørene)</span></span><article class="legalP" id="kapittel-1-foreslåttparagraf-2-ledd-1">Luftfartøysoperatøren skal melde fra til Klima- og forurensningsdirektoratet om hvilken verifikatør som benyttes for å oppfylle kravene i denne forskrift. Luftfartøysoperatøren skal også uten unødig opphold melde fra til Klima- og forurensningsdirektoratet ved bytte av verifikatør.</article></article> <article class="defaultP" margin-top="true">Ny § 5-8 skal lyde:</article><article class="futureLegalArticle" data-name="§5-8" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5-8</span>. <span class="legalArticleTitle">(meldeplikt for verifikatører)</span></span><article class="legalP" id="kapittel-1-foreslåttparagraf-3-ledd-1">Verifikatører som har blitt akkreditert i henhold til § 5-6 annet ledd skal melde fra om dette og oversende dokumentasjon om akkrediteringen til Klima- og forurensningsdirektoratet. Verifikatører skal uten unødig opphold melde fra til Klima- og forurensningsdirektoratet om bortfall av akkreditering.</article></article> <article class="defaultP" margin-top="true">I kapittel 6 gjøres følgende endringer:</article> <article class="defaultP" margin-top="true">Någjeldende § 6-1 tredje ledd blir til § 6-1 nytt fjerde ledd.</article> <article class="defaultP" margin-top="true">Nytt § 6-1 tredje ledd skal lyde:</article><article class="legalP" id="kapittel-1-ledd-3">§ 5-5 sjette ledd og § 5-6 til § 5-8 gjelder tilsvarende for verifikasjon av tonn-kilometerrapporter. Verifikasjonsrapport skal vedlegges tonn-kilometerrapporten.</article> <article class="defaultP" margin-top="true">§ 6-2 annet ledd siste setning skal lyde:</article> <article class="defaultP" margin-top="true">§ 6-1 tredje og fjerde ledd gjelder tilsvarende.</article> <article class="defaultP" margin-top="true">I kapittel 8 gjøres følgende endringer:</article> <article class="defaultP" margin-top="true">§ 8-5 skal lyde:</article><article class="futureLegalArticle" data-name="§8-5" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 8-5</span>. <span class="legalArticleTitle">(gebyr for godkjennelse av den stasjonære industrivirksomhetens utslippsrapport)</span></span><article class="legalP" id="kapittel-1-foreslåttparagraf-4-ledd-1">For godkjennelse av den kvotepliktige stasjonære industrivirksomhetens utslippsrapport skal det betales gebyrer til statskassen etter følgende satser: <table><tbody><tr><td data-text-align="left" data-vertical-align="top">høy gebyrklasse:</td><td data-text-align="right" data-vertical-align="top">kr</td><td data-text-align="right" data-vertical-align="top">30&#xa0;000,-</td></tr><tr><td data-text-align="left" data-vertical-align="top">middels gebyrklasse:</td><td data-text-align="right" data-vertical-align="top">kr</td><td data-text-align="right" data-vertical-align="top">22&#xa0;000,-</td></tr><tr><td data-text-align="left" data-vertical-align="top">lav gebyrklasse:</td><td data-text-align="right" data-vertical-align="top">kr</td><td data-text-align="right" data-vertical-align="top">13&#xa0;500,-</td></tr></tbody></table></article><article class="legalP" id="kapittel-1-foreslåttparagraf-4-ledd-2">Klima- og forurensningsdirektoratet eller den Miljøverndepartementet bemyndiger fatter vedtak om plikt til betaling av gebyr og plassering i gebyrklasse basert på forurensningsmyndighetens faktiske ressursbruk i forbindelse med godkjennelse av den kvotepliktiges utslippsrapport.</article><article class="legalP" id="kapittel-1-foreslåttparagraf-4-ledd-3">Gebyr etter bestemmelsen her forfaller til betaling 1. mai hvert år.</article></article> <article class="defaultP" margin-top="true">Ny § 8-7 skal lyde:</article><article class="futureLegalArticle" data-name="§8-7" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 8-7</span>. <span class="legalArticleTitle">(gebyr for arbeid med luftfartøysoperatørens verifiserte utslipps-/tonn-kilometerrapport med negativ verifikasjonserklæring)</span></span><article class="legalP" id="kapittel-1-foreslåttparagraf-5-ledd-1">For arbeid med luftfartøysoperatørens utslippsrapport skal det betales gebyrer til statskassen dersom verifikasjonserklæringen for det aktuelle rapporteringsåret er negativ. Det samme gjelder for arbeid med luftfartøysoperatørens tonn-kilometerrapport med negativ verifikasjonserklæring. Gebyr betales etter følgende satser: <table><tbody><tr><td data-text-align="left" data-vertical-align="top">høy gebyrklasse:</td><td data-text-align="right" data-vertical-align="top">kr</td><td data-text-align="right" data-vertical-align="top">27&#xa0;000,-</td></tr><tr><td data-text-align="left" data-vertical-align="top">middels gebyrklasse:</td><td data-text-align="right" data-vertical-align="top">kr</td><td data-text-align="right" data-vertical-align="top">16&#xa0;000,-</td></tr><tr><td data-text-align="left" data-vertical-align="top">lav gebyrklasse:</td><td data-text-align="right" data-vertical-align="top">kr</td><td data-text-align="right" data-vertical-align="top">5&#xa0;300,-</td></tr></tbody></table></article><article class="legalP" id="kapittel-1-foreslåttparagraf-5-ledd-2">Klima- og forurensningsdirektoratet eller den Miljøverndepartementet bemyndiger fatter vedtak om plikt til betaling av gebyr og plassering i gebyrklasse basert på forurensningsmyndighetens faktiske ressursbruk i forbindelse med arbeid med den kvotepliktiges utslipps- og/eller tonn-kilometerrapport.</article></article> <article class="defaultP" margin-top="true">I vedlegg gjøres følgende endringer:</article> <article class="defaultP" margin-top="true">Nytt vedlegg 9 skal lyde:</article><span class="futuretitle" id="kapittel-1-foreslåttittel-1">Vedlegg 9. Luftfart: Krav til verifikasjon</span><span class="futuretitle" id="kapittel-1-foreslåttittel-2">A. Generelle prinsipper</span><article class="legalP" id="kapittel-1-ledd-4">Verifikasjonen skal sikre at utslipp og tonn-kilometer blir beregnet i overensstemmelse med kravene i denne forskrift og luftfartøysoperatørens overvåkningsplaner for henholdsvis årlige utslipp og tonn-kilometer. Verifikatøren skal påse at luftfartøysoperatøren rapporterer data som med høy grad av sikkerhet ikke inneholder vesentlige feil og/eller mangler. Verifikasjonen skal omfatte vurdering av beregningsmetoder, beregningenes hensiktsmessighet, pålitelighet, troverdighet og nøyaktighet, samt valg og anvendelse av utslippsfaktorer.</article><article class="legalP" id="kapittel-1-ledd-5">Verifikatøren skal avgi en verifikasjonserklæring, hvor det fremgår at data og annen dokumentasjon i utslippsrapporten er verifisert og at det rapporterte utslipptallet og de rapporterte antall tonn-kilometer med høy grad av sikkerhet ikke inneholder vesentlige feil og/eller mangler. Dersom luftfartøysoperatøren har hatt avvik fra kravene i denne forskrift og/eller overvåkningsplanen i løpet av verifiseringsperioden, skal dette fremgå av verifikasjonserklæringen. Det skal også fremkomme i hvilken grad avvikene er rettet opp underveis i verifikasjonsprosessen.</article><article class="legalP" id="kapittel-1-ledd-6">Verifikatøren skal som et minimum gjennomføre aktivitetene som er beskrevet i punkt B nedenfor ved gjennomføring av verifikasjonen.</article><article class="legalP" id="kapittel-1-ledd-7">Før verifikasjonsprosessen starter, skal verifikatøren sette seg inn i og forstå relevant regelverk. I tillegg skal verifikatøren sette seg inn i luftfartøysoperatørens overvåkningsplaner og andre relevante opplysninger, herunder:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">endringer i overvåkingsplaner, om slike endringer har blitt meldt til, og om nødvendig, godkjent av Klima- og forurensningsdirektoratet</article></article></li><li data-li-identifier="-" data-name="-"><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">korrespondanse mellom luftfartøysoperatør og Klima- og forurensningsdirektoratet om vesentlige tema/endringer av overvåkingsplanene</article></article></li><li data-li-identifier="-" data-name="-"><article class="listArticle" id="kapittel-1-ledd-7-punkt-3"><article class="legalP" id="kapittel-1-ledd-7-punkt-3-ledd-1">diagram eller skjema som viser luftfartøysoperatørens organisasjonsstruktur</article></article></li><li data-li-identifier="-" data-name="-"><article class="listArticle" id="kapittel-1-ledd-7-punkt-4"><article class="legalP" id="kapittel-1-ledd-7-punkt-4-ledd-1">diagram eller flytskjema som viser luftfartsoperatørens systemer for dataflyt, samt den faktiske dataflyten</article></article></li><li data-li-identifier="-" data-name="-"><article class="listArticle" id="kapittel-1-ledd-7-punkt-5"><article class="legalP" id="kapittel-1-ledd-7-punkt-5-ledd-1">utslippsrapport og eventuelt tonn-kilometerrapport.</article></article></li></ul></article><article class="legalP" id="kapittel-1-ledd-8">Verifikatøren skal planlegge og gjennomføre verifikasjonen i henhold til kravene i relevant regelverk. Verifikatøren skal også planlegge og gjennomføre verifikasjonen med en profesjonell skepsis, og ta i betraktning at det kan foreligge omstendigheter som gjør at opplysningene i utslippsrapporten er feilaktige.</article><span class="futuretitle" id="kapittel-1-foreslåttittel-3">B. Trinn i verifikasjonsprosessen</span><article class="legalP" id="kapittel-1-ledd-9">Som ledd i verifikasjonsprosessen skal verifikatøren som et minimum gjennomføre følgende aktiviteter:</article> <article class="defaultP" margin-top="true"><i>a. Strategisk analyse</i></article><article class="legalP" id="kapittel-1-ledd-10">Verifikatøren skal sette seg inn i og forstå luftfartøysoperatørens selskapsstruktur, overvåkningsplaner, dataflyt og kontrollsystem, samt den overordnede organiseringen av luftfartøysoperatørens aktiviteter i forbindelse med overvåkning og rapportering av kvotepliktige utslipp og tonn-kilometer.</article><article class="legalP" id="kapittel-1-ledd-11">Verifikatøren skal:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-11-punkt-1"><article class="legalP" id="kapittel-1-ledd-11-punkt-1-ledd-1">kontrollere at luftfartøysoperatøren har overvåkningsplaner som er oppdatert i henhold til eventuelle endrede forhold ved virksomheten og, hvis nødvendig, godkjent av Klima- og forurensningsdirektoratet.</article></article></li><li data-li-identifier="-" data-name="-"><article class="listArticle" id="kapittel-1-ledd-11-punkt-2"><article class="legalP" id="kapittel-1-ledd-11-punkt-2-ledd-1">sette seg inn i og forstå luftfartøysoperatørens kvotepliktige aktiviteter, og kjenne til det enkelte luftfartøy som luftfartøysoperatøren benytter til kvotepliktige flyginger, og type drivstoff som det enkelte luftfartøy benytter, måleutstyret som benyttes ved overvåking og beregning av årlige utslipp. Verifikatøren skal også sette seg inn i hvilke(n) utslippsfaktor(er) som benyttes og metoden for bestemmelse av utslippsfaktorer dersom andre faktorer enn de som er opplistet i vedlegg 7 nr. 4 benyttes. Verifikatøren skal også kjenne til metoden som benyttes til beregning av det kvotepliktige utslippet og andre data som benyttes i utslippsberegningene.</article></article></li><li data-li-identifier="-" data-name="-"><article class="listArticle" id="kapittel-1-ledd-11-punkt-3"><article class="legalP" id="kapittel-1-ledd-11-punkt-3-ledd-1">avbryte verifikasjonen dersom luftfartøysoperatørens overvåkningsplan for henholdsvis årlige utslipp eller tonn-kilometer ikke er oppdatert i henhold til eventuelle endrede forhold ved luftfartøysoperatøren, og forholdet har betydning for verifikasjonen. Det er kun de delene av verifikasjonen som påvirkes av dette forholdet som skal avbrytes. Verifikasjonen skal gjenopptas når forholdet er avklart med direktoratet.</article></article></li></ul></article><article class="legalP" id="kapittel-1-ledd-12">Den strategiske analysen skal gjennomføres på en slik måte at risikoanalysen kan gjennomføres i henhold til kravene i punkt b nedenfor. Ved behov skal den strategiske analysen omfatte besøk hos luftfartøysoperatøren.</article> <article class="defaultP" margin-top="true"><i>b. Risikoanalyse</i></article><article class="legalP" id="kapittel-1-ledd-13">Verifikatøren skal gjennomføre en risikoanalyse hvor risikoen for feil og mangler i utslipps- og tonn-kilometerrapportene, og avvik fra gjeldende regelverk og overvåkingsplanene skal vurderes. Verifikatøren skal også vurdere risikoen for om eventuelle avvik vil kunne være vesentlige, og dermed kunne føre til en negativ verifikasjonserklæring.</article><article class="legalP" id="kapittel-1-ledd-14">Verifikatøren skal også gjøre en vurdering av risikoen for at verifikatøren selv avgir en feilaktig verifikasjonserklæring og/eller ikke gjennomfører tilstrekkelig verifikasjon, herunder testing, til å kunne avdekke alle relevante forhold. I denne vurderingen må verifikatøren gjøre rede for risikoen for å ikke oppdage/avdekke feil/mangler/avvik hos luftfartøysoperatøren.</article> <article class="defaultP" margin-top="true">Verifikatøren skal:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-14-punkt-1"><article class="legalP" id="kapittel-1-ledd-14-punkt-1-ledd-1">analysere iboende risiko i luftfartsoperatørens systemer for dataflyt, risiko knyttet til operatørens kontrollsystemer, risiko knyttet til omfanget og kompleksiteten av luftfartøysoperatørens aktiviteter, luftfartøy og drivstofftyper som benyttes til kvotepliktige flygninger, og om eventuell risiko kan medføre feilaktige angivelser og avvik i forhold til kravene til beregning av utslipp og tonn-kilometer.</article></article></li></ul></article> <article class="defaultP" margin-top="true"><i>c. Verifikasjonsplan</i></article><article class="legalP" id="kapittel-1-ledd-15">Verifikatøren skal utarbeide en verifikasjonsplan på grunnlag av funn i den strategiske analysen og risikoanalysen. Verifikasjonsplanen skal beskrive hvordan verifikasjonsaktivitetene skal gjennomføres. Planen skal inneholde et verifikasjonsprogram og en datainnsamlingsplan. I verifikasjonsprogrammet skal det angis hvilke aktiviteter verifikatøren skal gjennomføre, når, og i hvilket omfang disse aktivitetene skal gjennomføres, for å kunne utarbeide en komplett verifikasjonsplan. Datainnsamlingsplanen skal angi hvilke data som skal kontrolleres for at verifikatøren skal kunne avgi en verifikasjonserklæring.</article> <article class="defaultP" margin-top="true"><i>d. Verifikasjon</i></article><article class="legalP" id="kapittel-1-ledd-16">Verifikatøren skal:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-16-punkt-1"><article class="legalP" id="kapittel-1-ledd-16-punkt-1-ledd-1">følge verifikasjonsplanen ved å samle inn data i henhold til de definerte prøvetakingsmetodene beskrevet i planen, ha en strukturert gjennomgang av luftfartøysoperatørens organisering, utføre en dokument- og datagjennomgang og analysere dataene/dokumentene, herunder også enhver annen form for relevant dokumentasjon.</article></article></li><li data-li-identifier="-" data-name="-"><article class="listArticle" id="kapittel-1-ledd-16-punkt-2"><article class="legalP" id="kapittel-1-ledd-16-punkt-2-ledd-1">kontrollere at luftfartøysoperatøren følger kravene i relevant regelverk og gyldig overvåkningsplan for årlige utslipp og tonn-kilometer.</article></article></li><li data-li-identifier="-" data-name="-"><article class="listArticle" id="kapittel-1-ledd-16-punkt-3"><article class="legalP" id="kapittel-1-ledd-16-punkt-3-ledd-1">anmode luftfartøysoperatøren om å fremskaffe eventuelle manglende data eller rette opp eventuelle avvik i henhold til overvåkningsplanen og feil og mangler i rapporteringen, redegjøre for årsaker til variasjoner i utslippsdata, og revidere beregninger eller justere rapporterte data.</article></article></li></ul></article><article class="legalP" id="kapittel-1-ledd-17">Informasjonen som fremkommer i punktene a–d skal danne grunnlaget for at verifikatøren skal kunne avgi en verifikasjonserklæring.</article><article class="legalP" id="kapittel-1-ledd-18">Trinnene i verifikasjonsprosessen kan gjøres kombinert for henholdsvis utslipps- og tonn-kilometerrapporter. Elementer som utelukkende er relevante for utslipps- eller tonn-kilometerrapporter skal tas i betrakting i alle trinnene i verifikasjonsprosessen.</article><article class="legalP" id="kapittel-1-ledd-19">Dersom verifikatøren oppdager forhold som ikke er tatt i betraktning ved tidligere trinn i verifikasjonsprosessen, og som har betydning for at kravene til verifikasjonen overholdes, skal verifikatøren justere eller om nødvendig repetere foregående trinn i verifikasjonsprosessen.</article><article class="legalP" id="kapittel-1-ledd-20">Som ledd i verifikasjonen skal verifikatøren gjennomføre minst én inspeksjon årlig hos luftfartøysoperatøren, for å kontrollere hvordan måle- og overvåkningssystemene fungerer, gjennomføre samtaler med luftfartøysoperatøren og innhente tilstrekkelig informasjon og dokumentasjon fra luftfartøysoperatøren. Kravet til inspeksjon gjelder likevel ikke dersom Klima- og forurensningsdirektoratet har gitt unntak for dette i henhold til § 5-6, i den perioden unntaket gjelder.</article><article class="legalP" id="kapittel-1-ledd-21">Gjennom hele verifikasjonsprosessen skal verifikatøren identifisere eventuelle feil, mangler og avvik og rapportere disse til luftfartøysoperatøren, slik at forholdene kan rettes opp fortløpende i verifikasjonsprosessen.</article> <article class="defaultP" margin-top="true"><i>e. Verifikasjonsrapport</i></article><article class="legalP" id="kapittel-1-ledd-22">Verifikatøren skal utarbeide en verifikasjonsrapport. Dersom verifikatøren verifiserer både utslipps- og tonn-kilometerrapporter, skal verifikatøren utarbeide separate verifikasjonsrapporter for henholdsvis utslippsrapporten og tonn-kilometerrapporten. I verifikasjonsrapporten skal verifikatøren gjøre rede for verifikasjonsprosessen og verifikatørens funn under verifikasjonsprosessen. Verifikasjonsrapporten skal også inneholde en verifikasjonserklæring som er enten negativ eller positiv.</article><article class="legalP" id="kapittel-1-ledd-23">En negativ verifikasjonserklæring innebærer at verifikatøren vurderer at utslipps-/tonnkilometerrapporten ikke er tilfredsstillende, og anbefaler direktoratet å ikke godkjenne rapporten. En positiv verifikasjonserklæring innebærer at verifikatøren vurderer at utslipps- og tonnkilometerrapporten er tilfredsstillende, og anbefaler direktoratet å godkjenne rapporten.</article><article class="legalP" id="kapittel-1-ledd-24">Verifikatøren skal vurdere utslippsrapporten og/eller tonn-kilometerrapporten som tilfredsstillende dersom rapportene ikke inneholder vesentlige feil eller mangler, og dersom verifikatøren ikke har funnet vesentlige avvik fra gjeldende regelverk og/eller overvåkningsplan.</article><article class="legalP" id="kapittel-1-ledd-25">Verifikatøren skal vurdere utslippsrapporten og/eller tonn-kilometerrapporten som ikke tilfredsstillende, dersom verifikatøren konstaterer vesentlige feil, mangler eller avvik fra gjeldende regelverk og/eller overvåkningsplan som ikke er rettet opp under verifikasjonsprosessen.</article><article class="legalP" id="kapittel-1-ledd-26">Dersom spesielle omstendigheter eller pålagte begrensninger hindrer verifikatøren i å innhente dokumentasjon som er nødvendig for å utføre verifikasjonen, skal verifikatøren konkludere med at rapporten ikke kan verifiseres. Verifikasjonsrapporten skal overleveres luftfartøysoperatøren.</article> <article class="defaultP" margin-top="true"><i>f. Ytterligere krav til verifikasjon av luftfartøysoperatørens utslippsrapporter</i></article><article class="legalP" id="kapittel-1-ledd-27">Verifikatøren skal sikre at alle flygninger som omfattes av § 4-1 er tatt med i utslippsrapporten. Verifikatøren skal også sikre at de utslippsdata som rapporteres er fullstendige sammenlignet med lufttrafikkdata innsamlet av Eurocontrol.</article><article class="legalP" id="kapittel-1-ledd-28">Verifikatøren skal også sikre at det er samsvar mellom data for samlet drivstofforbruk og data for drivstoff som er innkjøpt eller på annen måte levert til luftfartøyet.</article> <article class="defaultP" margin-top="true"><i>g. Ytterligere krav til verifikasjon av luftfartøysoperatørens tonn-kilometerdata</i></article><article class="legalP" id="kapittel-1-ledd-29">Verifikatøren skal sikre at det utelukkende er flygninger som omfattes av § 4-1, og som faktisk er utført, som er tatt med i rapporten om tonn-kilometerdata. I denne forbindelse skal verifikatøren benytte lufttrafikkdata innsamlet av Eurocontrol.</article><article class="legalP" id="kapittel-1-ledd-30">Videre skal verifikatøren sikre at nyttelasten som er rapportert av luftfartøysoperatøren samsvarer med data for nyttelast som er lagret av operatøren for sikkerhetsformål.</article><article class="legalP" id="kapittel-1-ledd-31">Verifikatøren skal også sikre at det er samsvar mellom rapporterte data og dokumentasjon av massebalanse.</article></section><section class="section" data-name="kapII" id="kapittel-2" data-lovdata-URL="LTI/forskrift/2011-11-24-1133/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>