<!DOCTYPE html><html lang="no"><head><title>Forskrift om regulering av fisket etter uer i ICES' statistikkområder I og II utenfor noen stats jurisdiksjon i 2012</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-12-05-1181</dd><dt class="dokid">DokumentID</dt><dd class="dokid">LTI/forskrift/2011-12-05-1181</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 12 s 1662</dd><dt class="dateInForce">I kraft fra</dt><dd class="dateInForce">2012-01-01 – 2012-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§11</li><li>lov/2008-06-06-37/§16</li><li>lov/2008-06-06-37/§36</li><li>lov/2008-06-06-37/§47</li><li>lov/1999-03-26-15/§20</li><li>lov/1999-03-26-15/§21</li><li>forskrift/2000-02-11-99</li></ul></dd><dt class="dateOfPublication">Kunngjort</dt><dd class="dateOfPublication">2011-12-09 14:30</dd><dt class="journalNumber">Journalnummer</dt><dd class="journalNumber">2011-0923</dd><dt class="titleShort">Korttittel</dt><dd class="titleShort">Forskrift om uerfisket i ICES' statistikkområder</dd><dt class="title">Tittel</dt><dd class="title">Forskrift om regulering av fisket etter uer i ICES' statistikkområder I og II utenfor noen stats jurisdiksjon i 2012</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 5. desember 2011 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 11, § 16, § 36 og § 47 og lov 26. mars 1999 nr. 15 om retten til å delta i fiske og fangst (deltakerloven) § 20 og § 21, jf. delegeringsvedtak 11. februar 2000 nr. 99.</dd><dt class="refid">RefID</dt><dd class="refid">forskrift/2011-12-05-1181</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter uer i ICES' statistikkområder I og II utenfor noen stats jurisdiksjon i 2012<ul class="tocSubUl"><li>§ 1. Forbud</li><li>§ 2. Totalkvote</li><li>§ 3. Vilkår for deltakelse</li><li>§ 4. Salg av fartøy med deltakeradgang</li><li>§ 5. Utskifting av fartøy med deltakeradgang</li><li>§ 6. Bifangst</li><li>§ 7. Omregningsfaktor</li><li>§ 8. Påmelding</li><li>§ 9. Rapporteringsplikt</li><li>§ 10. Stopp i fisket</li><li>§ 11. Observatører</li><li>§ 12. Bemyndigelse</li><li>§ 13. Straff</li><li>§ 14. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2011-12-05-1181" id="dokument"><h1>Forskrift om regulering av fisket etter uer i ICES' statistikkområder I og II utenfor noen stats jurisdiksjon i 2012</h1><article class="legalArticle" data-lovdata-URL="LTI/forskrift/2011-12-05-1181/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forbud</span></h2><article class="legalP" id="paragraf-1-ledd-1">Det er forbudt å fiske uer i ICES' statistikkområder I og II utenfor noen stats jurisdiksjon (internasjonalt område) med norske fartøy i 2012.</article></article><article class="legalArticle" data-lovdata-URL="LTI/forskrift/2011-12-05-1181/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Totalkvote</span></h2><article class="legalP" id="paragraf-2-ledd-1">Uten hensyn til forbudet i § 1 kan norske fartøy som fyller vilkårene for å delta i § 3, i perioden fra og med 15, august til og med 30. november fiske inntil 7&#xa0;500 tonn uer i dette området.</article></article><article class="legalArticle" data-lovdata-URL="LTI/forskrift/2011-12-05-1181/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for deltakelse</span></h2><article class="legalP" id="paragraf-3-ledd-1">Fartøy som skal delta i fisket må ha hatt adgang til å delta i dette fisket i 2011.</article><article class="legalP" id="paragraf-3-ledd-2">Fartøy som deltar i fisket kan pålegges å samle biologiske data etter nærmere angitte retningslinjer.</article></article><article class="legalArticle" data-lovdata-URL="LTI/forskrift/2011-12-05-1181/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Salg av fartøy med deltakeradgang</span></h2><article class="legalP" id="paragraf-4-ledd-1">Ved salg av fartøy som har deltakeradgang i fiske, kan Fiskeridirektoratet gi ny eier adgang til å delta i fiske dersom de øvrige vilkårene for deltakelse er oppfylt.</article><article class="legalP" id="paragraf-4-ledd-2">Adgang for ny eier til å delta i fiske medfører at selgers adgang til å delta med erstatningsfartøy bortfaller.</article></article><article class="legalArticle" data-lovdata-URL="LTI/forskrift/2011-12-05-1181/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utskifting av fartøy med deltakeradgang</span></h2><article class="legalP" id="paragraf-5-ledd-1">Ved utskifting av fartøy med deltakeradgang i fiske, kan Fiskeridirektoratet gi eier tillatelse til å delta i fiske med erstatningsfartøy.</article><article class="legalP" id="paragraf-5-ledd-2">Adgang til å delta i fiske med utskiftningsfartøy bortfaller når slik tillatelse gis for erstatningsfartøyet.</article></article><article class="legalArticle" data-lovdata-URL="LTI/forskrift/2011-12-05-1181/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Bifangst</span></h2><article class="legalP" id="paragraf-6-ledd-1">I fisket etter andre arter i området som nevnt i § 1 kan fartøy ha inntil 1&#xa0;% bifangst av uer i vekt i de enkelte fangster og ved landing.</article></article><article class="legalArticle" data-lovdata-URL="LTI/forskrift/2011-12-05-1181/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Omregningsfaktor</span></h2><article class="legalP" id="paragraf-7-ledd-1">Ved beregning av kvantum rund vekt fra sløyd og hodekappet uer, inkludert såkalt «japankutt» skal det ved kvoteavregning og kontroll anvendes omregningsfaktor 1,70.</article></article><article class="legalArticle" data-lovdata-URL="LTI/forskrift/2011-12-05-1181/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Påmelding</span></h2><article class="legalP" id="paragraf-8-ledd-1">Fartøy som fyller vilkåret for deltakelse som også ønsker å delta, må sende melding til Fiskeridirektoratet før fisket tar til.</article></article><article class="legalArticle" data-lovdata-URL="LTI/forskrift/2011-12-05-1181/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Rapporteringsplikt</span></h2><article class="legalP" id="paragraf-9-ledd-1">Fartøyene skal sende daglige fangstmeldinger.</article></article><article class="legalArticle" data-lovdata-URL="LTI/forskrift/2011-12-05-1181/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Stopp i fisket</span></h2><article class="legalP" id="paragraf-10-ledd-1">Fisket vil bli stoppet når totalkvoten på 7&#xa0;500 tonn er beregnet oppfisket av norske og utenlandske fartøy.</article></article><article class="legalArticle" data-lovdata-URL="LTI/forskrift/2011-12-05-1181/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Observatører</span></h2><article class="legalP" id="paragraf-11-ledd-1">Deltakende fartøy kan pålegges å ha vitenskaplige observatører om bord.</article></article><article class="legalArticle" data-lovdata-URL="LTI/forskrift/2011-12-05-1181/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Bemyndigelse</span></h2><article class="legalP" id="paragraf-12-ledd-1">Fiskeridirektoratet kan endre denne forskriften og fastsette nærmere bestemmelser som er nødvendig for å oppnå en rasjonell eller hensiktsmessig utøvelse eller gjennomføring av fisket.</article></article><article class="legalArticle" data-lovdata-URL="LTI/forskrift/2011-12-05-1181/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Straff</span></h2><article class="legalP" id="paragraf-13-ledd-1">Den som forsettlig eller uaktsomt overtrer bestemmelser gitt i eller i medhold av denne forskriften, straffes i henhold til lov 6. juni 2008 nr. 37 om forvaltning av viltlevende marine ressurser § 61, § 62, § 64 og § 65 og lov 26. mars 1999 nr. 15 om retten til å delta i fisket og fangst § 31. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2011-12-05-1181/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h2><article class="legalP" id="paragraf-14-ledd-1">Denne forskriften trer i kraft 1. januar 2012 og gjelder til og med 31. desember 2012.</article></article></main></body></html>