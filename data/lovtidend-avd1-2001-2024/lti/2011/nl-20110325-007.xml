<!DOCTYPE html><html lang="no"><head><title>Lov om endringer i lov om Innovasjon Norge</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2011-03-25-7</dd><dt class="dokid">DokumentID</dt><dd class="dokid">LTI/lov/2011-03-25-7</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 3 s 355</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2003-12-19-130</li></ul></dd><dt class="dateOfPublication">Kunngjort</dt><dd class="dateOfPublication">2011-03-25 13:30</dd><dt class="journalNumber">Journalnummer</dt><dd class="journalNumber">2011-0199</dd><dt class="titleShort">Korttittel</dt><dd class="titleShort">Endringslov til lov om Innovasjon Norge</dd><dt class="title">Tittel</dt><dd class="title">Lov om endringer i lov om Innovasjon Norge</dd><dt class="miscInformation">Annet om dokumentet</dt><dd class="miscInformation">Prop.39 L (2010–2011), Innst.211 L (2010–2011), Lovvedtak 43 (2010–2011). Stortingets første og andre gangs behandling hhv. 10. og 15. mars 2011. Fremmet av Nærings- og handelsdepartementet.</dd><dt class="refid">RefID</dt><dd class="refid">lov/2011-03-25-7</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov om Innovasjon Norge<ul class="tocSubUl"><li>I<ul class="tocSubUl"><li>§ 8. Selskapets finansiering</li><li>§ 12. Organisering i utlandet</li><li>§ 25. Habilitet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2011-03-25-7" id="dokument"><h1>Lov om endringer i lov om Innovasjon Norge</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 19. desember 2003 nr. 130 om Innovasjon Norge.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2011-03-25-7/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 19. desember 2003 nr. 130 om Innovasjon Norge gjøres følgende endringer:</article> <article class="defaultP" margin-top="true">§ 6 nytt fjerde ledd skal lyde:</article><article class="legalP" id="kapittel-1-ledd-2">Lov 25. september 1992 nr. 107 om kommuner og fylkeskommuner (kommuneloven) § 51 gjelder ikke for indirekte garantier som fylkeskommunene stiller overfor selskapet.</article> <article class="defaultP" margin-top="true">§ 6 nåværende fjerde ledd blir nytt femte ledd.</article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-1"><span class="futureLegalArticleHeader">§ 8. <span class="legalArticleTitle">Selskapets finansiering</span></span><article class="legalP" id="kapittel-1-foreslåttparagraf-1-ledd-1">Selskapet kan finansiere sin virksomhet ved lån, garantier og tilskudd fra staten, fylkeskommunene og andre offentlige aktører. Videre kan selskapet ha inntekter fra næringslivet og andre private aktører. Den som finansierer virksomheten kan fastsette nærmere vilkår for bruk av midlene.</article></article> <article class="defaultP" margin-top="true">§ 9 nytt andre ledd skal lyde:</article><article class="legalP" id="kapittel-1-ledd-3">Dersom det oppstår forpliktelser for selskapet etter en låne- eller garantiordning, jf. § 10 nr. 1, som ikke kan dekkes av selskapet, er eierne pliktig til å tilføre den enkelte ordning ny kapital.</article> <article class="defaultP" margin-top="true">§ 9 nåværende andre ledd blir nytt tredje ledd.</article> <article class="defaultP" margin-top="true">§ 12 skal lyde:</article><article class="futureLegalArticle" data-name="§12" id="kapittel-1-foreslåttparagraf-2"><span class="futureLegalArticleHeader">§ 12. <span class="legalArticleTitle">Organisering i utlandet</span></span><article class="legalP" id="kapittel-1-foreslåttparagraf-2-ledd-1">Selskapet skal samarbeide med utenrikstjenesten i sin virksomhet utenfor Norge.</article></article> <article class="defaultP" margin-top="true">§ 15 første ledd første punktum skal lyde:</article><article class="legalP" id="kapittel-1-ledd-4">Hovedstyremedlemmene tjenestegjør i to år.</article> <article class="defaultP" margin-top="true">§ 16 andre ledd skal lyde:</article><article class="legalP" id="kapittel-1-ledd-5">Opphører vervet for et hovedstyremedlem før utløpet av tjenestetiden og vararepresentant for vedkommende ikke er valgt, skal foretaksmøtet oppnevne et nytt hovedstyremedlem for resten av perioden. Oppnevnelsen kan likevel utstå til neste ordinære foretaksmøte dersom hovedstyret er vedtaksført med de gjenværende medlemmer og varamedlemmer.</article> <article class="defaultP" margin-top="true">§ 17 tredje ledd skal lyde:</article><article class="legalP" id="kapittel-1-ledd-6">Hovedstyret skal oppnevne regionale styrer og fastlegge nærmere regler for deres virksomhet. Hovedstyret kan oppnevne valgkomiteer som fremmer forslag i forbindelse med valg til regionstyrer.</article> <article class="defaultP" margin-top="true">§ 19 første ledd første punktum skal lyde:</article><article class="legalP" id="kapittel-1-ledd-7">Hovedstyret er vedtaksført når mer enn halvparten av samtlige styremedlemmer som kan delta i den aktuelle saken, er til stede.</article> <article class="defaultP" margin-top="true">§ 25 skal lyde:</article><article class="futureLegalArticle" data-name="§25" id="kapittel-1-foreslåttparagraf-3"><span class="futureLegalArticleHeader">§ 25. <span class="legalArticleTitle">Habilitet</span></span><article class="legalP" id="kapittel-1-foreslåttparagraf-3-ledd-1">Den som er ansatt eller har tillitsverv i selskapet må ikke delta i behandling eller avgjørelser av spørsmål som har slik betydning for egen del eller nærstående at vedkommende må anses for å ha en fremtredende personlig eller økonomisk særinteresse i saken.</article><article class="legalP" id="kapittel-1-foreslåttparagraf-3-ledd-2">Den som er ansatt eller har tillitsverv i selskapet må heller ikke ta del i behandling eller avgjørelser av noe spørsmål som har fremtredende økonomisk særinteresse for selskap, forening eller annen offentlig eller privat institusjon vedkommende er knyttet til.</article><article class="legalP" id="kapittel-1-foreslåttparagraf-3-ledd-3">Likeså må den som er ansatt eller har tillitsverv i selskapet, ikke delta i behandling eller avgjørelse av spørsmål når det foreligger andre særegne forhold som er egnet til å svekke tilliten til vedkommendes upartiskhet.</article></article> <article class="defaultP" margin-top="true">§ 28 andre ledd skal lyde:</article><article class="legalP" id="kapittel-1-ledd-8">Staten representert ved eierdepartementet, fylkeskommunene, selskapets hovedstyre, administrerende direktør og revisor har rett til å være til stede og til å uttale seg i foretaksmøtet. Administrerende direktør og hovedstyrets leder har plikt til å være til stede med mindre dette er åpenbart unødvendig eller det foreligger gyldig forfall. I sistnevnte tilfelle skal det utpekes en stedfortreder. Foretakets revisor har plikt til å være til stede i den grad de sakene som skal behandles, er av slik art at revisors nærvær er ønskelig.</article> <article class="defaultP" margin-top="true">§ 31 første ledd skal lyde:</article><article class="legalP" id="kapittel-1-ledd-9">Hovedstyret innkaller til foretaksmøte og bestemmer innkallingsmåten. Innkallingen til ordinært foretaksmøte skal foretas skriftlig senest én måned før møtet, og skal være vedlagt årsregnskap, årsberetning og revisors beretning. Innkallingen til ekstraordinært foretaksmøte skal foretas senest to uker før møtet, med mindre samtlige eiere er enige om kortere frist eller at kortere frist er påtrengende nødvendig.</article> <article class="defaultP" margin-top="true">§ 31a andre punktum skal lyde:</article><article class="legalP" id="kapittel-1-ledd-10">Har innkallingen allerede funnet sted, skal det sendes ut ny innkalling dersom det er minst to uker igjen til foretaksmøtet skal holdes.</article> <article class="defaultP" margin-top="true">§ 32 tredje ledd andre punktum skal lyde:</article><article class="legalP" id="kapittel-1-ledd-11">Er noen av de som etter § 28 annet ledd har rett til å være til stede på møtet, uenig i beslutningen, skal deres oppfatning føres inn i protokollen.</article> <article class="defaultP" margin-top="true">§ 35 andre ledd skal lyde:</article><article class="legalP" id="kapittel-1-ledd-12">Forslaget kan fremsettes på et ordinært foretaksmøte eller på et ekstraordinært foretaksmøte der det fremgår av innkallingen at sak om slik gransking skal behandles.</article> <article class="defaultP" margin-top="true">§ 38 oppheves.</article></section><section class="section" data-name="kapII" id="kapittel-2" data-lovdata-URL="LTI/lov/2011-03-25-7/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer.</article></section></main></body></html>