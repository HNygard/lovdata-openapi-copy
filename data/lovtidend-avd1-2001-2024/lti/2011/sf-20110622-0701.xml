<!DOCTYPE html><html lang="no"><head><title>Forskrift om endring i forskrift om studier og eksamener ved Universitetet i Oslo</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-06-22-701</dd><dt class="dokid">DokumentID</dt><dd class="dokid">LTI/forskrift/2011-06-22-701</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 7 s 989</dd><dt class="dateInForce">I kraft fra</dt><dd class="dateInForce">2011-06-22</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-12-20-1798</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-2</li><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§3-8</li><li>lov/2005-04-01-15/§3-9</li><li>lov/2005-04-01-15/§3-10</li></ul></dd><dt class="dateOfPublication">Kunngjort</dt><dd class="dateOfPublication">2011-07-05 15:20</dd><dt class="journalNumber">Journalnummer</dt><dd class="journalNumber">2011-0482</dd><dt class="titleShort">Korttittel</dt><dd class="titleShort">Endr. i forskrift om studier og eksamenen ved UiO</dd><dt class="title">Tittel</dt><dd class="title">Forskrift om endring i forskrift om studier og eksamener ved Universitetet i Oslo</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av universitetsstyret ved rektor ved Universitetet i Oslo 22. juni 2011 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-2, § 3-6, § 3-7, § 3-8, § 3-9 og § 3-10.</dd><dt class="refid">RefID</dt><dd class="refid">forskrift/2011-06-22-701</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om studier og eksamener ved Universitetet i Oslo<ul class="tocSubUl"><li>I<ul class="tocSubUl"><li>§ 4-3. Undervisningstilbud</li><li>§ 5-1. Eksamensformer og forkunnskapskrav</li><li>§ 5-5. Utsatt eksamen, ny eksamen, ny praksisperiode og ekstraordinær eksamen</li><li>§ 5-7. Gjennomføring av eksamen</li><li>§ 7-4. Krav til en enkeltemnestudent</li><li>§ 7-5. Krav til en privatist</li><li>§ 10-3. Overgangsregler</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2011-06-22-701" id="dokument"><h1>Forskrift om endring i forskrift om studier og eksamener ved Universitetet i Oslo</h1><section class="section" data-name="kapI" id="kapittel-1" data-lovdata-URL="LTI/forskrift/2011-06-22-701/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. desember 2005 nr. 1798 om studier og eksamener ved Universitetet i Oslo gjøres følgende endringer:</article> <article class="defaultP" margin-top="true">Forskriftens innledning under del I fjernes.</article> <article class="defaultP" margin-top="true">§ 2-2 nytt sjette og sjuende ledd skal lyde:</article><article class="numberedLegalP" data-numerator="6" id="kapittel-1-nummer-1">(6) Tilleggsbetegnelsen for graden bachelor på grunnlag av delvis gjennomført lektorutdanning med faglig tyngde i kultur- og samfunnsfag skal være Bachelor i kultur- og samfunnsfagutdanning/Bachelor of Arts and Education.</article><article class="numberedLegalP" data-numerator="7" id="kapittel-1-nummer-2">(7) Tilleggsbetegnelsen for graden bachelor på grunnlag av delvis gjennomført lektorutdanning med faglig tyngde i matematisk-naturvitenskapelige fag skal være Bachelor i realfagsutdanning/Bachelor of Science and Education.</article> <article class="defaultP" margin-top="true">§ 2-3 fjerde ledd, nytt tredje strekpunkt skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-nummer-2-punkt-1"><article class="legalP" id="kapittel-1-nummer-2-punkt-1-ledd-1">Klinisk ernæring: Master i klinisk ernæring/Master of Clinical Nutrition.</article></article></li></ul></article> <article class="defaultP" margin-top="true">I § 2-3 fjerde ledd skal nåværende tredje, fjerde, femte og sjette strekpunkt bli henholdsvis fjerde, femte, sjette og sjuende strekpunkt.</article> <article class="defaultP" margin-top="true">§ 2-5 andre ledd første setning skal lyde:</article><article class="legalP" id="kapittel-1-ledd-2">Ved Universitetet i Oslo kan graden master av 5 års omfang oppnås på grunnlag av studieprogrammene i farmasi, informatikk, klinisk ernæring, odontologi, samfunnsøkonomi samt for lektorprogrammet.</article> <article class="defaultP" margin-top="true">§ 4-1 andre ledd skal lyde:</article><article class="numberedLegalP" data-numerator="2" id="kapittel-1-nummer-3">(2) Studieprogrammene i farmasi, klinisk ernæring, medisin, odontologi og psykologi (cand.psychol.) kan ha annen start- og sluttdato for semesteret. Denne må kunngjøres før studie- eller semesterstart for de aktuelle studentene, jf. § 10-1.</article> <article class="defaultP" margin-top="true">§ 4-3 skal lyde:</article><article class="futureLegalArticle" data-name="§4-3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4-3</span>. <span class="legalArticleTitle">Undervisningstilbud</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Fakultetet fastsetter undervisningstilbudets omfang for emner ut fra universitetsstyrets fastsettelse av opptaksrammer for det enkelte studieprogram.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Fastsettelsen av undervisningstilbudets omfang kan innebære begrenset adgang til obligatoriske emner i et semester ved forsinkelse i studieprogrammet og til ikke-obligatoriske emner i et semester.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Fakultetet kan avlyse undervisningen i et emne dersom det melder seg for få søkere/påmeldte til emnet. Fakultetet skal sørge for at programstudenter som har emnet som obligatorisk emne likevel har anledning til å fullføre studieløpet sitt på normert tid.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Fakultetet kan gjøre emner som har ledige undervisningsplasser tilgjengelige for enkeltemnestudenter, jf. § 7. Ledige undervisningsplasser tildeles kvalifiserte søkere i den rekkefølgen de melder seg inntil emnet er fullt.</article><article class="numberedLegalP" data-numerator="5" id="kapittel-1-foreslåttparagraf-1-nummer-5">(5) For helsefaglige utdanninger gjelder helsepersonellovens regler i tillegg til Universitetet i Oslos regler om gjennomføring av undervisning, jf. lovens § 4 om forsvarlig behandling og § 5 om bruk av medhjelpere. En veileder/instruktør med autorisasjon etter helsepersonelloven kan med umiddelbar virkning ta studenten ut av undervisningssituasjonen dersom det oppstår fare for brudd på helsepersonellovens bestemmelser.</article></article> <article class="defaultP" margin-top="true">§ 5-1 skal lyde:</article><article class="futureLegalArticle" data-name="§5-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5-1</span>. <span class="legalArticleTitle">Eksamensformer og forkunnskapskrav</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Ved Universitetet i Oslo kan følgende eksamensformer benyttes hver for seg eller sammen for det enkelte emnet:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-2-nummer-1-punkt-1"><article class="legalP" id="kapittel-1-foreslåttparagraf-2-nummer-1-punkt-1-ledd-1">hjemmeeksamen</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-nummer-1-punkt-2"><article class="legalP" id="kapittel-1-foreslåttparagraf-2-nummer-1-punkt-2-ledd-1">klinisk prøve</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-nummer-1-punkt-3"><article class="legalP" id="kapittel-1-foreslåttparagraf-2-nummer-1-punkt-3-ledd-1">mappeeksamen</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-nummer-1-punkt-4"><article class="legalP" id="kapittel-1-foreslåttparagraf-2-nummer-1-punkt-4-ledd-1">masteroppgave</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-nummer-1-punkt-5"><article class="legalP" id="kapittel-1-foreslåttparagraf-2-nummer-1-punkt-5-ledd-1">muntlig presentasjon, individuell</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-nummer-1-punkt-6"><article class="legalP" id="kapittel-1-foreslåttparagraf-2-nummer-1-punkt-6-ledd-1">muntlig presentasjon i gruppe</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-nummer-1-punkt-7"><article class="legalP" id="kapittel-1-foreslåttparagraf-2-nummer-1-punkt-7-ledd-1">muntlig prøve, individuell</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-nummer-1-punkt-8"><article class="legalP" id="kapittel-1-foreslåttparagraf-2-nummer-1-punkt-8-ledd-1">muntlig prøve i gruppe</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-nummer-1-punkt-9"><article class="legalP" id="kapittel-1-foreslåttparagraf-2-nummer-1-punkt-9-ledd-1">praksis</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-nummer-1-punkt-10"><article class="legalP" id="kapittel-1-foreslåttparagraf-2-nummer-1-punkt-10-ledd-1">praktisk prøve</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-nummer-1-punkt-11"><article class="legalP" id="kapittel-1-foreslåttparagraf-2-nummer-1-punkt-11-ledd-1">rapport</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-nummer-1-punkt-12"><article class="legalP" id="kapittel-1-foreslåttparagraf-2-nummer-1-punkt-12-ledd-1">skriftlig oppgave, individuell</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-nummer-1-punkt-13"><article class="legalP" id="kapittel-1-foreslåttparagraf-2-nummer-1-punkt-13-ledd-1">skriftlig oppgave i gruppe</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-nummer-1-punkt-14"><article class="legalP" id="kapittel-1-foreslåttparagraf-2-nummer-1-punkt-14-ledd-1">skriftlig prøve, individuell</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-nummer-1-punkt-15"><article class="legalP" id="kapittel-1-foreslåttparagraf-2-nummer-1-punkt-15-ledd-1">deltagelse (bare for obligatoriske aktiviteter)</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-nummer-1-punkt-16"><article class="legalP" id="kapittel-1-foreslåttparagraf-2-nummer-1-punkt-16-ledd-1">øving (bare for obligatoriske aktiviteter).</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Fakultetet kan i program- eller emnebeskrivelsen fastsette at visse obligatoriske aktiviteter skal være godkjent eller at visse eksamener skal være bestått før oppmelding til eller gjennomføring av den enkelte eksamen.</article></article> <article class="defaultP" margin-top="true">§ 5-5 skal lyde:</article><article class="futureLegalArticle" data-name="§5-5" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5-5</span>. <span class="legalArticleTitle">Utsatt eksamen, ny eksamen, ny praksisperiode og ekstraordinær eksamen</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Fakultetet skal avholde utsatt eksamen for eksamenskandidater med gyldig forfall til ordinær eksamen dersom det ikke avholdes ordinær eksamen i det påfølgende semesteret. Utsatt eksamen avholdes snarest mulig etter ordinær eksamen. Fakultetet kan for øvrig avholde utsatt eksamen, ny eksamen, ny praksisperiode og ekstraordinær eksamen etter behov.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Fakultetet avgjør søknad om adgang til utsatt eksamen, ny eksamen, ny praksisperiode og ekstraordinær eksamen og angir hvordan melding til slik eksamen og eventuelt trekk fra denne skal foretas.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Ved utsatt eksamen kan en eksamenskandidat etter gyldig forfall til ordinær eksamen gi avkall på å avlegge utsatt eksamen uten å ha gyldig forfall til denne. Det avholdes ordinært ikke ytterligere utsatt eksamen ved gyldig forfall til utsatt eksamen.</article><article class="numberedLegalP" data-numerator="4" id="kapittel-1-foreslåttparagraf-3-nummer-4">(4) For studieprogrammene i klinisk ernæring, medisin og odontologi avholder fakultetet utsatt eksamen etter hver ordinære eksamen for studenter med gyldig forfall til ordinær eksamen.</article><article class="numberedLegalP" data-numerator="5" id="kapittel-1-foreslåttparagraf-3-nummer-5">(5) For studieprogrammene i klinisk ernæring, medisin og odontologi avholder fakultetet ny eksamen etter hver ordinære eksamen for studenter som har fått «ikke bestått» til ordinær eksamen. Studenter som ikke består eksamen i siste semester av medisinstudiet, får imidlertid ikke adgang til ny eksamen før ved neste ordinære eksamen.</article></article> <article class="defaultP" margin-top="true">§ 5-7 skal lyde:</article><article class="futureLegalArticle" data-name="§5-7" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 5-7</span>. <span class="legalArticleTitle">Gjennomføring av eksamen</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Fakultetet har ansvaret for gjennomføringen av eksamen i emner som fakultetet administrerer. Fakultetet selv kan i nærmere regler til § 5-7 fastsette bestemmelser om gjennomføringen av fakultetets eksamener.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Fakultetet selv kan for kliniske prøver gjøre unntak fra regelen om at muntlige eksamener skal være offentlige.</article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) For helsefaglige utdanninger gjelder helsepersonellovens regler i tillegg til Universitetet i Oslos regler om gjennomføring av eksamen, jf. lovens § 4 om forsvarlig behandling og § 5 om bruk av medhjelpere. En eksaminator/sensor med autorisasjon etter helsepersonelloven kan med umiddelbar virkning ta eksamenskandidaten ut av eksamenssituasjonen dersom det oppstår fare for brudd på helsepersonellovens bestemmelser.</article></article> <article class="defaultP" margin-top="true">§ 7-4 skal lyde:</article><article class="futureLegalArticle" data-name="§7-4" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 7-4</span>. <span class="legalArticleTitle">Krav til en enkeltemnestudent</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) En person som ønsker undervisningsopptak til et emne uten å ha gyldig studierett til et studieprogram hvor emnet kan inngå, må:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-5-nummer-1-punkt-1"><article class="legalP" id="kapittel-1-foreslåttparagraf-5-nummer-1-punkt-1-ledd-1">ha studiekompetanse for emnet.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-nummer-1-punkt-2"><article class="legalP" id="kapittel-1-foreslåttparagraf-5-nummer-1-punkt-2-ledd-1">fylle eventuelle spesielle opptakskrav og andre forkunnskapskrav for emnet.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-nummer-1-punkt-3"><article class="legalP" id="kapittel-1-foreslåttparagraf-5-nummer-1-punkt-3-ledd-1">på fastsatt måte og innen fastsatt frist søke om undervisningsopptak til emnet for det aktuelle semesteret.</article></article></li></ul><p class="leddfortsettelse">Forutsatt at søkeren får undervisningsopptak til emnet, blir søkeren enkeltemnestudent i emnet for semesteret.</p></article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) En enkeltemnestudent må på fastsatt måte og innen fastsatt frist betale semesteravgift og eventuell annen fastsatt avgift for semesteret, jf. lov og forskrift om studentsamskipnader og forskrift om egenbetaling ved universiteter og høyskoler.</article><article class="numberedLegalP" data-numerator="3" id="kapittel-1-foreslåttparagraf-5-nummer-3">(3) En enkeltemnestudent må på fastsatt måte og innen fastsatt frist registrere seg for semesteret med undervisnings- og eksamensmelding.</article><article class="numberedLegalP" data-numerator="4" id="kapittel-1-foreslåttparagraf-5-nummer-4">(4) En enkeltemnestudent i et emne som har egenbetaling fra studenter, må på fastsatt måte og innen fastsatt frist betale det beløpet som er fastsatt som egenbetalingen for emnet, jf. forskrift om egenbetaling ved universiteter og høyskoler.</article></article> <article class="defaultP" margin-top="true">§ 7-5 skal lyde:</article><article class="futureLegalArticle" data-name="§7-5" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 7-5</span>. <span class="legalArticleTitle">Krav til en privatist</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) En person som ønsker å avlegge eksamen i et emne uten undervisningsopptak til emnet og uten å ha gyldig studierett til et studieprogram hvor emnet kan inngå, må:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-6-nummer-1-punkt-1"><article class="legalP" id="kapittel-1-foreslåttparagraf-6-nummer-1-punkt-1-ledd-1">ha studiekompetanse for emnet.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-nummer-1-punkt-2"><article class="legalP" id="kapittel-1-foreslåttparagraf-6-nummer-1-punkt-2-ledd-1">fylle eventuelle spesielle opptakskrav og forkunnskapskrav for emnet.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-nummer-1-punkt-3"><article class="legalP" id="kapittel-1-foreslåttparagraf-6-nummer-1-punkt-3-ledd-1">på fastsatt måte og innen fastsatt frist melde fra om ønsket om å avlegge eksamen i emnet.</article></article></li></ul><p class="leddfortsettelse">Forutsatt at det er mulig å avlegge eksamen i emnet uten undervisningsopptak til emnet, blir personen privatist i emnet for semesteret.</p></article><article class="numberedLegalP" data-numerator="2" id="kapittel-1-foreslåttparagraf-6-nummer-2">(2) En privatist må på fastsatt måte og innen fastsatt frist betale semesteravgift for semesteret, jf. lov og forskrift om studentsamskipnader.</article><article class="numberedLegalP" data-numerator="3" id="kapittel-1-foreslåttparagraf-6-nummer-3">(3) En privatist må på fastsatt måte og innen fastsatt frist registrere seg for semesteret med eksamensmelding.</article><article class="numberedLegalP" data-numerator="4" id="kapittel-1-foreslåttparagraf-6-nummer-4">(4) En privatist må på fastsatt måte og innen fastsatt frist betale eksamensgebyr, jf. § 10.</article><article class="numberedLegalP" data-numerator="5" id="kapittel-1-foreslåttparagraf-6-nummer-5">(5) En programstudent som avlegger eksamen i et emne uten undervisningsopptak til emnet, skal ikke regnes som privatist når programstudenten har studierett til et studieprogram hvor emnet kan inngå.</article></article> <article class="defaultP" margin-top="true">§ 7.6.9 skal oppheves og fjernes fra forskriften.</article> <article class="defaultP" margin-top="true">§ 10-1 tredje ledd skal lyde:</article><article class="numberedLegalP" data-numerator="3" id="kapittel-1-nummer-4">(3) Fakultetet selv fastsetter nøyaktig dato for start og avslutning av hvert semester for studieprogrammene som er nevnt i § 4-1, andre ledd.</article> <article class="defaultP" margin-top="true">§ 10-3 skal lyde:</article><article class="futureLegalArticle" data-name="§10-3" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 10-3</span>. <span class="legalArticleTitle">Overgangsregler</span></span><article class="numberedLegalP" data-numerator="1" id="kapittel-1-foreslåttparagraf-7-nummer-1">(1) For studier som er påbegynt før vårsemesteret 2006, kan fakultetet etter nærmere vurdering gi overgangstid dersom enkeltbestemmelser i forskriften her får en utilsiktet virkning for en student i forhold til bestemmelser i følgende tidligere forskrifter:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-7-nummer-1-punkt-1"><article class="legalP" id="kapittel-1-foreslåttparagraf-7-nummer-1-punkt-1-ledd-1">Forskrift 6. mai 2003 nr. 1077 om studier og eksamener ved Universitetet i Oslo</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-7-nummer-1-punkt-2"><article class="legalP" id="kapittel-1-foreslåttparagraf-7-nummer-1-punkt-2-ledd-1">Forskrift for studiene ved Universitetet i Oslo, fastsatt første gang 11. mars 1997 nr. 243 og på ny 20. desember 2006 nr. 1643.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-7-nummer-1-punkt-3"><article class="legalP" id="kapittel-1-foreslåttparagraf-7-nummer-1-punkt-3-ledd-1">Forskrift om avleggelse og gjennomføring av eksamener og prøver ved Universitetet i Oslo, fastsatt første gang 11. februar 1997 nr. 232 og på ny 20. desember 2006 nr. 1644.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2011-06-22-701/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>