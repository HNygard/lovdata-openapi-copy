<!DOCTYPE html><html lang="no"><head><title>Forskrift om endring i forskrift om krav til elektrisitetsmålere</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-12-12-1267</dd><dt class="dokid">DokumentID</dt><dd class="dokid">LTI/forskrift/2011-12-12-1267</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 13 s 1787</dd><dt class="dateInForce">I kraft fra</dt><dd class="dateInForce">2012-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-12-28-1753</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2007-12-20-1723/§5-1</li><li>lov/2007-01-26-4/§4</li><li>lov/2007-01-26-4/§7</li><li>lov/2007-01-26-4/§8</li><li>lov/2007-01-26-4/§10</li><li>lov/2007-01-26-4/§17</li><li>lov/2007-01-26-4/§18</li><li>lov/2007-01-26-4/§19</li><li>lov/2007-01-26-4/§24</li><li>lov/2007-01-26-4/§30</li><li>lov/2007-01-26-4/§31</li><li>lov/2007-01-26-4/§32</li><li>lov/2007-01-26-4/§35</li><li>lov/1994-06-16-20/§7</li></ul></dd><dt class="dateOfPublication">Kunngjort</dt><dd class="dateOfPublication">2011-12-20 15:40</dd><dt class="journalNumber">Journalnummer</dt><dd class="journalNumber">2011-0991</dd><dt class="titleShort">Korttittel</dt><dd class="titleShort">Endr. i forskrift om krav til strømmålere</dd><dt class="title">Tittel</dt><dd class="title">Forskrift om endring i forskrift om krav til elektrisitetsmålere</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justervesenet 12. desember 2011 med hjemmel i forskrift 20. desember 2007 nr. 1723 om målenheter og måling § 5-1 annet ledd.</dd><dt class="refid">RefID</dt><dd class="refid">forskrift/2011-12-12-1267</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om krav til elektrisitetsmålere<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2011-12-12-1267" id="dokument"><h1>Forskrift om endring i forskrift om krav til elektrisitetsmålere</h1><section class="section" data-name="kapI" id="kapittel-1" data-lovdata-URL="LTI/forskrift/2011-12-12-1267/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 28. desember 2007 nr. 1753 om krav til elektrisitetsmålere gjøres følgende endringer:</article> <article class="defaultP" margin-top="true">§ 41 nytt tredje ledd skal lyde som følger:</article><article class="legalP" id="kapittel-1-ledd-2">Dersom en statistisk kontroll som er gjennomført før 1. januar 2016, faller negativt ut, skal samtlige målere i gruppen byttes ut senest 1. januar 2017.</article> <article class="defaultP" margin-top="true">§ 45 skal lyde som følger:</article><article class="legalP" id="kapittel-1-ledd-3">For mekaniske målere skal første kontroll foretas innen 6 år etter produksjonsåret. Dersom måleren godkjennes, skal neste kontroll tas innen 8 år etter dette, og deretter hvert 10. år. Tidspunktet for tredje og senere kontroller kan endres dersom intervallet er tilstrekkelig dokumentert.</article><article class="legalP" id="kapittel-1-ledd-4">For statiske målere skal første kontroll foretas innen 3 år etter produksjonsåret. Dersom måleren godkjennes, skal neste kontroll tas innen 8 år etter dette, og deretter hvert 10. år. Tidspunktet for tredje og senere kontroller kan endres dersom intervallet er tilstrekkelig dokumentert.</article><article class="legalP" id="kapittel-1-ledd-5">For elektrisitetsmålere som etter første eller annet ledd forfaller til kontroll før 1. januar 2016, skal kontrollen være gjennomført innen utgangen av 2016. Dersom disse målerne godkjennes, skal den videre kontrollen foretas etter intervallene som angitt i første og annet ledd. For elektrisitetsmålere som skal byttes ut innen 1. januar 2017 på grunn av krav til AMS, kan kontroll unnlates.</article><article class="legalP" id="kapittel-1-ledd-6">Elektrisitetsmålere som er reparert, skal alltid kontrolleres før de tas i bruk. Deretter skal de kontrolleres etter intervallene som angitt i første og annet ledd.</article></section><section class="section" data-name="kapII" id="kapittel-2" data-lovdata-URL="LTI/forskrift/2011-12-12-1267/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2012.</article></section></main></body></html>