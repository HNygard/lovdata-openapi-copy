<!DOCTYPE html><html lang="no"><head><title>Forskrift om særlige importbetingelser for fôrvarer og næringsmidler med opprinnelse i eller eksportert fra Japan</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-03-30-338</dd><dt class="dokid">DokumentID</dt><dd class="dokid">LTI/forskrift/2011-03-30-338</dd><dt class="ministry">Departement</dt><dd class="ministry"><ul><li>Fiskeridepartementet</li><li>Landbruks- og matdepartementet</li><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 3 s 447</dd><dt class="dateInForce">I kraft fra</dt><dd class="dateInForce">2011-03-30 – 2011-06-30</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§16</li><li>lov/2003-12-19-124/§17</li><li>lov/2003-12-19-124/§23</li></ul></dd><dt class="dateOfPublication">Kunngjort</dt><dd class="dateOfPublication">2011-04-01 13:50</dd><dt class="journalNumber">Journalnummer</dt><dd class="journalNumber">2011-0227</dd><dt class="titleShort">Korttittel</dt><dd class="titleShort">Forskrift om import av varer fra Japan</dd><dt class="title">Tittel</dt><dd class="title">Forskrift om særlige importbetingelser for fôrvarer og næringsmidler med opprinnelse i eller eksportert fra Japan</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 30. mars 2011 med hjemmel i lov 19. desember 2003 nr. 124 om matproduksjon og mattrygghet mv. (matloven) § 23 tredje ledd, jf. § 16 og § 17. <br /> <strong>EØS-henvisninger:</strong> EØS-avtalen vedlegg I Kap. I del 7.1 nr. 13, kap. II nr. 41 og vedlegg II kap. XII nr. 54zzzc (forordning (EU) nr. 297/2011).</dd><dt class="refid">RefID</dt><dd class="refid">forskrift/2011-03-30-338</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særlige importbetingelser for fôrvarer og næringsmidler med opprinnelse i eller eksportert fra Japan<ul class="tocSubUl"><li>§ 1. Virkeområde</li><li>§ 2. Gjennomføring av forordning (EU) nr. 297/2011</li><li>§ 3. Utpekte importsteder</li><li>§ 4. Grenseverdier</li><li>§ 5. Plikt til å betale gebyr</li><li>§ 6. Gebyrets størrelse</li><li>§ 7. Tilsyn og vedtak</li><li>§ 8. Straff</li><li>§ 9. Ikrafttredelse</li><li>Vedlegg 1</li><li>Forordninger</li></ul></li></ul></dd></dl></header><main class="documentBody" data-lovdata-URL="LTI/forskrift/2011-03-30-338" id="dokument"><h1>Forskrift om særlige importbetingelser for fôrvarer og næringsmidler med opprinnelse i eller eksportert fra Japan</h1><article class="legalArticle" data-lovdata-URL="LTI/forskrift/2011-03-30-338/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften omfatter kontroll ved import av fôrvarer og næringsmidler med opprinnelse i eller eksportert fra Japan, med unntak for produkter som har blitt sendt fra Japan før 28. mars 2011 og produkter som er innhøstet og/eller bearbeidet før 11. mars 2011.</article></article><article class="legalArticle" data-lovdata-URL="LTI/forskrift/2011-03-30-338/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Gjennomføring av forordning (EU) nr. 297/2011</span></h2><article class="legalP" id="paragraf-2-ledd-1">EØS-avtalens vedlegg I kapittel I del 7.1 nr. 13, kap. II nr. 41 og vedlegg II kap. XII nr. 54zzzc (forordning (EU) nr. 297/2011) om særlige importbetingelser for fôrvarer og næringsmidler med opprinnelse i eller sendt fra Japan etter ulykken ved atomkraftverket i Fukushima gjelder som forskrift med de tilpasninger som følger av vedlegg I og II, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2011-03-30-338/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utpekte importsteder</span></h2><article class="legalP" id="paragraf-3-ledd-1">Produkter av animalsk opprinnelse som omfattes av denne forskriften skal importeres via en veterinær grensekontrollstasjon, eventuelt via et godkjent kontrollsenter knyttet til en grensekontrollstasjon.</article><article class="legalP" id="paragraf-3-ledd-2">Mattilsynets enheter for veterinær grensekontroll ved Oslo lufthavn Gardermoen, Oslo havn og Borg havn utpekes som importsteder for ikke-animalske næringsmidler og fôrvarer fra Japan i henhold til forordning (EU) nr. 297/2011 artikkel 2.</article><article class="legalP" id="paragraf-3-ledd-3">Driftsansvarlig for næringsmiddel- eller fôrforetaket eller dennes representant skal fremstille forsendelsen for kontroll ved ett av disse importstedene.</article></article><article class="legalArticle" data-lovdata-URL="LTI/forskrift/2011-03-30-338/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Grenseverdier</span></h2><article class="legalP" id="paragraf-4-ledd-1">Produkter omfattet av denne forskriften skal oppfylle maksimumsgrensene gitt i vedlegg 1.</article></article><article class="legalArticle" data-lovdata-URL="LTI/forskrift/2011-03-30-338/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Plikt til å betale gebyr</span></h2><article class="legalP" id="paragraf-5-ledd-1">Driftsansvarlig for næringsmiddel- eller fôrforetaket eller dennes representant skal betale gebyr for offentlig kontroll ved import av forsendelser av fôrvarer og næringsmidler som omfattes av denne forskriften § 2. Gebyr skal også betales dersom tilsyn og kontroll har resultert i avvisning eller destruksjon av varepartiet.</article><article class="legalP" id="paragraf-5-ledd-2">Betalingen skal foretas før fortolling, transittering eller innleggelse på tollager eller som følge av vedtak om avvisning eller destruksjon. Alternativt kan driftsansvarlig for næringsmiddel- eller fôrforetaket eller dennes representant stille sikkerhet for betaling av gebyret.</article></article><article class="legalArticle" data-lovdata-URL="LTI/forskrift/2011-03-30-338/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Gebyrets størrelse</span></h2><article class="legalP" id="paragraf-6-ledd-1">For import av forsendelser av fôrvarer og næringsmidler omfattet av § 2, skal det betales:<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">kr 960 per forsendelse for dokumentkontroll,</article></article></li><li data-li-identifier="b)" data-name="b)"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">kr 480 per time eller kr 240 per påbegynt halvtime når det gjennomføres identitetskontroll og fysisk kontroll av forsendelsen, og</article></article></li><li data-li-identifier="c)" data-name="c)"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">kostnadene for analyseprøvene for forsendelsen.</article></article></li></ul></article></article><article class="legalArticle" data-lovdata-URL="LTI/forskrift/2011-03-30-338/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilsyn og vedtak</span></h2><article class="legalP" id="paragraf-7-ledd-1">Mattilsynet fører tilsyn og kan fatte nødvendige enkeltvedtak, jf. matloven § 23, for å oppnå etterlevelse av bestemmelser gitt i eller i medhold av denne forskriften. Mattilsynet kan også fatte enkeltvedtak i henhold til matloven § 24 til § 26.</article></article><article class="legalArticle" data-lovdata-URL="LTI/forskrift/2011-03-30-338/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff</span></h2><article class="legalP" id="paragraf-8-ledd-1">Overtredelse av bestemmelser gitt i denne forskriften eller enkeltvedtak gitt i medhold av forskriften, er straffbart i henhold til matloven § 28.</article></article><article class="legalArticle" data-lovdata-URL="LTI/forskrift/2011-03-30-338/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Denne forskriften trer i kraft straks og gjelder til 30. juni 2011.</article></article><section class="section" data-name="vedlegg1" id="kapittel-1" data-lovdata-URL="LTI/forskrift/2011-03-30-338/KAPITTEL_1"><h2>Vedlegg 1</h2><article class="defaultP"><i>Maksimalt tillatte nivåer for næringsmidler og fôrvarer (Bq/kg):</i><table><thead><tr><th data-text-align="left" data-vertical-align="top"> </th><th colspan="4" data-text-align="center" data-vertical-align="top">Næringsmidler<sup class="footnotereference" data-footnotereferencevalue="1" data-unique-footnote-counter="1">1</sup></th><th colspan="3" data-text-align="center" data-vertical-align="top">Fôrvarer<sup class="footnotereference" data-footnotereferencevalue="2" data-unique-footnote-counter="2">2</sup>,<sup class="footnotereference" data-footnotereferencevalue="3" data-unique-footnote-counter="3">3</sup></th></tr></thead><tbody><tr><td data-text-align="left" data-vertical-align="top"> </td><td data-text-align="center" data-vertical-align="top">Babymat<sup class="footnotereference" data-footnotereferencevalue="4" data-unique-footnote-counter="4">4</sup></td><td data-text-align="center" data-vertical-align="top">Meieriprodukter<sup class="footnotereference" data-footnotereferencevalue="5" data-unique-footnote-counter="5">5</sup></td><td data-text-align="center" data-vertical-align="top">Andre nærings-midler (basis-matvarer), unntatt mindre viktige næringsmidler<sup class="footnotereference" data-footnotereferencevalue="6" data-unique-footnote-counter="6">6</sup></td><td data-text-align="center" data-vertical-align="top">Flytende nærings-midler<sup class="footnotereference" data-footnotereferencevalue="7" data-unique-footnote-counter="7">7</sup></td><td data-text-align="center" data-vertical-align="top">Svin</td><td data-text-align="center" data-vertical-align="top">Fjærkre, lam og kalver</td><td data-text-align="center" data-vertical-align="top">Annet</td></tr><tr><td data-text-align="left" data-vertical-align="top">Isotoper av jod, særlig I-131</td><td data-text-align="center" data-vertical-align="top">150</td><td data-text-align="center" data-vertical-align="top">500</td><td data-text-align="center" data-vertical-align="top">2000</td><td data-text-align="center" data-vertical-align="top">500</td><td data-text-align="center" data-vertical-align="top">–</td><td data-text-align="center" data-vertical-align="top">–</td><td data-text-align="center" data-vertical-align="top">–</td></tr><tr><td data-text-align="left" data-vertical-align="top">Cs-134 &amp; Cs-137</td><td data-text-align="center" data-vertical-align="top">400</td><td data-text-align="center" data-vertical-align="top">1000</td><td data-text-align="center" data-vertical-align="top">1250</td><td data-text-align="center" data-vertical-align="top">1000</td><td data-text-align="center" data-vertical-align="top">1250</td><td data-text-align="center" data-vertical-align="top">2500</td><td data-text-align="center" data-vertical-align="top">5000</td></tr></tbody></table></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Nivået som skal anvendes for konsentrerte eller tørkede produkter skal beregnes på grunnlag av det rekonstituerte forbruksklare produktet.</article><article class="footnote" data-name="2" data-unique-footnote-counter="2"><span class="footnoteLabel">2</span> Disse nivåene skal medvirke til å sikre at de maksimalt tillatte nivåene for næringsmidler overholdes, de kan ikke anses som en sikkerhet for at nivåene overholdes i ethvert tilfelle, og de innskrenker ikke forpliktelsene til å kontrollere kontamineringsnivået i animalske produkter beregnet for menneskeføde.</article><article class="footnote" data-name="3" data-unique-footnote-counter="3"><span class="footnoteLabel">3</span> Disse nivåene gjelder fôrvarer klare til forbruk.</article><article class="footnote" data-name="4" data-unique-footnote-counter="4"><span class="footnoteLabel">4</span> Babymat er definert som næringsmidler bestemt for spedbarn i fire til seks månedsalderen, som fullt ut dekker næringsbehovet for denne gruppen, og som er markedsført i pakker som er tydelig merket med «mat for spedbarn».</article><article class="footnote" data-name="5" data-unique-footnote-counter="5"><span class="footnoteLabel">5</span> Meieriprodukter er definert som produkter som omfattes av varenummer 04.01 og 04.02 i tolltariffen, med unntak for produkter som er beregnet for spedbarn.</article><article class="footnote" data-name="6" data-unique-footnote-counter="6"><span class="footnoteLabel">6</span> Maksimumsnivået som skal anvendes på gruppen «mindre viktige næringsmidlene» er satt til 10 ganger de verdiene som er gitt for gruppen «Andre næringsmidler (basismatvarer), unntatt mindre viktige næringsmidler».</article></footer> <article class="defaultP" margin-top="true"><i>Med «mindre viktige næringsmidler» menes følgende varegrupper:</i><table><thead><tr><th data-text-align="left" data-vertical-align="top">KN kode:</th><th data-text-align="left" data-vertical-align="top">Varenummer:</th><th data-text-align="left" data-vertical-align="top">Varebeskrivelse:</th></tr></thead><tbody><tr><td data-text-align="left" data-vertical-align="top">0703 20 00</td><td data-text-align="left" data-vertical-align="top">07.03.2000</td><td data-text-align="left" data-vertical-align="top">Hvitløk (friske og kjølte)</td></tr><tr><td data-text-align="left" data-vertical-align="top">0709 52 00</td><td data-text-align="left" data-vertical-align="top">07.09.5910</td><td data-text-align="left" data-vertical-align="top">Trøfler (friske og kjølte)</td></tr><tr><td data-text-align="left" data-vertical-align="top">0709 90 40</td><td data-text-align="left" data-vertical-align="top">07.09.9020</td><td data-text-align="left" data-vertical-align="top">Kapers (friske og kjølte)</td></tr><tr><td data-text-align="left" data-vertical-align="top">0711 30 00</td><td data-text-align="left" data-vertical-align="top">07.11.9040</td><td data-text-align="left" data-vertical-align="top">Kapers (midlertidig konserverte, men utjenelig til direkte forbruk i den foreliggende tilstand)</td></tr><tr><td data-text-align="left" data-vertical-align="top">0712 30 00</td><td data-text-align="left" data-vertical-align="top">07.12.3901</td><td data-text-align="left" data-vertical-align="top">Trøfler (tørkede, hele, oppdelte, knuste, men ikke videre tilberedte)</td></tr><tr><td data-text-align="left" data-vertical-align="top">0714</td><td data-text-align="left" data-vertical-align="top">07.14</td><td data-text-align="left" data-vertical-align="top">Manioka-, arrow- og salepprot, jordskokker, søtpoteter og liknende røtter og knoller med høyt stivelses- eller inulininnhold, friske, kjølte, fryste eller tørkede, også oppdelte eller i form av pelleter; sagomarg</td></tr><tr><td data-text-align="left" data-vertical-align="top">0814 00 00</td><td data-text-align="left" data-vertical-align="top">08.14.0000</td><td data-text-align="left" data-vertical-align="top">Skall av sitrusfrukter eller meloner (herunder vannmeloner), friske, fryste, tørkede eller midlertidig konserverte i saltlake, i svovelsyrlingvann eller i andre konserverende oppløsninger</td></tr><tr><td data-text-align="left" data-vertical-align="top">0903 00 00</td><td data-text-align="left" data-vertical-align="top">09.03.0000</td><td data-text-align="left" data-vertical-align="top">Maté</td></tr><tr><td data-text-align="left" data-vertical-align="top">0904</td><td data-text-align="left" data-vertical-align="top">09.04</td><td data-text-align="left" data-vertical-align="top">Pepper av slekten Piper; tørkede, knuste eller malte frukter av slektene Capsicum eller Pimenta</td></tr><tr><td data-text-align="left" data-vertical-align="top">0905 00 00</td><td data-text-align="left" data-vertical-align="top">09.05.0000</td><td data-text-align="left" data-vertical-align="top">Vanilje</td></tr><tr><td data-text-align="left" data-vertical-align="top">0906</td><td data-text-align="left" data-vertical-align="top">09.06</td><td data-text-align="left" data-vertical-align="top">Kanel og kanelblomster</td></tr><tr><td data-text-align="left" data-vertical-align="top">0907 00 00</td><td data-text-align="left" data-vertical-align="top">09.07.0000</td><td data-text-align="left" data-vertical-align="top">Kryddernellik (hele frukter, tørkede blomster og stilker)</td></tr><tr><td data-text-align="left" data-vertical-align="top">0908</td><td data-text-align="left" data-vertical-align="top">09.08</td><td data-text-align="left" data-vertical-align="top">Muskat, muskatblomme og kardemomme</td></tr><tr><td data-text-align="left" data-vertical-align="top">0909</td><td data-text-align="left" data-vertical-align="top">09.09</td><td data-text-align="left" data-vertical-align="top">Anis, stjerneanis, fennikel, koriander, spisskommen, karve; einebær</td></tr><tr><td data-text-align="left" data-vertical-align="top">0910</td><td data-text-align="left" data-vertical-align="top">09.10</td><td data-text-align="left" data-vertical-align="top">Ingefær, safran, gurkemeie (kurkuma), timian, laurbærblad, karri og andre krydderier</td></tr><tr><td data-text-align="left" data-vertical-align="top">1106 20</td><td data-text-align="left" data-vertical-align="top">11.06.2000</td><td data-text-align="left" data-vertical-align="top">Mel og pulver av sago eller av røtter eller knoller som hører under posisjon 07.14</td></tr><tr><td data-text-align="left" data-vertical-align="top">1108 14 00</td><td data-text-align="left" data-vertical-align="top">11.08.1410; 11.08.1480; 11.08.1490</td><td data-text-align="left" data-vertical-align="top">Maniokastivelse (kassavastivelse)</td></tr><tr><td data-text-align="left" data-vertical-align="top">1210</td><td data-text-align="left" data-vertical-align="top">12.10</td><td data-text-align="left" data-vertical-align="top">Humle, frisk eller tørket, også malt, pulverisert eller i form av pelleter; lupulin</td></tr><tr><td data-text-align="left" data-vertical-align="top">1211</td><td data-text-align="left" data-vertical-align="top">12.11</td><td data-text-align="left" data-vertical-align="top">Planter, plantedeler, frø og frukter av det slag som hovedsakelig brukes til fremstilling av parfymeprep., til farmasøytiske prep., til insekt- og soppbekjempende midler eller liknende, friske eller tørkede, også skårne, knuste eller pulveriserte</td></tr><tr><td data-text-align="left" data-vertical-align="top">1301</td><td data-text-align="left" data-vertical-align="top">13.01</td><td data-text-align="left" data-vertical-align="top">Skjellakk og liknende; naturlige gummier, harpikser, gummiharpikser og oleoresiner (f.eks. balsamer)</td></tr><tr><td data-text-align="left" data-vertical-align="top">1302</td><td data-text-align="left" data-vertical-align="top">13.02</td><td data-text-align="left" data-vertical-align="top">Vegetabilske safter og ekstrakter; pektinstoffer, pektinater og pektater; agar-agar og annet planteslim samt andre fortykningsmidler, også modifiserte, utvunnet av vegetabilske stoffer</td></tr><tr><td data-text-align="left" data-vertical-align="top">1504</td><td data-text-align="left" data-vertical-align="top">15.04</td><td data-text-align="left" data-vertical-align="top">Fett og oljer samt deres fraksjoner, av fisk eller sjøpattedyr, også raffinerte, men ikke kjemisk omdannede</td></tr><tr><td data-text-align="left" data-vertical-align="top">1604 30</td><td data-text-align="left" data-vertical-align="top">16.04.3001; 16.04.3002</td><td data-text-align="left" data-vertical-align="top">Kaviar og kaviaretterlikninger</td></tr><tr><td data-text-align="left" data-vertical-align="top">1801 00 00</td><td data-text-align="left" data-vertical-align="top">18.01.0000</td><td data-text-align="left" data-vertical-align="top">Kakaobønner, hele eller knuste, også brente</td></tr><tr><td data-text-align="left" data-vertical-align="top">1802 00 00</td><td data-text-align="left" data-vertical-align="top">18.02.0000</td><td data-text-align="left" data-vertical-align="top">Kakaoskall og annet kakaoavfall</td></tr><tr><td data-text-align="left" data-vertical-align="top">1803</td><td data-text-align="left" data-vertical-align="top">18.03</td><td data-text-align="left" data-vertical-align="top">Kakaomasse, også avfettet</td></tr><tr><td data-text-align="left" data-vertical-align="top">2003 20 00</td><td data-text-align="left" data-vertical-align="top">20.03.2000</td><td data-text-align="left" data-vertical-align="top">Trøfler (tilberedte eller konserverte på annen måte enn med eddik eller eddiksyre)</td></tr><tr><td data-text-align="left" data-vertical-align="top">2006 00</td><td data-text-align="left" data-vertical-align="top">20.06.00</td><td data-text-align="left" data-vertical-align="top">Grønnsaker, frukter, nøtter, fruktskall og andre plantedeler, kandiserte, glasserte eller på liknende måte tilberedte med sukker</td></tr><tr><td data-text-align="left" data-vertical-align="top">2102</td><td data-text-align="left" data-vertical-align="top">21.02</td><td data-text-align="left" data-vertical-align="top">Gjær (aktiv eller inaktiv); andre døde, encellede mikroorganismer (unntatt vaksiner som hører under posisjon 30.02); tilberedt bakepulver</td></tr><tr><td data-text-align="left" data-vertical-align="top">2936</td><td data-text-align="left" data-vertical-align="top">29.36</td><td data-text-align="left" data-vertical-align="top">Provitaminer og vitaminer, naturlige eller syntetisk reproduserte (herunder nat. konsentrater), derivater derav som hovedsakelig brukes som vitaminer, samt innbyrdes blandinger av nevnte stoffer; oppl. av disse produkter, uansett oppl.middel</td></tr><tr><td data-text-align="left" data-vertical-align="top">3301</td><td data-text-align="left" data-vertical-align="top">33.01</td><td data-text-align="left" data-vertical-align="top">Flyktige, vegetabilske oljer (også terpenfrie) herunder «konkreter» og «absolutter»; resinoider; ekstraherte oleoresiner; konsentrater av flyktige, vegetabilske oljer i fett, fete oljer, voks eller liknende stoffer, utvunnet ved enfleurage eller maserasjon; terpenholdige biprodukter fra avterpenisering av flyktige, vegetabilske oljer; vandige destillater og vandige oppløsninger av flyktige, vegetabilske oljer</td></tr></tbody></table></article><footer class="footnotes"><article class="footnote" data-name="7" data-unique-footnote-counter="7"><span class="footnoteLabel">7</span> Flytende næringsmidler er definert som produkter som omfattes av varenummer 20.09 og kap. 22 i tolltariffen.</article></footer></section><section class="section" id="kapittel-2" data-lovdata-URL="LTI/forskrift/2011-03-30-338/KAPITTEL_2"><h2>Forordninger</h2><article class="defaultP"><i>Forordning (EF) nr. 297/2011</i></article><article class="legalP" id="kapittel-2-ledd-1">For å lese forordning (EF) nr. 297/2011 på dansk se her: (pdf)</article><article class="legalP" id="kapittel-2-ledd-2">For å lese forordning (EF) nr. 297/2011 på engelsk se her: (pdf)</article></section></main></body></html>