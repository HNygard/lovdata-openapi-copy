<!DOCTYPE html><html lang="no"><head><title>Forskrift om endring i forskrift om opptak til høyere utdanning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-11-28-1145</dd><dt class="dokid">DokumentID</dt><dd class="dokid">LTI/forskrift/2011-11-28-1145</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 11 s 1565</dd><dt class="dateInForce">I kraft fra</dt><dd class="dateInForce">2012-01-01 studieåret 2012–2013, 2012-01-01 studieåret 2013–2014</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-01-31-173</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§4-9</li><li>forskrift/2005-10-07-1107</li></ul></dd><dt class="dateOfPublication">Kunngjort</dt><dd class="dateOfPublication">2011-12-02 14:45</dd><dt class="journalNumber">Journalnummer</dt><dd class="journalNumber">2011-0900</dd><dt class="titleShort">Korttittel</dt><dd class="titleShort">Endr. i forskrift om opptak til høyere utdanning</dd><dt class="title">Tittel</dt><dd class="title">Forskrift om endring i forskrift om opptak til høyere utdanning</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 28. november 2011 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-6, § 3-7 og § 4-9, jf. delegeringsvedtak 7. oktober 2005 nr. 1107.</dd><dt class="refid">RefID</dt><dd class="refid">forskrift/2011-11-28-1145</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak til høyere utdanning<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2011-11-28-1145" id="dokument"><h1>Forskrift om endring i forskrift om opptak til høyere utdanning</h1><section class="section" data-name="kapI" id="kapittel-1" data-lovdata-URL="LTI/forskrift/2011-11-28-1145/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 31. januar 2007 nr. 173 om opptak til høyere utdanning gjøres følgende endringer:</article> <article class="defaultP" margin-top="true">Kapittel 2 Generell studiekompetanse</article> <article class="defaultP" margin-top="true">§ 2-2 Utenlandsk utdanning</article> <article class="defaultP" margin-top="true">Andre ledd nummer 3 skal lyde:</article><article class="legalP" id="kapittel-1-ledd-2">Fullført og bestått studium i høyere utdanning på minst 60 studiepoeng i norsk språk og samfunnskunnskap for utenlandske studenter.</article> <article class="defaultP" margin-top="true">Kapittel 3 Unntak fra krav om generell studiekompetanse</article> <article class="defaultP" margin-top="true">§ 3-2 Dispensasjon</article> <article class="defaultP" margin-top="true">Første ledd skal lyde:</article><article class="legalP" id="kapittel-1-ledd-3">Institusjonene kan i særskilte tilfeller gjøre unntak fra kravet om generell studiekompetanse for søkere som ikke fyller mer enn 24 år i opptaksåret. Vilkåret for slik dispensasjon er at søkeren kan dokumentere at det ikke har vært mulig, på grunn av varig sykdom, funksjonshemming eller lignende, å tilfredsstille enkelte av de kravene som normalt blir stilt for å bli tilkjent generell studiekompetanse.</article> <article class="defaultP" margin-top="true">§ 3-8 (NY) Unntak fra krav om generell studiekompetanse for opptak til studier i nautikk</article><article class="legalP" id="kapittel-1-ledd-4">Institusjoner kan ta opp søkere med relevant fagbrev som ikke fyller kravene til generell studiekompetanse, til spesielt tilrettelagte studier i nautikk.</article> <article class="defaultP" margin-top="true">Kapittel 4 Spesielle opptakskrav</article> <article class="defaultP" margin-top="true">§ 4-10 Spesielle opptakskrav til diverse fag</article> <article class="defaultP" margin-top="true">Strekpunkt seks skal lyde:</article> <article class="defaultP" margin-top="true"><i>Paramedickutdanning</i></article><article class="legalP" id="kapittel-1-ledd-5">Fagbrev som ambulansepersonell eller relevant høyere utdanning.</article> <article class="defaultP" margin-top="true">Andre ledd, strekpunkt åtte skal lyde:</article><article class="legalP" id="kapittel-1-ledd-6"><i>Årsstudium i film og TV og Årsstudium i lydproduksjon</i> ved Nordisk Institutt for Scene og Studio.</article> <article class="defaultP" margin-top="true">Kapittel 7 Rangering av søkere ved opptak</article> <article class="defaultP" margin-top="true">§ 7-8 Tilleggspoeng for realfag og fremmedspråk fra videregående opplæring</article> <article class="defaultP" margin-top="true">Andre ledd skal lyde:</article><article class="legalP" id="kapittel-1-ledd-7">Alle programfag fra programområde for realfag og programfag innen «Fremmedspråk» med et omfang på 140 timer gir 0,5 tilleggspoeng, bortsett fra fagene Matematikk R2, Fysikk 2 og «Fremmedspråk» III, som gir 1,0 tilleggspoeng. Det kan ikke gis mer enn 1,5 poeng i samme fag.</article> <article class="defaultP" margin-top="true">Kapittel 9 Overgangsregler</article> <article class="defaultP" margin-top="true">§ 9-1. Generell studiekompetanse etter tidligere ordninger</article> <article class="defaultP" margin-top="true">Åttende ledd (ny) skal lyde:</article><article class="legalP" id="kapittel-1-ledd-8">Søkere som er tatt opp før 1. juli 1997, og som har fullført og bestått et studium i høyere utdanning normert til minst 60 studiepoeng eller to studier normert til minst 30 studiepoeng, har generell studiekompetanse.</article></section><section class="section" data-name="kapII" id="kapittel-2" data-lovdata-URL="LTI/forskrift/2011-11-28-1145/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene i § 2-2, § 3-2, § 3-8 (ny), § 4-10 og § 9-1 trer i kraft 1. januar 2012 og gjelder fra og med opptak til studieåret 2012–2013. Endringen i § 7-8 trer i kraft 1. januar 2012 gjelder fra og med opptak til studieåret 2013–2014.</article></section></main></body></html>