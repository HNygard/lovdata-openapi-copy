<!DOCTYPE html><html lang="no"><head><title>Forskrift om endring i forskrift om eksamen ved Høgskolen i Molde, vitenskapelig høgskole i logistikk</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-04-24-478</dd><dt class="dokid">DokumentID</dt><dd class="dokid">LTI/forskrift/2011-04-24-478</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 5 s 619</dd><dt class="dateInForce">I kraft fra</dt><dd class="dateInForce">2011-04-24</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-03-01-4883</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-2</li><li>lov/2005-04-01-15/§3-3</li><li>lov/2005-04-01-15/§3-4</li><li>lov/2005-04-01-15/§3-5</li><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§3-8</li><li>lov/2005-04-01-15/§3-9</li><li>lov/2005-04-01-15/§3-10</li><li>lov/2005-04-01-15/§3-11</li><li>lov/2005-04-01-15/§4-2</li><li>lov/2005-04-01-15/§4-5</li><li>lov/2005-04-01-15/§4-6</li><li>lov/2005-04-01-15/§4-7</li><li>lov/2005-04-01-15/§4-8</li><li>lov/2005-04-01-15/§5-1</li><li>lov/2005-04-01-15/§5-2</li><li>lov/2005-04-01-15/§5-3</li><li>lov/2005-04-01-15/§7-1</li></ul></dd><dt class="dateOfPublication">Kunngjort</dt><dd class="dateOfPublication">2011-05-13 14:10</dd><dt class="lastupdated">Rettet</dt><dd class="lastupdated">24.05.11 (tittel) 2011-07-29 (se nederst)</dd><dt class="journalNumber">Journalnummer</dt><dd class="journalNumber">2011-0327</dd><dt class="titleShort">Korttittel</dt><dd class="titleShort">Endr. i forskrift om eksamen ved HiM</dd><dt class="title">Tittel</dt><dd class="title">Forskrift om endring i forskrift om eksamen ved Høgskolen i Molde, vitenskapelig høgskole i logistikk</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret for Høgskolen i Molde, vitenskapelig høgskole i logistikk 24. april 2011 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-2, § 3-3, § 3-4, § 3-5, § 3-6, § 3-7, § 3-8, § 3-9, § 3-10, § 3-11, § 4-2, § 4-5, § 4-6, § 4-7, § 4-8, § 5-1, § 5-2, § 5-3 og § 7-1.</dd><dt class="refid">RefID</dt><dd class="refid">forskrift/2011-04-24-478</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om eksamen ved Høgskolen i Molde, vitenskapelig høgskole i logistikk<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Rett til å gå opp til eksamen</li><li>§ 4. Eksamensforsøk</li><li>§ 5. Ny og utsatt eksamen</li><li>§ 6. Oppmelding til eksamen</li><li>§ 7. Eksamen under spesielle vilkår</li><li>§ 8. Vurderingsformer</li><li>§ 9. Vurderingsskala</li><li>§ 10. Bruk av hjelpemidler ved skriftlig eksamen</li><li>§ 11. Sensur</li><li>§ 12. Klage over formelle feil ved eksamen, lovens § 5-2</li><li>§ 13. Klage over karakterfastsetting – rett til begrunnelse, lovens § 5-3</li><li>§ 14. Annullering av eksamen eller prøve, lovens § 4-7</li><li>§ 15. Utestenging eller bortvisning</li><li>§ 16. Vitnemål – karakterutskrift</li><li>§ 17. Forholdet til nasjonale rammeplaner</li><li>§ 18. Utfyllende bestemmelser</li><li>§ 19. Ikrafttredelse</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2011-04-24-478" id="dokument"><h1>Forskrift om endring i forskrift om eksamen ved Høgskolen i Molde, vitenskapelig høgskole i logistikk</h1> <article class="defaultP" margin-top="true">I forskrift 1. mars 2006 nr. 4883 om eksamen ved Høgskolen i Molde, vitenskapelig høgskole i logistikk er det gjort endringer. Forskriften lyder i sin helhet etter dette:</article><article class="legalArticle" data-lovdata-URL="LTI/forskrift/2011-04-24-478/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften gjelder for alle studenter som går opp til eksamen ved Høgskolen i Molde, og omfatter vurderingsformer der resultatet inngår i vitnemål/karakterutskrift eller regnes med i en karakter som inngår i vitnemål/karakterutskrift.</article></article><article class="legalArticle" data-lovdata-URL="LTI/forskrift/2011-04-24-478/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><ul class="defaultList"><li data-li-identifier="1." data-name="1."><article class="listArticle" id="paragraf-2-punkt-1"><article class="legalP" id="paragraf-2-punkt-1-ledd-1">Med <i>loven</i> menes i denne forskriften lov 1. april 2005 nr 15 om universiteter og høyskoler (universitets- og høyskoleloven).</article></article></li><li data-li-identifier="2." data-name="2."><article class="listArticle" id="paragraf-2-punkt-2"><article class="legalP" id="paragraf-2-punkt-2-ledd-1"><i>Rammeplan</i> er en nasjonal plan som beskriver mål for, omfang av, innhold i og organisering av studier. Rammeplaner fastsettes av departementet.</article></article></li><li data-li-identifier="3." data-name="3."><article class="listArticle" id="paragraf-2-punkt-3"><article class="legalP" id="paragraf-2-punkt-3-ledd-1"><i>Fagplan</i> er en plan for en utdanning som reguleres av nasjonal rammeplan. Jf. forskrift 27.januar 2011 nr. 297 om tilsyn med utdanningskvaliteten (tilsynsforskriften) § 4-2.</article></article></li><li data-li-identifier="4." data-name="4."><article class="listArticle" id="paragraf-2-punkt-4"><article class="legalP" id="paragraf-2-punkt-4-ledd-1"><i>Studieplan:</i> En studieplan beskriver organisering av en utdanning som ikke reguleres av nasjonale rammeplaner. Jf. forskrift 27. januar 2011 nr. 297 om tilsyn med utdanningskvaliteten (tilsynsforskriften) § 4-2.</article></article></li><li data-li-identifier="5." data-name="5."><article class="listArticle" id="paragraf-2-punkt-5"><article class="legalP" id="paragraf-2-punkt-5-ledd-1"><i>Studieprogram/studium</i> er betegnelse på et studieløp som det er særskilt opptak til, som har et definert innhold i henhold til studie- eller fagplan, og som fører fram til en avsluttende eksamen, grad eller yrkesutdanning med et definert læringsutbytte. Et studieprogram er i regelen sammensatt av flere emner, og har et omfang på minst 30 studiepoeng.</article></article></li><li data-li-identifier="6." data-name="6."><article class="listArticle" id="paragraf-2-punkt-6"><article class="legalP" id="paragraf-2-punkt-6-ledd-1"><i>Emne</i> er den minste studiepoenggivende enhet med avsluttende vurdering som kan inngå i et studieprogram ved ØIS. Innen helse- og sosialfag brukes det andre begrep som defineres i fag- eller studieplan.</article></article></li><li data-li-identifier="7." data-name="7."><article class="listArticle" id="paragraf-2-punkt-7"><article class="legalP" id="paragraf-2-punkt-7-ledd-1"><i>Student</i> er en person som er tatt opp til et studieprogram eller et emne ved Høgskolen i Molde.</article></article></li><li data-li-identifier="8." data-name="8."><article class="listArticle" id="paragraf-2-punkt-8"><article class="legalP" id="paragraf-2-punkt-8-ledd-1"><i>Studiepoeng</i> er mål på omfanget av studieprogram og emne. 60 studiepoeng tilsvarer ett års studium på fulltid.</article></article></li><li data-li-identifier="9." data-name="9."><article class="listArticle" id="paragraf-2-punkt-9"><article class="legalP" id="paragraf-2-punkt-9-ledd-1"><i>Eksamen</i> Begrepet eksamen dekker alle former for formell vurdering som inngår i vitnemål/karakterutskrift, eller regnes med ved fastsetting av en karakter som inngår i vitnemål/karakterutskrift.</article></article></li><li data-li-identifier="10." data-name="10."><article class="listArticle" id="paragraf-2-punkt-10"><article class="legalP" id="paragraf-2-punkt-10-ledd-1"><i>Ny og utsatt eksamen</i> er eksamen som arrangeres for studenter som har vært syke, eller har hatt annet gyldig dokumentert fravær ved ordinær eksamen eller fått ikke bestått til ordinær eksamen.</article></article></li><li data-li-identifier="11." data-name="11."><article class="listArticle" id="paragraf-2-punkt-11"><article class="legalP" id="paragraf-2-punkt-11-ledd-1"><i>Vitnemål:</i> Dokumentet som dokumenterer fullført gradsutdanning.</article></article></li><li data-li-identifier="12." data-name="12."><article class="listArticle" id="paragraf-2-punkt-12"><article class="legalP" id="paragraf-2-punkt-12-ledd-1"><i>Endelig karakterutskrift:</i> Dokument som bekrefter fullført studium på 30-60 stp. omfang.</article></article></li><li data-li-identifier="13." data-name="13."><article class="listArticle" id="paragraf-2-punkt-13"><article class="legalP" id="paragraf-2-punkt-13-ledd-1"><i>Karakterutskrift</i> er en offisiell utskrift fra studentens vurderingsprotokoll som gir en fullstendig oversikt over alle emnene studenten har bestått ved Høgskolen i Molde.</article></article></li></ul></article><article class="legalArticle" data-lovdata-URL="LTI/forskrift/2011-04-24-478/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Rett til å gå opp til eksamen</span></h2><article class="legalP" id="paragraf-3-ledd-1">Retten til å gå opp til eksamen er fastsatt i lovens § 3-10. For å kunne gå opp til eksamen må en student være registrert og ha betalt semesteravgift i henhold til lov om studentsamskipnader med tilhørende forskrifter.<ul class="defaultList"><li data-li-identifier="1." data-name="1."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Frist for registrering som student og oppmelding til emne/eksamen kunngjøres ved semesterstart.</article></article></li><li data-li-identifier="2." data-name="2."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">For å kunne ta eksamen, kan det være krav om at bestemte eksamener, forkurs eller arbeidskrav skal være fullført eller det kan være krav om å ha deltatt i obligatorisk undervisning og/eller praksis. Disse bestemmelsene skal gå frem av studie- eller fagplan. Bare de studenter som fyller disse kravene har rett til å gå opp til eksamen.</article></article></li><li data-li-identifier="3." data-name="3."><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Retten til å fortsette å studere, kan reguleres ved særskilte krav for hvert enkelt studieprogram. Slike krav blir fastsatt av dekan, og skal gå frem av studie- eller fagplan.</article></article></li><li data-li-identifier="4." data-name="4."><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">Når det gjelder ny eksamen i emner som høgskolen har sluttet å tilby eller gjort vesentlige endringer i, kan det gis tilbud om ny eksamen i det tidligere pensum i inntil ett år.</article></article></li><li data-li-identifier="5." data-name="5."><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">Emnestudenter kan få adgang til eksamen – etter særskilt vurdering. Beslutning om slik adgang fattes av dekan. Det kan fastsettes egenbetaling for emnestudenter jf. loven § 3-10.</article></article></li></ul></article></article><article class="legalArticle" data-lovdata-URL="LTI/forskrift/2011-04-24-478/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Eksamensforsøk</span></h2><ul class="defaultList"><li data-li-identifier="1." data-name="1."><article class="listArticle" id="paragraf-4-punkt-1"><article class="legalP" id="paragraf-4-punkt-1-ledd-1">En student har rett til å fremstille seg til samme eksamen tre ganger, unntatt for praksisstudier (jf. § 8 nr. 3).</article></article></li><li data-li-identifier="2." data-name="2."><article class="listArticle" id="paragraf-4-punkt-2"><article class="legalP" id="paragraf-4-punkt-2-ledd-1">Dersom en student melder seg av eksamen etter at den fastsatte avmeldingsfristen er ute, trekker seg under eksamen eller ikke møter til eksamen, blir det regnet som at han/hun har fremstilt seg til eksamen.</article></article></li><li data-li-identifier="3." data-name="3."><article class="listArticle" id="paragraf-4-punkt-3"><article class="legalP" id="paragraf-4-punkt-3-ledd-1">Studenter som er lovlig hindret fra å gå opp til eksamen, blir regnet som ikke å ha fremstilt seg til eksamen. Med lovlig hindret menes dokumentert sykdom eller sterke velferdsgrunner som gjør det vanskelig eller uråd å gjennomføre eksamen.</article></article></li><li data-li-identifier="4." data-name="4."><article class="listArticle" id="paragraf-4-punkt-4"><article class="legalP" id="paragraf-4-punkt-4-ledd-1">Annullering av eksamen av grunner som omtalt i § 14 regnes som ett eksamensforsøk.</article></article></li><li data-li-identifier="5." data-name="5."><article class="listArticle" id="paragraf-4-punkt-5"><article class="legalP" id="paragraf-4-punkt-5-ledd-1">I særlige tilfeller kan avdelingen gjøre unntak fra bestemmelsen om antall eksamensforsøk. Slike søknader skal dokumenteres. Avdelingen kan stille særlige krav til studenten for å innvilge søknad om fjerdegangs eksamen.</article></article></li></ul></article><article class="legalArticle" data-lovdata-URL="LTI/forskrift/2011-04-24-478/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ny og utsatt eksamen</span></h2><ul class="defaultList"><li data-li-identifier="1." data-name="1."><article class="listArticle" id="paragraf-5-punkt-1"><article class="legalP" id="paragraf-5-punkt-1-ledd-1">Grunnlaget for å arrangere ny og utsatt eksamen er at én eller flere studenter ikke har bestått eksamen, eller har gyldig fravær ved eksamen og at en eller flere av disse melder seg opp til eksamen.</article></article></li><li data-li-identifier="2." data-name="2."><article class="listArticle" id="paragraf-5-punkt-2"><article class="legalP" id="paragraf-5-punkt-2-ledd-1">Ny og utsatt eksamen kan ha en annen vurderingsform enn ordinær eksamen.</article></article></li><li data-li-identifier="3." data-name="3."><article class="listArticle" id="paragraf-5-punkt-3"><article class="legalP" id="paragraf-5-punkt-3-ledd-1">Studenter som ønsker det og som har oppfylt eventuelle arbeidskrav har adgang til å ta eksamen dersom slik eksamen arrangeres.</article></article></li></ul></article><article class="legalArticle" data-lovdata-URL="LTI/forskrift/2011-04-24-478/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Oppmelding til eksamen</span></h2><article class="legalP" id="paragraf-6-ledd-1">Alle studenter må selv melde seg opp til emne/eksamen innen fastsatte frister. Studenter ved helse- og sosialfag som er i ordinære studieløp vil bli automatisk oppmeldt.<ul class="defaultList"><li data-li-identifier="1." data-name="1."><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">En student som på grunn av sykdom, lovlig fravær eller andre grunner ikke kunne møte til ordinær eksamen, må selv sørge for å melde seg opp til ny eller utsatt eksamen.</article></article></li></ul></article></article><article class="legalArticle" data-lovdata-URL="LTI/forskrift/2011-04-24-478/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Eksamen under spesielle vilkår</span></h2><article class="legalP" id="paragraf-7-ledd-1">Studenter som av medisinske eller andre grunner har behov for spesielle ordninger i forbindelse med eksamen, må søke om dette ved semesterstart eller innen fastsatte frister. Behovet må dokumenteres med legeattest eller attest fra andre sakkyndige. Attestasjonen må inneholde en spesifikasjon av behovet for spesielle ordninger i en eksamenssituasjon.<ul class="defaultList"><li data-li-identifier="1." data-name="1."><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">Spesielle ordninger kan gis i form av fysiske tilrettelegginger, hjelpemidler og/eller utvidet tid til eksamen.</article></article></li><li data-li-identifier="2." data-name="2."><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">Studenter som følger et emne/undervisning som ikke går på deres morsmål, gis anledning til å bruke tospråklige ordbøker ved skriftlig skoleeksamen. Ordboka skal være i papirutgave og originalinnbundet. Elektroniske ordbøker er ikke tillatt. I spesielle tilfeller kan en student på et norsk emne etter søknad få oppgaveteksten på engelsk og lov til å levere sine besvarelser på engelsk, dersom ikke annet er bestemt i studie-/fagplan eller emnebeskrivelsen.</article></article></li><li data-li-identifier="3." data-name="3."><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">Studenter med dysleksi kan gis anledning til å bruke aktuelle hjelpemidler ved skriftlig skoleeksamen.</article></article></li><li data-li-identifier="4." data-name="4."><article class="listArticle" id="paragraf-7-ledd-1-punkt-4"><article class="legalP" id="paragraf-7-ledd-1-punkt-4-ledd-1">Alternative eksamensformer kan i særlige tilfeller benyttes for studenter som ikke kan gjennomføre eksamen med ordinær eksamensform.</article></article></li></ul></article></article><article class="legalArticle" data-lovdata-URL="LTI/forskrift/2011-04-24-478/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Vurderingsformer</span></h2><article class="legalP" id="paragraf-8-ledd-1">Styret for Høgskolen i Molde godkjenner vurderingsformer for det enkelte studium, jf. lovens § 3-3 (3).<ul class="defaultList"><li data-li-identifier="1." data-name="1."><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">Vurderingsformer skal være nedfelt i fag- eller studieplaner for det enkelte studieprogram. Det skal gå fram av fag- eller studieplaner hva som har status som eksamen og hva som har status som arbeidskrav. Det skal framgå hva som er vilkår for å gå opp til eksamen.</article></article></li><li data-li-identifier="2." data-name="2."><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">Når sluttkarakter blir fastsatt på grunnlag av flere delvurderinger, skal det være utførlig beskrevet i fag- eller studieplanen hvordan de ulike delene skal vektes og telle med i sluttkarakteren. Hvis ikke annet er beskrevet i fag- eller studieplanen, skal alle vurderingene telle med og være bestått før endelig karakter blir gitt.</article></article></li><li data-li-identifier="3." data-name="3."><article class="listArticle" id="paragraf-8-ledd-1-punkt-3"><article class="legalP" id="paragraf-8-ledd-1-punkt-3-ledd-1">Ved alle veiledede praksisstudier ved høgskolen har en student rett til å framstille seg til samme eksamen (praksisperiode) maksimalt to ganger. I særlige tilfeller kan dekan gjøre unntak fra denne bestemmelsen.</article></article></li><li data-li-identifier="4." data-name="4."><article class="listArticle" id="paragraf-8-ledd-1-punkt-4"><article class="legalP" id="paragraf-8-ledd-1-punkt-4-ledd-1">Muntlig høring kan tas i bruk når det foreligger mistanke om fusk. Dekan avgjør når muntlig høring skal iverksettes, og avgjør om det skal fremmes sak etter lovens § 4-7 første ledd (b) (fusk ved eksamen).</article></article></li><li data-li-identifier="5." data-name="5."><article class="listArticle" id="paragraf-8-ledd-1-punkt-5"><article class="legalP" id="paragraf-8-ledd-1-punkt-5-ledd-1">Unntak fra regelen om offentlig muntlig eksamen etter ønske fra student jf. lovens § 3-9, tredje ledd besluttes av dekan.</article></article></li></ul></article></article><article class="legalArticle" data-lovdata-URL="LTI/forskrift/2011-04-24-478/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Vurderingsskala</span></h2><article class="legalP" id="paragraf-9-ledd-1">Vurderingsuttrykket ved eksamener skal være enten a) en gradert skala fra A til F, fra A til E for bestått og F for ikke bestått eller b) bestått//ikke bestått jf. lovens § 3-9, sjette ledd.<ul class="defaultList"><li data-li-identifier="1." data-name="1."><article class="listArticle" id="paragraf-9-ledd-1-punkt-1"><article class="legalP" id="paragraf-9-ledd-1-punkt-1-ledd-1">Når en student har tatt eksamen på nytt, gjelder den beste karakteren.</article></article></li></ul></article></article><article class="legalArticle" data-lovdata-URL="LTI/forskrift/2011-04-24-478/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Bruk av hjelpemidler ved skriftlig eksamen</span></h2><article class="legalP" id="paragraf-10-ledd-1">Oversikt over tillatte hjelpemidler ved skriftlig eksamen skal stå på eksamensoppgaven.<ul class="defaultList"><li data-li-identifier="1." data-name="1."><article class="listArticle" id="paragraf-10-ledd-1-punkt-1"><article class="legalP" id="paragraf-10-ledd-1-punkt-1-ledd-1">Studenter skal ikke ha mobiltelefon eller annet kommunikasjonsutstyr tilgjengelig under eksamen.</article></article></li><li data-li-identifier="2." data-name="2."><article class="listArticle" id="paragraf-10-ledd-1-punkt-2"><article class="legalP" id="paragraf-10-ledd-1-punkt-2-ledd-1">Bruk av ulovlige hjelpemidler blir ansett som fusk. Har studenten slike hjelpemidler til disposisjon etter at eksamen er satt i gang, blir det ansett som fusk.</article></article></li></ul></article></article><article class="legalArticle" data-lovdata-URL="LTI/forskrift/2011-04-24-478/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Sensur</span></h2><article class="legalP" id="paragraf-11-ledd-1">Regler om sensur går fram av lovens § 3-9.</article><article class="legalP" id="paragraf-11-ledd-2">Dekan oppnevner eksterne sensorer, jf. lovens § 3-9.</article><article class="legalP" id="paragraf-11-ledd-3">Eksterne sensorer oppnevnes for fire år av gangen.<ul class="defaultList"><li data-li-identifier="1." data-name="1."><article class="listArticle" id="paragraf-11-ledd-3-punkt-1"><article class="legalP" id="paragraf-11-ledd-3-punkt-1-ledd-1">Dekan fastsetter hvordan ekstern sensor skal benyttes i vurderingsarbeidet.</article></article></li><li data-li-identifier="2." data-name="2."><article class="listArticle" id="paragraf-11-ledd-3-punkt-2"><article class="legalP" id="paragraf-11-ledd-3-punkt-2-ledd-1">Dersom to sensorer ikke blir enige om karakterfastsetting, skal en tredje sensor trekkes inn.</article></article></li><li data-li-identifier="3." data-name="3."><article class="listArticle" id="paragraf-11-ledd-3-punkt-3"><article class="legalP" id="paragraf-11-ledd-3-punkt-3-ledd-1">Ved ny sensurering etter lovens § 5-2 første ledd og § 5-3 fjerde ledd skal det oppnevnes minst to sensorer hvorav minst én ekstern, jf. lovens § 3-9 femte ledd.</article></article></li></ul></article></article><article class="legalArticle" data-lovdata-URL="LTI/forskrift/2011-04-24-478/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Klage over formelle feil ved eksamen, lovens § 5-2</span></h2><article class="legalP" id="paragraf-12-ledd-1">Den som har vært oppe til eksamen eller prøve, kan klage over formelle feil innen tre uker etter at vedkommende er eller burde være kjent med det forhold som begrunner klagen.<ul class="defaultList"><li data-li-identifier="1." data-name="1."><article class="listArticle" id="paragraf-12-ledd-1-punkt-1"><article class="legalP" id="paragraf-12-ledd-1-punkt-1-ledd-1">Klage over formelle feil ved eksamen skal behandles av høgskolens klagenemnd, jf. lovens § 5-2.</article></article></li></ul></article></article><article class="legalArticle" data-lovdata-URL="LTI/forskrift/2011-04-24-478/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Klage over karakterfastsetting – rett til begrunnelse, lovens § 5-3</span></h2><ul class="defaultList"><li data-li-identifier="1." data-name="1."><article class="listArticle" id="paragraf-13-punkt-1"><article class="legalP" id="paragraf-13-punkt-1-ledd-1">En student har rett til å få begrunnelse for karakterfastsettingen av sine prestasjoner. Begrunnelsen kan gis muntlig eller skriftlig etter sensors valg, jf. lovens § 5-3 første ledd.</article></article></li><li data-li-identifier="2." data-name="2."><article class="listArticle" id="paragraf-13-punkt-2"><article class="legalP" id="paragraf-13-punkt-2-ledd-1">Klage på karakterfastsettelsen ved eksamen, skal framsettes innen tre uker etter at eksamensresultatet er kunngjort, jf. lov 10. februar 1967 om behandlingsmåten i forvaltningssaker (forvaltningsloven).</article></article></li><li data-li-identifier="3." data-name="3."><article class="listArticle" id="paragraf-13-punkt-3"><article class="legalP" id="paragraf-13-punkt-3-ledd-1">Klage på karakter skal være skriftlig.</article></article></li><li data-li-identifier="4." data-name="4."><article class="listArticle" id="paragraf-13-punkt-4"><article class="legalP" id="paragraf-13-punkt-4-ledd-1">Ved klage på karakterfastsettelsen ved gruppeeksamen, må alle de som har vært vurdert samlet være enige i – og skrive under på klagen, jf. lovens § 5-3.</article></article></li><li data-li-identifier="5." data-name="5."><article class="listArticle" id="paragraf-13-punkt-5"><article class="legalP" id="paragraf-13-punkt-5-ledd-1">Karakterfastsetting ved ny sensur kan ikke påklages, jf. lovens § 5-3 sjette ledd.</article></article></li><li data-li-identifier="6." data-name="6."><article class="listArticle" id="paragraf-13-punkt-6"><article class="legalP" id="paragraf-13-punkt-6-ledd-1">Studenten kan bare klage på sluttkarakteren, ikke på enkeltdeler innenfor en vurderingsordning, jf. lovens § 5-3 fjerde ledd. Ved bruk av løpende vurdering jf. lovens § 5-3 fjerde ledd skal dekan bestemme om studenten skal framsette klage etter vurdering av separat prøve, oppgave eller annen vurdering, eller om klage skal framsettes når resultatet fra vurderingsordningen er kunngjort.</article></article></li><li data-li-identifier="7." data-name="7."><article class="listArticle" id="paragraf-13-punkt-7"><article class="legalP" id="paragraf-13-punkt-7-ledd-1">Bedømmelse av muntlig prestasjon og vurdering av praksisopplæring eller lignende som etter sin art ikke lar seg etterprøve, kan ikke påklages.</article></article></li><li data-li-identifier="8." data-name="8."><article class="listArticle" id="paragraf-13-punkt-8"><article class="legalP" id="paragraf-13-punkt-8-ledd-1">Når vurderingsformen består av både skriftlig og muntlig vurdering, kan bare karakterfastsettelsen på skriftlig del påklages. Ved innlevering av klage på skriftlig del, må muntlig eksamen utsettes til klagen er vurdert. Ved klage på skriftlig del av eksamen etter at muntlig del er gjennomført, må muntlig del gjennomføres på nytt etter at skriftlig del er vurdert til bestått.</article></article></li><li data-li-identifier="9." data-name="9."><article class="listArticle" id="paragraf-13-punkt-9"><article class="legalP" id="paragraf-13-punkt-9-ledd-1">Ved klage på en eksamen som består av en eller flere gruppedeler og en eller flere individuelle deler, kan gruppedelene bare underkastes ny sensur hvis alle gruppemedlemmene skriftlig godkjenner dette.</article></article></li></ul></article><article class="legalArticle" data-lovdata-URL="LTI/forskrift/2011-04-24-478/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Annullering av eksamen eller prøve, lovens § 4-7</span></h2><ul class="defaultList"><li data-li-identifier="1." data-name="1."><article class="listArticle" id="paragraf-14-punkt-1"><article class="legalP" id="paragraf-14-punkt-1-ledd-1">Klagenemnda ved høgskolen (lovens § 5-1) kan annullere eksamen eller prøve hvis studenten har opptrådt uredelig for å skaffe seg adgang til eksamen eller prøve jf. lovens § 4-7 første ledd (a), har forsøkt å fuske eller forsettelig eller grovt uaktsomt har fusket jf. lovens § 4-7 første ledd (b) i forbindelse med eksamen eller prøve.</article></article></li><li data-li-identifier="2." data-name="2."><article class="listArticle" id="paragraf-14-punkt-2"><article class="legalP" id="paragraf-14-punkt-2-ledd-1">Falsk registrering av studieaktivitet regnes som fusk.</article></article></li></ul><article class="legalP" id="paragraf-14-ledd-1">Vedtak om annullering etter lovens § 4-7 første og andre ledd kan påklages til Felles klagenemnd.</article></article><article class="legalArticle" data-lovdata-URL="LTI/forskrift/2011-04-24-478/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Utestenging eller bortvisning</span></h2><article class="legalP" id="paragraf-15-ledd-1">Studenter som opptrer på en måte som virker grovt forstyrrende for medstudenter jf. lovens § 4-8 første ledd kan bortvises for inntil ett år.<ul class="defaultList"><li data-li-identifier="1." data-name="1."><article class="listArticle" id="paragraf-15-ledd-1-punkt-1"><article class="legalP" id="paragraf-15-ledd-1-punkt-1-ledd-1">Studenter som opptrer grovt klanderverdig jf. lovens § 4-8 andre ledd kan utestenges fra studiet i inntil 3 år.</article></article></li><li data-li-identifier="2." data-name="2."><article class="listArticle" id="paragraf-15-ledd-1-punkt-2"><article class="legalP" id="paragraf-15-ledd-1-punkt-2-ledd-1">Studenter som har opptrådt som beskrevet i Lovens § 4-7 første ledd kan utestenges fra institusjonen og fratas retten til å gå opp til eksamen ved institusjoner etter denne lov i inntil ett år.</article></article></li><li data-li-identifier="3." data-name="3."><article class="listArticle" id="paragraf-15-ledd-1-punkt-3"><article class="legalP" id="paragraf-15-ledd-1-punkt-3-ledd-1">Klagenemnda ved høgskolen avgjør saker om utestenging og bortvisning.</article></article></li><li data-li-identifier="4." data-name="4."><article class="listArticle" id="paragraf-15-ledd-1-punkt-4"><article class="legalP" id="paragraf-15-ledd-1-punkt-4-ledd-1">Vedtak om utestenging og bortvisning jf. lovens § 4-8 kan påklages til Felles klagenemnd.</article></article></li><li data-li-identifier="5." data-name="5."><article class="listArticle" id="paragraf-15-ledd-1-punkt-5"><article class="legalP" id="paragraf-15-ledd-1-punkt-5-ledd-1">Studenten har rett til bistand fra advokat eller annen talsperson fra sak om bortvisning eller utestengning er reist eventuelt fra skriftlig advarsel etter første ledd jf. lovens § 4-8 første ledd er gitt. Utgiftene til dette dekkes av institusjonen.</article></article></li></ul></article></article><article class="legalArticle" data-lovdata-URL="LTI/forskrift/2011-04-24-478/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Vitnemål – karakterutskrift</span></h2><article class="legalP" id="paragraf-16-ledd-1">Studenter som oppfyller de samlede utdanningskrav som er gitt i ramme-, fag- og studieplaner og kravene i loven, har rett til å få dokumentert utdanningen slik:<ul class="defaultList"><li data-li-identifier="a)" data-name="a)"><article class="listArticle" id="paragraf-16-ledd-1-punkt-1"><article class="legalP" id="paragraf-16-ledd-1-punkt-1-ledd-1">Studenter som fullfører en profesjonsutdanning eller oppnår en grad skal ha vitnemål.</article></article></li><li data-li-identifier="b)" data-name="b)"><article class="listArticle" id="paragraf-16-ledd-1-punkt-2"><article class="legalP" id="paragraf-16-ledd-1-punkt-2-ledd-1">Studenter som fullfører et studium som ikke gir vitnemål, skal ha en endelig karakterutskrift som bekrefter fullført studium.</article></article></li><li data-li-identifier="c)" data-name="c)"><article class="listArticle" id="paragraf-16-ledd-1-punkt-3"><article class="legalP" id="paragraf-16-ledd-1-punkt-3-ledd-1">Studenter som fullfører enheter som ikke er dekket av a) og b) vil få karakterutskrift som omfatter alle emner/eksamener som er avlagt ved høgskolen.</article></article></li><li data-li-identifier="1." data-name="1."><article class="listArticle" id="paragraf-16-ledd-1-punkt-4"><article class="legalP" id="paragraf-16-ledd-1-punkt-4-ledd-1">Studenter som har fått fritak etter § 3-5 i loven, og som tilfredsstiller kravene til fullført studium, kan få vitnemål ved Høgskolen i Molde.</article></article></li><li data-li-identifier="2." data-name="2."><article class="listArticle" id="paragraf-16-ledd-1-punkt-5"><article class="legalP" id="paragraf-16-ledd-1-punkt-5-ledd-1">Normalt blir det skrevet ut bare ett vitnemål/en endelig karakterutskrift per student. Dersom en student forbedrer karakterer som inngår i vitnemålet eller endelig karakterutskriften, kan studenten få utskrevet ny karakterutskrift.</article></article></li><li data-li-identifier="3." data-name="3."><article class="listArticle" id="paragraf-16-ledd-1-punkt-6"><article class="legalP" id="paragraf-16-ledd-1-punkt-6-ledd-1">Vitnemål – sammen med grunnlaget for vitnemål – skal som et minimum gi opplysninger om: <ul class="defaultList"><li data-li-identifier="a)" data-name="a)"><article class="listArticle" id="paragraf-16-ledd-1-punkt-6-ledd-1-punkt-1"><article class="legalP" id="paragraf-16-ledd-1-punkt-6-ledd-1-punkt-1-ledd-1">navn og fødselsnummer/fødselsdato for internasjonale studenter</article></article></li><li data-li-identifier="b)" data-name="b)"><article class="listArticle" id="paragraf-16-ledd-1-punkt-6-ledd-1-punkt-2"><article class="legalP" id="paragraf-16-ledd-1-punkt-6-ledd-1-punkt-2-ledd-1">hvilken utdanning som er gjennomført</article></article></li><li data-li-identifier="c)" data-name="c)"><article class="listArticle" id="paragraf-16-ledd-1-punkt-6-ledd-1-punkt-3"><article class="legalP" id="paragraf-16-ledd-1-punkt-6-ledd-1-punkt-3-ledd-1">tidspunkt for fullført utdanning</article></article></li><li data-li-identifier="d)" data-name="d)"><article class="listArticle" id="paragraf-16-ledd-1-punkt-6-ledd-1-punkt-4"><article class="legalP" id="paragraf-16-ledd-1-punkt-6-ledd-1-punkt-4-ledd-1">hvilken grad og evt. tittel som er oppnådd</article></article></li><li data-li-identifier="e)" data-name="e)"><article class="listArticle" id="paragraf-16-ledd-1-punkt-6-ledd-1-punkt-5"><article class="legalP" id="paragraf-16-ledd-1-punkt-6-ledd-1-punkt-5-ledd-1">emnekode/eksamenskode, navn, studiepoeng, tidspunkt for avlagt eksamen og karakter som inngår i studiet ved fritak/godkjenning av emner/vurderingsordning påføres den utdanningen som er grunnlag for fritaket/godkjenningen</article></article></li><li data-li-identifier="f)" data-name="f)"><article class="listArticle" id="paragraf-16-ledd-1-punkt-6-ledd-1-punkt-6"><article class="legalP" id="paragraf-16-ledd-1-punkt-6-ledd-1-punkt-6-ledd-1">tittel på større skriftlige oppgaver kan inngå</article></article></li><li data-li-identifier="g)" data-name="g)"><article class="listArticle" id="paragraf-16-ledd-1-punkt-6-ledd-1-punkt-7"><article class="legalP" id="paragraf-16-ledd-1-punkt-6-ledd-1-punkt-7-ledd-1">karaktersystem som er blitt benyttet.</article></article></li></ul></article></article></li><li data-li-identifier="4." data-name="4."><article class="listArticle" id="paragraf-16-ledd-1-punkt-7"><article class="legalP" id="paragraf-16-ledd-1-punkt-7-ledd-1">Endelig karakterutskrift som bekrefter fullført studium skal som et minimum gi opplysninger om: <ul class="defaultList"><li data-li-identifier="a)" data-name="a)"><article class="listArticle" id="paragraf-16-ledd-1-punkt-7-ledd-1-punkt-1"><article class="legalP" id="paragraf-16-ledd-1-punkt-7-ledd-1-punkt-1-ledd-1">navn og fødselsnummer/fødselsdato for internasjonale studenter</article></article></li><li data-li-identifier="b)" data-name="b)"><article class="listArticle" id="paragraf-16-ledd-1-punkt-7-ledd-1-punkt-2"><article class="legalP" id="paragraf-16-ledd-1-punkt-7-ledd-1-punkt-2-ledd-1">hvilken utdanning som er gjennomført</article></article></li><li data-li-identifier="c)" data-name="c)"><article class="listArticle" id="paragraf-16-ledd-1-punkt-7-ledd-1-punkt-3"><article class="legalP" id="paragraf-16-ledd-1-punkt-7-ledd-1-punkt-3-ledd-1">tidspunkt for fullført utdanning</article></article></li><li data-li-identifier="d)" data-name="d)"><article class="listArticle" id="paragraf-16-ledd-1-punkt-7-ledd-1-punkt-4"><article class="legalP" id="paragraf-16-ledd-1-punkt-7-ledd-1-punkt-4-ledd-1">emnekode/eksamenskode, navn, studiepoeng, tidspunkt for avlagt eksamen og karakter som inngår i studiet</article></article></li><li data-li-identifier="e)" data-name="e)"><article class="listArticle" id="paragraf-16-ledd-1-punkt-7-ledd-1-punkt-5"><article class="legalP" id="paragraf-16-ledd-1-punkt-7-ledd-1-punkt-5-ledd-1">ved fritak/godkjenning av emner/vurderingsordning påføres den utdanningen som er grunnlag for fritaket/godkjenningen</article></article></li><li data-li-identifier="f)" data-name="f)"><article class="listArticle" id="paragraf-16-ledd-1-punkt-7-ledd-1-punkt-6"><article class="legalP" id="paragraf-16-ledd-1-punkt-7-ledd-1-punkt-6-ledd-1">tittel på større skriftlige oppgaver kan inngå</article></article></li><li data-li-identifier="g)" data-name="g)"><article class="listArticle" id="paragraf-16-ledd-1-punkt-7-ledd-1-punkt-7"><article class="legalP" id="paragraf-16-ledd-1-punkt-7-ledd-1-punkt-7-ledd-1">karaktersystem som er blitt benyttet.</article></article></li></ul></article></article></li><li data-li-identifier="5." data-name="5."><article class="listArticle" id="paragraf-16-ledd-1-punkt-8"><article class="legalP" id="paragraf-16-ledd-1-punkt-8-ledd-1">Diploma Supplement er et vitnemålstillegg på engelsk, og skal oppgi navn og personalia for studenten, informasjon om studiet vedkommende har gjennomført og norsk utdannings- og vurderingssystem. Diploma Supplement inneholder ikke vurdering av prestasjonene for den enkelte student. Diploma Supplement skal følge det originale vitnemålet, og er bare gyldig sammen med dette.</article></article></li></ul></article></article><article class="legalArticle" data-lovdata-URL="LTI/forskrift/2011-04-24-478/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Forholdet til nasjonale rammeplaner</span></h2><article class="legalP" id="paragraf-17-ledd-1">Dersom disse forskriftene er i strid med regler i nasjonale rammeplaner, gjelder de sistnevnte.</article></article><article class="legalArticle" data-lovdata-URL="LTI/forskrift/2011-04-24-478/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Utfyllende bestemmelser</span></h2><article class="legalP" id="paragraf-18-ledd-1">Høgskolestyret kan vedta utfyllende regler til denne forskrift om særlige bestemmelser for eksamener i bestemte emner/studier.</article></article><article class="legalArticle" data-lovdata-URL="LTI/forskrift/2011-04-24-478/§19" data-name="§19" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Ikrafttredelse</span></h2><article class="legalP" id="paragraf-19-ledd-1">Denne forskrift trer i kraft straks.</article></article><section class="section" id="kapittel-1" data-lovdata-URL="LTI/forskrift/2011-04-24-478/KAPITTEL_1"><h2>Rettelser</h2><article class="defaultP" data-text-size="small"><strong>Publisert:</strong> I 2011 hefte 7 (Rettelse)</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">§ 16 nr. 2 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">Normalt blir det skrevet ut bare ett vitnemål/en endelig karakterutskrift per student. Dersom en student forbedrer karakterer som inngår i vitnemålet eller endelig <i>karakterutskrift</i>, kan studenten få utskrevet <i>nytt vitnemål/</i>ny karakterutskrift.</article></article></li></ul></article></section></main></body></html>