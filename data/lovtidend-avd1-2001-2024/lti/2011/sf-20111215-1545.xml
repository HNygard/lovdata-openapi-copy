<!DOCTYPE html><html lang="no"><head><title>Forskrift for graden philosophiae doctor (ph.d.) ved Norges veterinærhøgskole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-12-15-1545</dd><dt class="dokid">DokumentID</dt><dd class="dokid">LTI/forskrift/2011-12-15-1545</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 7 s 1071</dd><dt class="dateInForce">I kraft fra</dt><dd class="dateInForce">2012-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-03-29-1100</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li></ul></dd><dt class="dateOfPublication">Kunngjort</dt><dd class="dateOfPublication">2012-06-19 15:05</dd><dt class="journalNumber">Journalnummer</dt><dd class="journalNumber">2012-0476</dd><dt class="titleShort">Korttittel</dt><dd class="titleShort">Forskrift for graden ph.d. ved NVH</dd><dt class="title">Tittel</dt><dd class="title">Forskrift for graden philosophiae doctor (ph.d.) ved Norges veterinærhøgskole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Norges veterinærhøgskole 15. desember 2011 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3.</dd><dt class="refid">RefID</dt><dd class="refid">forskrift/2011-12-15-1545</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for graden philosophiae doctor (ph.d.) ved Norges veterinærhøgskole<ul class="tocSubUl"><li>Del I: Innledende bestemmelser<ul class="tocSubUl"><li>§ 1. Virkeområde</li><li>§ 2. Mål for ph.d.-utdanningen</li><li>§ 3. Ansvar for ph.d.-utdanningen</li><li>§ 4. Kvalitetssikring</li></ul></li><li>Del II: Opptak<ul class="tocSubUl"><li>§ 5. Opptak</li><li>§ 6. Ph.d.-avtalen</li></ul></li><li>Del III: Gjennomføring<ul class="tocSubUl"><li>§ 7. Veiledning</li><li>§ 8. Opplæringsdelen</li><li>§ 9. Rapportering</li><li>§ 10. Ph.d.-avhandlingen</li><li>§ 11. Meldeplikt om arbeidsresultater som har potensial for næringsmessig utnyttelse</li></ul></li><li>Del IV: Fullføring<ul class="tocSubUl"><li>§ 12. Bedømmelse</li><li>§ 13. Innlevering</li><li>§ 14. Oppnevning av bedømmelseskomité</li><li>§ 15. Bedømmelseskomiteens arbeid</li><li>§ 16. Institusjonens behandling av bedømmelseskomiteens innstilling</li><li>§ 17. Ny innlevering</li><li>§ 18. Offentliggjøring av avhandlingen</li><li>§ 19. Doktorgradsprøve</li><li>§ 20. Godkjenning av doktorgradsprøve</li><li>§ 21. Kreering og diplom</li><li>§ 22. Vedlegg til diplom (Diploma Supplement)</li></ul></li><li>Del V: Klage og ikrafttredelse og overgangsbestemmelser<ul class="tocSubUl"><li>§ 23. Klage</li><li>§ 24. Utfyllende bestemmelser</li><li>§ 25. Overgangsbestemmelser</li><li>§ 26. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2011-12-15-1545" id="dokument"><h1>Forskrift for graden philosophiae doctor (ph.d.) ved Norges veterinærhøgskole</h1><section class="section" data-name="delI" id="kapittel-1" data-lovdata-URL="LTI/forskrift/2011-12-15-1545/KAPITTEL_1"><h2>Del I: Innledende bestemmelser</h2><article class="legalArticle" data-lovdata-URL="LTI/forskrift/2011-12-15-1545/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Denne forskriften gjelder doktorgradsutdanningen som fører frem til graden philosophiae doctor (ph.d.) Forskriften omhandler mål, ansvarsforhold, opptak, gjennomføring og avslutning av ph.d-utdanningen.</article></article><article class="legalArticle" data-lovdata-URL="LTI/forskrift/2011-12-15-1545/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Mål for ph.d.-utdanningen</span></h3><article class="legalP" id="kapittel-1-paragraf-2-ledd-1">Ph.d.-utdanningen ved Norges veterinærhøgskole skal utdanne selvstendige forskere på internasjonalt nivå i samsvar med anerkjente vitenskapelige og etiske prinsipper. Utdanningen skal kvalifisere for forskningsvirksomhet og for annet arbeid i samfunnet hvor det stilles høye krav til vitenskapelig innsikt og analytisk tenkning. Ph.d.-utdanningen skal gi kandidaten kunnskap, ferdigheter og kompetanse i tråd med det nasjonale kvalifikasjonsrammeverket.</article> <article class="defaultP" margin-top="true"><i>§ 2.1. Innhold og omfang av ph.d.-utdanningen</i></article><article class="legalP" id="kapittel-1-paragraf-2-ledd-2">Ph.d.-utdanningen utgjør til sammen 180 studiepoeng og skal være lagt opp slik at den kan fullføres innenfor normert tidsramme på tre (3) års heltidsstudium. En opplæringsdel av minimum 30 studiepoengs omfang skal være inkludert. Ph.d.-utdanningens viktigste komponent er et selvstendig forskningsarbeid som gjennomføres under aktiv veiledning.</article><article class="legalP" id="kapittel-1-paragraf-2-ledd-3">Ph.d.-graden tildeles på grunnlag av:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-2-ledd-3-punkt-1"><article class="legalP" id="kapittel-1-paragraf-2-ledd-3-punkt-1-ledd-1">et selvstendig forskningsarbeid i samarbeid med veiledergruppen og eventuelt andre forskere nasjonalt og internasjonalt</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-3-punkt-2"><article class="legalP" id="kapittel-1-paragraf-2-ledd-3-punkt-2-ledd-1">godkjent opplæringsdel</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-3-punkt-3"><article class="legalP" id="kapittel-1-paragraf-2-ledd-3-punkt-3-ledd-1">godkjent vitenskapelig avhandling</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-3-punkt-4"><article class="legalP" id="kapittel-1-paragraf-2-ledd-3-punkt-4-ledd-1">godkjent prøveforelesning over oppgitt emne</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-3-punkt-5"><article class="legalP" id="kapittel-1-paragraf-2-ledd-3-punkt-5-ledd-1">godkjent offentlig forsvar av avhandlingen (disputas).</article></article></li></ul></article></article><article class="legalArticle" data-lovdata-URL="LTI/forskrift/2011-12-15-1545/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Ansvar for ph.d.-utdanningen</span></h3><article class="legalP" id="kapittel-1-paragraf-3-ledd-1">Styret ved Norges veterinærhøgskole har det overordnede ansvar for ph.d-utdanningen og gir regler for organiseringen. Ph.d.-utvalget skal gi råd til Rektor og arbeide med kvalitetssikring av og innholdet i ph.d.-utdanningen.</article></article><article class="legalArticle" data-lovdata-URL="LTI/forskrift/2011-12-15-1545/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Kvalitetssikring</span></h3><article class="legalP" id="kapittel-1-paragraf-4-ledd-1">Ph.d.-utdanningen er omfattet av Norges veterinærhøgskoles kvalitetssystem.</article></article></section><section class="section" data-name="delII" id="kapittel-2" data-lovdata-URL="LTI/forskrift/2011-12-15-1545/KAPITTEL_2"><h2>Del II: Opptak</h2><article class="legalArticle" data-lovdata-URL="LTI/forskrift/2011-12-15-1545/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Opptak</span></h3> <article class="defaultP" margin-top="true"><i>§ 5.1. Vilkår for opptak</i></article><article class="legalP" id="kapittel-2-paragraf-1-ledd-1">For opptak til ph.d.-utdanning må søkeren ha oppnådd cand.med.vet.-grad, relevant femårig mastergrad eller ha gjennomført annen relevant profesjonsutdanning fra et nasjonalt lærested eller tilsvarende utdanning fra utenlandsk lærested. Søkeren må ha dokumentert sterk faglig bakgrunn fra sitt tidligere studium.</article><article class="legalP" id="kapittel-2-paragraf-1-ledd-2">Rektor kan, etter innstilling fra Ph.d.-utvalget, stille krav om at søkere gjennomgår særskilte kurs og/eller består særskilt prøve før opptak.</article><article class="legalP" id="kapittel-2-paragraf-1-ledd-3">Opptak skjer fortløpende gjennom året. Søknaden behandles av Ph.d.-utvalget som så avgjør om den kan godkjennes. Søknaden besvares innen én måned.</article> <article class="defaultP" margin-top="true"><i>§ 5.2. Søknad om opptak</i></article><article class="legalP" id="kapittel-2-paragraf-1-ledd-4">Søknad om opptak sendes til Norges veterinærhøgskole på skjema «Søknad om opptak til-, og avtale om gjennomføring av doktorgradstudiet».</article> <article class="defaultP" margin-top="true"><i>Søknaden skal inneholde:</i><ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-1-ledd-4-punkt-1"><article class="legalP" id="kapittel-2-paragraf-1-ledd-4-punkt-1-ledd-1">Originale eksamensvitnemål fra utdanningen som skal ligge til grunn for opptaket, dersom disse ikke er vurdert i forbindelse med ansettelse ved Norges veterinærhøgskole</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-4-punkt-2"><article class="legalP" id="kapittel-2-paragraf-1-ledd-4-punkt-2-ledd-1">Plan for opplæringsdelen (obligatorisk og selvvalgt del)</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-4-punkt-3"><article class="legalP" id="kapittel-2-paragraf-1-ledd-4-punkt-3-ledd-1">Prosjektbeskrivelse</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-4-punkt-4"><article class="legalP" id="kapittel-2-paragraf-1-ledd-4-punkt-4-ledd-1">Eventuelt søknad om bruk av annet språk enn engelsk eller norsk i avhandlingen</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-4-punkt-5"><article class="legalP" id="kapittel-2-paragraf-1-ledd-4-punkt-5-ledd-1">Forslag til hovedveileder og biveileder(e) og angivelse av tilknytning til aktivt forskningsmiljø.</article></article></li></ul></article> <article class="defaultP" margin-top="true"><i>Prosjektbeskrivelse skal omfatte:</i><ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-1-ledd-4-punkt-6"><article class="legalP" id="kapittel-2-paragraf-1-ledd-4-punkt-6-ledd-1">faglig redegjørelse for prosjektet (tema, problemstillinger, valg av metoder)</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-4-punkt-7"><article class="legalP" id="kapittel-2-paragraf-1-ledd-4-punkt-7-ledd-1">fremdriftsplan</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-4-punkt-8"><article class="legalP" id="kapittel-2-paragraf-1-ledd-4-punkt-8-ledd-1">finansiering</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-4-punkt-9"><article class="legalP" id="kapittel-2-paragraf-1-ledd-4-punkt-9-ledd-1">dokumentasjon av spesielle behov for faglige og materielle ressurser</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-4-punkt-10"><article class="legalP" id="kapittel-2-paragraf-1-ledd-4-punkt-10-ledd-1">For kandidater med ekstern finansiering eller arbeidsplass ved annen institusjon skal det foreligge en avtale om nødvendig infrastruktur mellom Norges veterinærhøgskole og den eksterne institusjonen</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-4-punkt-11"><article class="legalP" id="kapittel-2-paragraf-1-ledd-4-punkt-11-ledd-1">planer for opphold ved utenlandsk institusjon</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-4-punkt-12"><article class="legalP" id="kapittel-2-paragraf-1-ledd-4-punkt-12-ledd-1">faglig formidling</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-4-punkt-13"><article class="legalP" id="kapittel-2-paragraf-1-ledd-4-punkt-13-ledd-1">Opplysninger om eventuelle immaterialrettslige restriksjoner for å beskytte andres rettigheter</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-4-punkt-14"><article class="legalP" id="kapittel-2-paragraf-1-ledd-4-punkt-14-ledd-1">Redegjørelse for eventuelle rettslige og etiske problemstillinger som prosjektet reiser og hvordan disse kan avklares. Det skal fremgå om prosjektet er avhengig av tillatelse fra Forsøksdyrutvalget eller andre forskningsetiske komiteer.</article></article></li></ul></article><article class="legalP" id="kapittel-2-paragraf-1-ledd-5">Ph.d.-kandidater som tilsettes ved Norges veterinærhøgskole, skal sende søknad om opptak til ph.d.-utdanningen senest innen to (2) måneder etter tiltredelse til stillingen.</article><article class="legalP" id="kapittel-2-paragraf-1-ledd-6">Søknaden om opptak behandles av Ph.d.-utvalget.</article> <article class="defaultP" margin-top="true"><i>§ 5.3. Infrastruktur</i></article><article class="legalP" id="kapittel-2-paragraf-1-ledd-7">Kandidaten skal ha til disposisjon nødvendig infrastruktur for gjennomføring av forskningsprosjektet. For kandidater med ekstern finansiering eller arbeidsplass inngås det avtale om nødvendig infrastruktur mellom Norges veterinærhøgskole og ekstern part jf. § 5.2. Slik avtale skal foreligge på det tidspunkt opptaksvedtaket fattes.</article> <article class="defaultP" margin-top="true"><i>§ 5.4. Opptaksvedtak</i></article><article class="legalP" id="kapittel-2-paragraf-1-ledd-8">Vedtak om opptak foretas av Ph.d.-utvalget basert på en samlet vurdering av søknaden. I vedtaket skal minst to veiledere oppnevnes. Avtaleperioden skal fastsettes med startdato og sluttdato. Startdato settes lik startdato for tilsetting eller finansiering. Eventuell forlengelse av avtaleperioden må relateres til rettighet som arbeidstaker eller avklares spesielt i forhold til kandidatens finansieringsgrunnlag.</article><article class="legalP" id="kapittel-2-paragraf-1-ledd-9">Opptak skal nektes dersom:<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-1-ledd-9-punkt-1"><article class="legalP" id="kapittel-2-paragraf-1-ledd-9-punkt-1-ledd-1">opphavsrettslige avtaler er til hinder for publisering og offentlig forsvar av avhandlingen</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-9-punkt-2"><article class="legalP" id="kapittel-2-paragraf-1-ledd-9-punkt-2-ledd-1">de immaterialrettslige avtaler som er inngått, er så urimelige at institusjonen ikke bør medvirke i prosjektet</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-9-punkt-3"><article class="legalP" id="kapittel-2-paragraf-1-ledd-9-punkt-3-ledd-1">det gjenstår mindre enn ett års fulltidsarbeid med forskningsprosjektet ved søknadstidspunkt.</article></article></li></ul></article> <article class="defaultP" margin-top="true"><i>§ 5.5. Avtaleperioden</i></article><article class="legalP" id="kapittel-2-paragraf-1-ledd-10">Ph.d.-utdanningen er normert til tre (3) års fulltidsstudier. Maksimal studietid for ph.d.-utdanningen er åtte (8) år fra opptaksdato til innlevering av avhandlingen til bedømmelse.</article><article class="legalP" id="kapittel-2-paragraf-1-ledd-11">Ved lovhjemlede avbrudd og godkjente permisjoner forlenges avtaleperioden tilsvarende. Ph.d.-kandidater som har foreldrepermisjon, kan under permisjonstiden likevel følge undervisning og avlegge eksamener i emner og kurs som skal inngå som en del av kandidatens opplæringsdel.</article><article class="legalP" id="kapittel-2-paragraf-1-ledd-12">Etter avtaleperiodens utløp opphører partenes rettigheter og plikter i henhold til ph.d.-avtalen slik at kandidaten kan miste sin rett til veiledning, kursdeltagelse og tilgang til Norges veterinærhøgskoles infrastruktur. Kandidaten kan likevel søke om å få levere sin avhandling til bedømmelse for ph.d.-graden.</article> <article class="defaultP" margin-top="true"><i>§ 5.6. Forlengelse av avtaleperioden</i></article><article class="legalP" id="kapittel-2-paragraf-1-ledd-13">Det kan søkes om forlengelse av avtaleperioden med inntil ett (1) år etter begrunnet søknad. Forlengelse av avtaleperioden forutsetter at det kan redegjøres for finansieringsgrunnlaget.</article><article class="legalP" id="kapittel-2-paragraf-1-ledd-14">Finansiering av forlengelse ved følgende forhold dekkes av institutt eller ekstern finansieringskilde når:<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-1-ledd-14-punkt-1"><article class="legalP" id="kapittel-2-paragraf-1-ledd-14-punkt-1-ledd-1">ph.d.-kandidaten skal delta i undervisning</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-14-punkt-2"><article class="legalP" id="kapittel-2-paragraf-1-ledd-14-punkt-2-ledd-1">ph.d.-kandidaten skal delta i klinikktjeneste eller diagnostisk arbeid</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-14-punkt-3"><article class="legalP" id="kapittel-2-paragraf-1-ledd-14-punkt-3-ledd-1">ph.d.-kandidaten skal delta i andre prosjekter som er finansiert av eksterne midler.</article></article></li></ul></article><article class="legalP" id="kapittel-2-paragraf-1-ledd-15">Det kan søkes om å få dekket forlengelse av avtaletiden dersom:<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-1-ledd-15-punkt-1"><article class="legalP" id="kapittel-2-paragraf-1-ledd-15-punkt-1-ledd-1">særlige forhold ved forskningsdelen vil kreve ekstra tid for gjennomføring</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-15-punkt-2"><article class="legalP" id="kapittel-2-paragraf-1-ledd-15-punkt-2-ledd-1">det er nødvendig med ekstra tid for at ph.d.-kandidaten skal kunne tilegne seg nødvendig kunnskap og kompetanse knyttet til selve gjennomføring av forskningsdelen.</article></article></li></ul></article><article class="legalP" id="kapittel-2-paragraf-1-ledd-16">Kun ph.d.-kandidater som er ansatt ved Norges veterinærhøgskole, kan søke om at forlengelsesperioden dekkes av Norges veterinærhøgskole.</article><article class="legalP" id="kapittel-2-paragraf-1-ledd-17">Søknad om forlengelse av avtaleperioden sendes for interne søkere i forbindelse med søknad om tildeling av stipendiatstilling, og for eksterne søkere i forbindelse med opptakssøknad. Søknaden skal inneholde en fulltidsplan for arbeidet ph.d.-kandidaten skal gjennomføre i forlengelsesperioden.</article> <article class="defaultP" margin-top="true"><i>§ 5.7. Avslutning før avtalt tid</i></article> <article class="defaultP" margin-top="true"><i>Frivillig avslutning</i></article><article class="legalP" id="kapittel-2-paragraf-1-ledd-18">Kandidaten og Norges veterinærhøgskole kan avtale at ph.d.-utdanningen avsluttes før avtalt tid. Ved slik avslutning av ph.d.-utdanningen skal det fastsettes skriftlig hvordan spørsmål knyttet til eventuelle tilsettingsforhold, finansiering, rettigheter til resultater mv. skal ordnes.</article><article class="legalP" id="kapittel-2-paragraf-1-ledd-19">Ved frivillig avslutning som skyldes kandidatens ønske om å skifte prosjekt, skal kandidaten søke om nytt opptak på grunnlag av det nye prosjektet. Overgang til ikke-organisert grad (dr.philos.) er å betrakte som frivillig avslutning. Begrunnet søknad sendes Rektor som fatter vedtak i saken.</article> <article class="defaultP" margin-top="true"><i>Tvungen avslutning</i></article><article class="legalP" id="kapittel-2-paragraf-1-ledd-20">Norges veterinærhøgskole kan vedta tvungen avslutning av ph.d.-utdanningen før avtalt tid. Slik avslutning kan besluttes hvis ett eller flere av følgende forhold foreligger:<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-1-ledd-20-punkt-1"><article class="legalP" id="kapittel-2-paragraf-1-ledd-20-punkt-1-ledd-1">vesentlig forsinkelse i gjennomføring av opplæringsdelen grunnet forhold som kandidaten selv har herredømme over</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-20-punkt-2"><article class="legalP" id="kapittel-2-paragraf-1-ledd-20-punkt-2-ledd-1">gjentatte vesentlige brudd fra kandidatens side på informasjons-, oppfølgings- eller rapporteringsplikt</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-20-punkt-3"><article class="legalP" id="kapittel-2-paragraf-1-ledd-20-punkt-3-ledd-1">forsinkelse i fremdriften av forskningsprosjektet som er av en slik art at det skaper tvil om hvorvidt kandidaten vil kunne fullføre prosjektet innen avtalt tid. For å danne grunnlag for tvungen avslutning må forsinkelsen skyldes forhold som kandidaten selv har herredømme over</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-20-punkt-4"><article class="legalP" id="kapittel-2-paragraf-1-ledd-20-punkt-4-ledd-1">brudd på forskningsetiske retningslinjer</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-20-punkt-5"><article class="legalP" id="kapittel-2-paragraf-1-ledd-20-punkt-5-ledd-1">opptreden fra kandidaten som bryter med tillit som må foreligge mellom Norges veterinærhøgskole og kandidat under gjennomføringen, herunder straffbare forhold.</article></article></li></ul></article><article class="legalP" id="kapittel-2-paragraf-1-ledd-21">Vedtak om tvungen avslutning fattes av Rektor.</article><article class="legalP" id="kapittel-2-paragraf-1-ledd-22">Ph.d.-kandidaten kan sies opp fra sin stilling når det er saklig grunn i Norges veterinærhøgskoles eller kandidatens forhold, jf. lov om statens tjenestemenn § 9 og § 10 eller avskjediges i henhold til § 15.</article></article><article class="legalArticle" data-lovdata-URL="LTI/forskrift/2011-12-15-1545/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Ph.d.-avtalen</span></h3><article class="legalP" id="kapittel-2-paragraf-2-ledd-1">Opptak til organisert ph.d.-utdanning, skal formaliseres som en skriftlig avtale og innbefattes av skjemaet «Søknad om opptak til-, og avtale om gjennomføring av doktorgradstudiet». Avtalen inngås mellom doktorgradskandidat, veiledere og det institutt ved Norges veterinærhøgskole som kandidaten skal knyttes til samt eventuelt ekstern institusjon, og angir partenes gjensidige rettigheter og plikter, blant annet i forhold til finansiering, veiledning, rapportering, publisering og eiendomsrett til resultater samt sikre at det legges til rette for at kandidaten deltar regelmessig i et aktivt forskermiljø.</article><article class="legalP" id="kapittel-2-paragraf-2-ledd-2">Avtalen skal sikre at ph.d.-kandidaten skal kunne gjennomføre til avtalt tid.</article><article class="legalP" id="kapittel-2-paragraf-2-ledd-3">Hvis forskningsarbeidet skal foregå ved institusjon(er) utenfor Norges veterinærhøgskole, skal denne/disse også inngå avtale med kandidaten og med Norges veterinærhøgskole.</article><article class="legalP" id="kapittel-2-paragraf-2-ledd-4">Vesentlige endringer i de forhold som omtales i avtalen(e), skal forelegges Ph.d.-utvalget til godkjenning, og eventuelt ny avtale skal utarbeides.</article></article></section><section class="section" data-name="delIII" id="kapittel-3" data-lovdata-URL="LTI/forskrift/2011-12-15-1545/KAPITTEL_3"><h2>Del III: Gjennomføring</h2><article class="legalArticle" data-lovdata-URL="LTI/forskrift/2011-12-15-1545/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Veiledning</span></h3> <article class="defaultP" margin-top="true"><i>§ 7.1. Oppnevning av veiledere</i></article><article class="legalP" id="kapittel-3-paragraf-1-ledd-1">Arbeidet med doktoravhandlingen skal foregå under individuell veiledning. Ph.d.-kandidaten skal ha minst to veiledere hvorav en oppnevnes som hovedveileder. Hovedveilederen og minst en medveileder skal være oppnevnt på opptakstidspunktet. Ph.d.-utvalget oppnevner veiledere etter forslag fra det aktuelle institutt.</article><article class="legalP" id="kapittel-3-paragraf-1-ledd-2">Hovedveileder har det faglige hovedansvar for kandidaten.</article><article class="legalP" id="kapittel-3-paragraf-1-ledd-3">Medveiledere er fagpersoner som deler det faglige ansvaret for kandidaten sammen med hovedveileder.</article><article class="legalP" id="kapittel-3-paragraf-1-ledd-4">Dersom det oppnevnes ekstern hovedveileder skal det oppnevnes medveileder fra Norges veterinærhøgskole.</article><article class="legalP" id="kapittel-3-paragraf-1-ledd-5">Habilitetsreglene i forvaltningslovens andre kapittel «Om ugildhet» (§ 6 – § 10) gjelder for veilederne.</article><article class="legalP" id="kapittel-3-paragraf-1-ledd-6">Alle veiledere skal ha doktorgrad eller tilsvarende kompetanse innenfor fagfeltet og være aktive forskere. Hovedveileder skal ha kompetanse i veiledning av ph.d.-kandidater for eksempel i form av veiledererfaring eller -opplæring.</article><article class="legalP" id="kapittel-3-paragraf-1-ledd-7">Ph.d.-kandidaten og veileder kan ved enighet anmode instituttleder eller ekstern institusjonsleder om at det oppnevnes ny veileder for kandidaten. Ph.d.-utvalget oppnevner ny veileder. Som hovedregel kan ikke veileder fratre før ny veileder er oppnevnt.</article><article class="legalP" id="kapittel-3-paragraf-1-ledd-8">Hvis en doktorgradsstudent eller veileder finner at den annen part ikke etterlever sine forpliktelser etter avtalen, plikter de å ta dette opp med hverandre og i fellesskap søke å finne en løsning på den situasjonen som er oppstått. Tvister som ikke kan løses mellom kandidaten og veileder i samråd med instituttleder eventuelt ekstern institusjonsleder kan bringes inn av partene til behandling i Ph.d.-utvalget.</article><article class="legalP" id="kapittel-3-paragraf-1-ledd-9">Hvis en ph.d.-kandidat eller veileder finner at den annen part ikke oppfyller sine forpliktelser etter denne avtale, og partene etter drøfting ikke er kommet til enighet om hvordan situasjonen skal løses, kan veileder be om å bli løst fra veiledningsavtalen. Anmodning om å bli løst fra veiledningsavtalen skal sendes til Ph.d.-utvalget via instituttleder. Kopi av anmodningen sendes av den part som reiser saken til den annen part.</article> <article class="defaultP" margin-top="true"><i>§ 7.2. Veiledningens innhold</i></article><article class="legalP" id="kapittel-3-paragraf-1-ledd-10">Ph.d.-kandidaten og veilederne skal ha jevnlig kontakt, og kontakthyppigheten skal framgå av den årlige fremdriftsrapporteringen, jf. § 9.</article><article class="legalP" id="kapittel-3-paragraf-1-ledd-11">Veilederne plikter å holde seg orientert om fremdriften i kandidatens arbeid og vurdere det i forhold til prosjektets fremdriftsplan, jf. § 5.2.</article><article class="legalP" id="kapittel-3-paragraf-1-ledd-12">Veilederne plikter å følge opp faglige forhold som kan medføre forsinket gjennomføring av ph.d.-utdanningen, slik at den kan fullføres innenfor normert tid.</article><article class="legalP" id="kapittel-3-paragraf-1-ledd-13">Veilederne skal gi råd om formuleringer og avgrensning av tema og problemstillinger, drøfte og vurdere hypoteser og metoder, drøfte resultater og tolkning av disse, drøfte opplegg og gjennomføring av fremstillingen, herunder disposisjon, språklig form, dokumentasjon og gi hjelp til orientering i faglitteratur og datagrunnlag i bibliotek, arkiv eller registre. Veilederne bør gi kandidaten veiledning i forskningsetiske spørsmål knyttet til avhandlingen.</article><article class="legalP" id="kapittel-3-paragraf-1-ledd-14">Hovedveileder skal legge til rette for at ph.d.-kandidaten deltar i et aktivt forskermiljø med seniorforskere og andre doktorgradsstudenter. For doktorgradsstudenter som har hovedtilknytning ved annen institusjon, skal det inngås avtale mellom Norges veterinærhøgskole og samarbeidende institusjon som regulerer arbeidsvilkårene og herunder sikrer doktorgradsstudentens deltakelse i at aktivt forskermiljø.</article></article><article class="legalArticle" data-lovdata-URL="LTI/forskrift/2011-12-15-1545/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Opplæringsdelen</span></h3> <article class="defaultP" margin-top="true"><i>§ 8.1. Formål, innhold og omfang</i></article><article class="legalP" id="kapittel-3-paragraf-2-ledd-1">Norges veterinærhøgskole har ansvar for at opplæringsdelen gir utdanning på høyt faglig nivå i henhold til internasjonal standard, og inneholde trening i faglig formidling, innføring i forskningsetikk, vitenskapsteori og vitenskapsmetode.</article><article class="legalP" id="kapittel-3-paragraf-2-ledd-2">Opplæringen skal, sammen med forskningsarbeidet, bidra til oppnåelse av forventet læringsutbytte i henhold til det nasjonale kvalitetsrammeverket. Opplæringsdelen består av en obligatorisk del og en selvvalgt del.</article><article class="legalP" id="kapittel-3-paragraf-2-ledd-3">Alle som er tatt opp til ph.d.-utdanningen, skal følge det obligatoriske opplæringsprogrammet, inklusive midtveisevalueringen, ved Norges veterinærhøgskole, men står for øvrig fritt til å velge annen relevant opplæring. Den selvvalgte delen skal være på doktorgradsnivå. Opplæringsdelen skal godkjennes i forbindelse med opptakssøknaden, jf. § 5.2.</article><article class="legalP" id="kapittel-3-paragraf-2-ledd-4">For all opplæring kreves dokumentasjon for at kandidaten har tilegnet seg de nødvendige faglige kunnskapene. Slik dokumentasjon kan gis gjennom obligatoriske praktiske øvelser, skriftlige eller muntlige prøver, forelesning, seminarundervisning eller i form av vitenskapelig og/eller populærvitenskapelig artikkel eller i annen form godkjent av Ph.d.-utvalget.</article><article class="legalP" id="kapittel-3-paragraf-2-ledd-5">Dersom Norges veterinærhøgskole ikke selv arrangerer hele opplæringsdelen, skal forholdene legges til rette for at kandidaten får tilsvarende opplæring ved en annen institusjon. Kurs på doktorgradsnivå ved annen institusjon skal godkjennes i samsvar med reglene i lov om universiteter og høyskoler, § 3-4 første ledd.</article><article class="legalP" id="kapittel-3-paragraf-2-ledd-6">Det bør normalt planlegges et utenlandsopphold i forbindelse med opplæringsdelen eller forskningsarbeidet.</article><article class="legalP" id="kapittel-3-paragraf-2-ledd-7">Opplæringsdelen skal tilsvare minst 30 studiepoeng hvorav minst 20 studiepoeng skal avlegges etter opptak. Elementer som skal inngå i opplæringsdelen, bør ikke være eldre enn to (2) år ved opptaksdato.</article> <article class="defaultP" margin-top="true"><i>§ 8.2. Beregning av studiepoeng</i></article><article class="legalP" id="kapittel-3-paragraf-2-ledd-8">Kandidatens plan for gjennomføring av opplæringsdelen godkjennes i henhold til følgende retningslinjer for beregning av studiepoeng:<ul class="defaultList"><li data-li-identifier="-" data-name="-"><article class="listArticle" id="kapittel-3-paragraf-2-ledd-8-punkt-1"><article class="legalP" id="kapittel-3-paragraf-2-ledd-8-punkt-1-ledd-1">Mottatt undervisning i form av forelesninger, praktiske øvelser, gruppearbeid og deltakelse i seminar. En ukes arbeid gir 1,5 studiepoeng</article></article></li><li data-li-identifier="-" data-name="-"><article class="listArticle" id="kapittel-3-paragraf-2-ledd-8-punkt-2"><article class="legalP" id="kapittel-3-paragraf-2-ledd-8-punkt-2-ledd-1">Studieopphold av minst 2 ukers varighet i utlandet gir 3 studiepoeng. Det gis maksimalt 6 studiepoeng</article></article></li><li data-li-identifier="-" data-name="-"><article class="listArticle" id="kapittel-3-paragraf-2-ledd-8-punkt-3"><article class="legalP" id="kapittel-3-paragraf-2-ledd-8-punkt-3-ledd-1">Fremlegging av resultat fra eget prosjekt ved kongress eller annet forskerforum: En posterpresentasjon i nasjonalt eller internasjonalt forum gir 1,5 studiepoeng, en muntlig presentasjon i nasjonalt forum gir 1,5 studiepoeng og en muntlig presentasjon i internasjonalt forum gir 3 studiepoeng. Det gis poeng for maksimalt to postere og to muntlige innlegg, det vil si maksimalt 9 studiepoeng</article></article></li><li data-li-identifier="-" data-name="-"><article class="listArticle" id="kapittel-3-paragraf-2-ledd-8-punkt-4"><article class="legalP" id="kapittel-3-paragraf-2-ledd-8-punkt-4-ledd-1">Individuelt lesepensum etter søknad. For å få godkjent lesepensum som en del av opplæringsdelen skal det gjennomføres eksaminasjon. En ukes arbeid gir 1,5 studiepoeng. Det gis maksimalt 5 studiepoeng.</article></article></li></ul></article><article class="legalP" id="kapittel-3-paragraf-2-ledd-9">Det gis ikke uttelling for studiepoeng for opplæring som inngår i en lavere grad. Unntak gjelder opplæring i forbindelse med forskerlinjen ved Norges veterinærhøgskole.</article><article class="legalP" id="kapittel-3-paragraf-2-ledd-10">Det gis ikke studiepoeng for arbeid som tilsvarer mindre enn 1,5 studiepoeng.</article><article class="legalP" id="kapittel-3-paragraf-2-ledd-11">Norges veterinærhøgskole forbeholder seg retten til å beregne studiepoeng uavhengig av vekting fra andre institusjoner.</article></article><article class="legalArticle" data-lovdata-URL="LTI/forskrift/2011-12-15-1545/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Rapportering</span></h3> <article class="defaultP" margin-top="true"><i>§ 9.1. Årlig rapportering</i></article><article class="legalP" id="kapittel-3-paragraf-3-ledd-1">Kandidaten skal sende årlig rapport om progresjon i avhandlingsarbeidet. Veilederne sender årlig separat rapport. Av rapportene skal det fremgå hvor langt kandidaten er kommet i opplæringsdelen og i det vitenskapelige arbeidet i forhold til oppsatt plan. Av rapportene skal det videre fremgå eventuelle mangler ved veiledningen. Rapportene skal inneholde tiltak for å følge opp eventuelle mangler. Rapportene sendes elektronisk til Studie- og forskningsadministrativ avdeling med kopi til instituttleder og eventuelt leder ved ekstern institusjon, innen 15. september hvert år.</article><article class="legalP" id="kapittel-3-paragraf-3-ledd-2">Manglende eller mangelfull fremdriftsrapportering eller midtveisevaluering kan medføre tvungen avslutning av ph.d.-utdanningen før avtaleperiodens utløp, jf. § 5.6.</article> <article class="defaultP" margin-top="true"><i>§ 9.2. Midtveisevaluering</i></article><article class="legalP" id="kapittel-3-paragraf-3-ledd-3">Midtveis i utdanningsperioden skal det gjennomføres en obligatorisk midtveisevaluering. Midtveisevalueringen er knyttet til den enkeltes forskningsprosjekt og organiseres ute i forskningsmiljøene på instituttene. Midtveisevalueringen er en del av den obligatoriske opplæringsdelen og er poenggivende. Evalueringen skal være gjennomført før kandidaten har fullført to (2) formelle årsverk av utdanningstiden. Til å foreta evalueringen oppnevnes en uavhengig forsker.</article><article class="legalP" id="kapittel-3-paragraf-3-ledd-4">Midtveisevalueringen har blant annet som formål å gi kandidaten øvelse i å presentere sitt eget forskningsprosjekt skriftlig og muntlig, sette prosjektet i en større vitenskapelig sammenheng og gjennomgå forskningsetiske problemstillinger. Evalueringen skal også gi kandidaten og veiledere en evaluering av prosjektet som motivasjon for det videre arbeidet og avdekke om prosjektet krever ekstra oppfølging.</article><article class="legalP" id="kapittel-3-paragraf-3-ledd-5">Midtveisevalueringen inneholder:<ul class="defaultList"><li data-li-identifier="-" data-name="-"><article class="listArticle" id="kapittel-3-paragraf-3-ledd-5-punkt-1"><article class="legalP" id="kapittel-3-paragraf-3-ledd-5-punkt-1-ledd-1">En skriftlig presentasjon og oppsummering av prosjektet med vekt på oppnådde resultater, fremdrift og endringer i forhold til oppsatt prosjektplan.</article></article></li><li data-li-identifier="-" data-name="-"><article class="listArticle" id="kapittel-3-paragraf-3-ledd-5-punkt-2"><article class="legalP" id="kapittel-3-paragraf-3-ledd-5-punkt-2-ledd-1">En muntlig presentasjon på ca. 30 minutter i et åpent forum med mulighet til spørsmålstilling og plenumsdiskusjon etter presentasjonen.</article></article></li><li data-li-identifier="-" data-name="-"><article class="listArticle" id="kapittel-3-paragraf-3-ledd-5-punkt-3"><article class="legalP" id="kapittel-3-paragraf-3-ledd-5-punkt-3-ledd-1">Midtveisevaluering i et lukket forum som ledes av evalueringsansvarlig, med ph.d.-kandidaten, veilederne og instituttleder til stede. Evalueringsansvarlig skal gi kandidaten faglig tilbakemelding på den skriftlige og muntlige presentasjonen og eventuelt avdekke faglige, organisatoriske, eller samarbeidsrelaterte problemer knyttet til prosjektet og diskutere hvordan dette kan løses.</article></article></li></ul></article><article class="legalP" id="kapittel-3-paragraf-3-ledd-6">Den evalueringsansvarlige skriver en kort evalueringsrapport som sendes til Studie- og forskningsadministrativ avdeling med kopi til kandidaten, veiledere og instituttlederen, eventuelt leder ved ekstern institusjon. Dersom evalueringsansvarlig mener at prosjektet har vesentlige svakheter, ikke kan gjennomføres innenfor avtaletiden eller at det avdekkes faglige, organisatoriske eller samarbeidsrelaterte problemer skal dette angis i rapporten.</article><article class="legalP" id="kapittel-3-paragraf-3-ledd-7">Evalueringsrapporten skal følges opp av veileder, instituttleder, eventuelt ekstern institusjonsleder, og ph.d.-kandidaten, og det skal iverksettes tiltak og justeringer slik at ph.d.-utdanningen kan gjennomføres innenfor den fastsatte avtaletiden.</article><article class="legalP" id="kapittel-3-paragraf-3-ledd-8">Ved særlig alvorlige svakheter og forsinkelse i fremdriften av forskningsprosjektet som er av en slik art at det er tvilsomt at kandidaten kan fullføre prosjektet innen avtalt tid, skal tvungen avslutning vurderes, jf. § 5.6. For å danne grunnlag for tvungen avslutning må forsinkelsen skyldes forhold som kandidaten selv har herredømme over.</article></article><article class="legalArticle" data-lovdata-URL="LTI/forskrift/2011-12-15-1545/§10" data-name="§10" id="kapittel-3-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Ph.d.-avhandlingen</span></h3> <article class="defaultP" margin-top="true"><i>§ 10.1. Krav til avhandlingen</i></article><article class="legalP" id="kapittel-3-paragraf-4-ledd-1">Avhandlingen skal være et selvstendig, vitenskapelig arbeid som oppfyller internasjonale standarder med hensyn til etiske krav, faglig nivå og metode innen kandidatens fagområde.</article><article class="legalP" id="kapittel-3-paragraf-4-ledd-2">Avhandlingen skal bidra til å utvikle ny kunnskap og ligge på et nivå som tilsier at den vil kunne publiseres som en del av fagets vitenskapelige litteratur.</article><article class="legalP" id="kapittel-3-paragraf-4-ledd-3">Det vitenskapelige arbeidet og avhandlingen skal ha et omfang som tilsvarer 2,5 fulltids årsverk, og normalt bør bestå av minst tre (3) vitenskapelige artikler publisert eller innsendt til vurdering i internasjonale tidsskrift med fagfellevurdering. Kandidaten skal som hovedregel være førsteforfatter på minst to av artiklene. Der kandidaten ikke er førsteforfatter bør vedkommende ha bidratt vesentlig i datainnsamling, tolkning av resultater og artikkelskriving.</article><article class="legalP" id="kapittel-3-paragraf-4-ledd-4">I tillegg til de enkelte vitenskapelige artiklene skal avhandlingen inneholde:<ul class="defaultList"><li data-li-identifier="-" data-name="-"><article class="listArticle" id="kapittel-3-paragraf-4-ledd-4-punkt-1"><article class="legalP" id="kapittel-3-paragraf-4-ledd-4-punkt-1-ledd-1">Sammendrag på engelsk og norsk. Dersom det er gitt godkjenning til at avhandlingen er på annet språk enn norsk eller engelsk skal avhandlingen også ha sammendrag på dette språket, jf. § 5.2.</article></article></li><li data-li-identifier="-" data-name="-"><article class="listArticle" id="kapittel-3-paragraf-4-ledd-4-punkt-2"><article class="legalP" id="kapittel-3-paragraf-4-ledd-4-punkt-2-ledd-1">Bakgrunn og introduksjon som skal gi en systematisk oversikt over hovedtemaene studert i enkeltarbeidene.</article></article></li><li data-li-identifier="-" data-name="-"><article class="listArticle" id="kapittel-3-paragraf-4-ledd-4-punkt-3"><article class="legalP" id="kapittel-3-paragraf-4-ledd-4-punkt-3-ledd-1">Hovedmål og eventuelle delmål samt en begrunnelse for målene med avhandlingen.</article></article></li><li data-li-identifier="-" data-name="-"><article class="listArticle" id="kapittel-3-paragraf-4-ledd-4-punkt-4"><article class="legalP" id="kapittel-3-paragraf-4-ledd-4-punkt-4-ledd-1">Sammendrag av enkeltartiklene.</article></article></li><li data-li-identifier="-" data-name="-"><article class="listArticle" id="kapittel-3-paragraf-4-ledd-4-punkt-5"><article class="legalP" id="kapittel-3-paragraf-4-ledd-4-punkt-5-ledd-1">Samlet diskusjon av det vitenskapelige arbeidet, materiale og metoder og resultatene presentert i enkeltarbeidene. Det bør angis styrke og svakheter av resultatene i særdeleshet og samlet og sett i forhold til målene med avhandlingen. Når det er innlysende svakheter i de individuelle arbeidene, bør disse diskuteres spesielt i diskusjonen. Den samlete diskusjonen bør også inneholde konklusjon og perspektiver for videre forskning.</article></article></li></ul></article><article class="legalP" id="kapittel-3-paragraf-4-ledd-5">Del av fellesarbeid kan godtas til bedømmelse forutsatt at det representerer en selvstendig innsats som kan identifiseres. Ph.d.-kandidaten skal følge de normer for medforfatterskap som er allment akseptert i fagmiljøet og i henhold til internasjonale standarder. Det skal innhentes underskrevne erklæringer fra de øvrige forfatterne som beskriver kandidatens innsats i hvert enkelt arbeide.</article><article class="legalP" id="kapittel-3-paragraf-4-ledd-6">Dersom to kandidater leverer de samme artiklene som del av et felles arbeid, må arbeidet i omfang og antall publikasjoner tilsvare to doktorgradsavhandlinger, og hver kandidat må ha en selvstendig innledning og sammenskrivning. I tillegg skal hver enkelt kandidats selvstendige innsats være klart definert og utgjøre omkring halvparten av arbeidet.</article> <article class="defaultP" margin-top="true"><i>§ 10.2. Arbeider som ikke godtas</i></article><article class="legalP" id="kapittel-3-paragraf-4-ledd-7">Arbeid som har vært godtatt som grunnlag for tidligere eksamener, kan ikke antas til bedømmelse med mindre arbeidet inngår som en mindre del av en avhandling som består av flere, sammenhengende arbeider. Arbeid som inngår i veterinær diplomatutdanning og forskerlinja ved Norges veterinærhøgskole, kan likevel godtas. Data, analyser eller metoder fra tidligere grader kan benyttes som grunnlag for arbeid med ph.d.-prosjektet.</article><article class="legalP" id="kapittel-3-paragraf-4-ledd-8">Ved bruk av publiserte arbeider kan disse ikke godtas som del av avhandlingen, dersom de ved opptakstidspunkt er eldre enn fem (5) år fra publiseringsdato. Det kan dispenseres fra dette dersom helt ekstraordinære forhold tilsier det.</article><article class="legalP" id="kapittel-3-paragraf-4-ledd-9">En doktorgradsavhandling som er blitt underkjent ved tidligere bedømmelse ved Norges veterinærhøgskole, kan bedømmes i omarbeidet versjon først seks (6) måneder etter at høgskolen har fattet beslutning om å forkaste avhandlingen. Ny bedømmelse på kan bare finne sted én (1) gang.</article></article><article class="legalArticle" data-lovdata-URL="LTI/forskrift/2011-12-15-1545/§11" data-name="§11" id="kapittel-3-paragraf-5"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Meldeplikt om arbeidsresultater som har potensial for næringsmessig utnyttelse</span></h3><article class="legalP" id="kapittel-3-paragraf-5-ledd-1">Regulering av rettigheter mellom samarbeidende institusjoner skal reguleres i avtale.</article><article class="legalP" id="kapittel-3-paragraf-5-ledd-2">Kandidatens rettigheter til bruk av egne resultater, utnyttelse av patenterbare oppfinnelser, opphavsrettigheter m.m., er regulert av Arbeidstakeroppfinnerloven. Rektor kan, etter innstilling fra Utvalget for forskning og etikk, stille særskilte krav om utnyttelse av patenterbare oppfinnelser, opphavsrettigheter m.m.</article></article></section><section class="section" data-name="delIV" id="kapittel-4" data-lovdata-URL="LTI/forskrift/2011-12-15-1545/KAPITTEL_4"><h2>Del IV: Fullføring</h2><article class="legalArticle" data-lovdata-URL="LTI/forskrift/2011-12-15-1545/§12" data-name="§12" id="kapittel-4-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Bedømmelse</span></h3> <article class="defaultP" margin-top="true"><i>§ 12.1. Grunnlag for bedømmelse</i></article><article class="legalP" id="kapittel-4-paragraf-1-ledd-1">Doktorgraden tildeles på grunnlag av:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">Godkjent gjennomføring av opplæringsprogrammet</article></article></li><li data-li-identifier="-" data-name="-"><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">Godkjent vitenskapelig avhandling</article></article></li><li data-li-identifier="-" data-name="-"><article class="listArticle" id="kapittel-4-paragraf-1-ledd-1-punkt-3"><article class="legalP" id="kapittel-4-paragraf-1-ledd-1-punkt-3-ledd-1">Godkjent prøveforelesning over oppgitt emne</article></article></li><li data-li-identifier="-" data-name="-"><article class="listArticle" id="kapittel-4-paragraf-1-ledd-1-punkt-4"><article class="legalP" id="kapittel-4-paragraf-1-ledd-1-punkt-4-ledd-1">Godkjent offentlig forsvar av avhandlingen (disputas)</article></article></li></ul></article> <article class="defaultP" margin-top="true"><i>§ 12.2. Tidsbruk fra innlevering til disputas</i></article><article class="legalP" id="kapittel-4-paragraf-1-ledd-2">Det skal bestrebes at tiden fra innlevering til disputas er kortest mulig og skal normalt ikke overstige tre (3) måneder.</article></article><article class="legalArticle" data-lovdata-URL="LTI/forskrift/2011-12-15-1545/§13" data-name="§13" id="kapittel-4-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Innlevering</span></h3> <article class="defaultP" margin-top="true"><i>§ 13.1. Innlevering av avhandlingen</i></article><article class="legalP" id="kapittel-4-paragraf-2-ledd-1">Søknad om å få avhandlingen bedømt kan først leveres når opplæringsdelen er godkjent. Søknaden rettes til Norges veterinærhøgskole. Som vedlegg til søknaden skal følge:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">Fem bundne eller heftede eksemplarer av avhandlingen</article></article></li><li data-li-identifier="-" data-name="-"><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">Følgeskjema</article></article></li><li data-li-identifier="-" data-name="-"><article class="listArticle" id="kapittel-4-paragraf-2-ledd-1-punkt-3"><article class="legalP" id="kapittel-4-paragraf-2-ledd-1-punkt-3-ledd-1">Skriftlig uttalelse fra hovedveileder, der det fremgår om vedkommende anbefaler avhandlingen fremlagt til bedømmelse</article></article></li><li data-li-identifier="-" data-name="-"><article class="listArticle" id="kapittel-4-paragraf-2-ledd-1-punkt-4"><article class="legalP" id="kapittel-4-paragraf-2-ledd-1-punkt-4-ledd-1">Bekreftelse på godkjenning av opplæringsdelen</article></article></li><li data-li-identifier="-" data-name="-"><article class="listArticle" id="kapittel-4-paragraf-2-ledd-1-punkt-5"><article class="legalP" id="kapittel-4-paragraf-2-ledd-1-punkt-5-ledd-1">Medforfattererklæring fra alle medforfattere.</article></article></li></ul></article><article class="legalP" id="kapittel-4-paragraf-2-ledd-2">I tillegg til dette skal det leveres inn en elektronisk versjon av avhandlingen.</article><article class="legalP" id="kapittel-4-paragraf-2-ledd-3">Søknader som ikke fyller kravene skal avvises.</article><article class="legalP" id="kapittel-4-paragraf-2-ledd-4">Rektor kan på selvstendig grunnlag avvise søknad om å få avhandlingen bedømt dersom det er åpenbart at avhandlingen ikke holder høy nok vitenskapelig kvalitet og vil bli underkjent av en komité. Dersom Rektor avgjør at avhandlingen ikke aksepteres til bedømmelse, kan ph.d.-kandidaten påklage Rektors avgjørelse til styret.</article><article class="legalP" id="kapittel-4-paragraf-2-ledd-5">Dersom avhandlingen godkjennes til disputas, leveres minst 70 trykte eksemplarer til Studie- og forskningsadministrativ avdeling.</article><article class="legalP" id="kapittel-4-paragraf-2-ledd-6">Avhandlingen skal være offentlig tilgjengelig senest to (2) uker før disputasen holdes. Pressemelding og sammendrag skal leveres administrasjonen senest tre (3) uker før disputas.</article></article><article class="legalArticle" data-lovdata-URL="LTI/forskrift/2011-12-15-1545/§14" data-name="§14" id="kapittel-4-paragraf-3"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Oppnevning av bedømmelseskomité</span></h3><article class="legalP" id="kapittel-4-paragraf-3-ledd-1">Når Norges veterinærhøgskole har godkjent søknaden om å få avhandlingen bedømt, oppnevner Rektor, etter forslag fra det aktuelle institutt, en sakkyndig komité på tre (3) medlemmer som skal bedømme avhandlingen og disputasen. Rektor oppnevner ett av medlemmene som komiteens leder, normalt det interne medlemmet. Forslag til komiteens sammensetning bør normalt være klarlagt ved innleveringstidspunktet.</article><article class="legalP" id="kapittel-4-paragraf-3-ledd-2">Oppnevnte veiledere og andre som har bidratt til avhandlingen, kan ikke være medlem av bedømmelseskomiteen. Habilitetsreglene i forvaltningslovens § 6 flg. gjelder for komiteens medlemmer.</article><article class="legalP" id="kapittel-4-paragraf-3-ledd-3">Bedømmelseskomiteen skal normalt settes sammen slik at:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-3-ledd-3-punkt-1"><article class="legalP" id="kapittel-4-paragraf-3-ledd-3-punkt-1-ledd-1">begge kjønn er representert</article></article></li><li data-li-identifier="-" data-name="-"><article class="listArticle" id="kapittel-4-paragraf-3-ledd-3-punkt-2"><article class="legalP" id="kapittel-4-paragraf-3-ledd-3-punkt-2-ledd-1">to av komitémedlemmene skal være uten tilknytning til Norges veterinærhøgskole</article></article></li><li data-li-identifier="-" data-name="-"><article class="listArticle" id="kapittel-4-paragraf-3-ledd-3-punkt-3"><article class="legalP" id="kapittel-4-paragraf-3-ledd-3-punkt-3-ledd-1">så vidt mulig bør minst ett av medlemmene være fra utenlandsk lærested</article></article></li><li data-li-identifier="-" data-name="-"><article class="listArticle" id="kapittel-4-paragraf-3-ledd-3-punkt-4"><article class="legalP" id="kapittel-4-paragraf-3-ledd-3-punkt-4-ledd-1">alle medlemmene skal ha doktorgrad eller tilsvarende faglig kompetanse.</article></article></li></ul></article><article class="legalP" id="kapittel-4-paragraf-3-ledd-4">Komiteens sammensetning skal begrunnes og vise hvordan den samlet dekker avhandlingens fagfelt.</article><article class="legalP" id="kapittel-4-paragraf-3-ledd-5">Kandidaten skal underrettes om forslaget til sammensetning av komiteen og har anledning til å innlevere skriftlige merknader senest en uke etter at forslaget til sammensetning er gjort kjent for kandidaten.</article></article><article class="legalArticle" data-lovdata-URL="LTI/forskrift/2011-12-15-1545/§15" data-name="§15" id="kapittel-4-paragraf-4"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Bedømmelseskomiteens arbeid</span></h3> <article class="defaultP" margin-top="true"><i>§ 15.1. Innhenting av supplerende opplysninger</i></article><article class="legalP" id="kapittel-4-paragraf-4-ledd-1">Bedømmelseskomiteen kan kreve framlagt doktorandens grunnlagsmateriale og utfyllende eller oppklarende tilleggsinformasjon.</article><article class="legalP" id="kapittel-4-paragraf-4-ledd-2">Bedømmelseskomiteen kan be veileder om å gjøre rede for veiledningen av arbeidet med avhandlingen.</article><article class="legalP" id="kapittel-4-paragraf-4-ledd-3">Kandidat og veileder kan ikke på eget initiativ ha kontakt med bedømmelseskomiteen.</article> <article class="defaultP" margin-top="true"><i>§ 15.2. Omarbeiding av innlevert avhandling</i></article><article class="legalP" id="kapittel-4-paragraf-4-ledd-4">Bedømmelseskomiteen kan på grunnlag av den innleverte avhandlingen og eventuelt tilleggsmateriale anbefale at Rektor gir tillatelse til mindre omarbeiding før endelig innstilling foreligger. Komiteen skal i skriftlig form gi en konkret oversikt over hva kandidaten må omarbeide.</article><article class="legalP" id="kapittel-4-paragraf-4-ledd-5">Tillater Rektor en mindre omarbeiding av avhandlingen, skal det gis en frist for slik omarbeiding som normalt ikke skal være lengre enn tre (3) måneder. Det skal også fastsettes en ny frist for oversendelse av komiteens endelige innstilling. Rektors vedtak etter denne paragrafen kan ikke påklages av ph.d.-kandidaten.</article><article class="legalP" id="kapittel-4-paragraf-4-ledd-6">Dersom komiteen finner at dyptgripende endringer vedrørende teori, hypotese, materiale eller metode er nødvendige for at arbeidet skal kunne anbefales til disputas, skal komiteen underkjenne avhandlingen.</article> <article class="defaultP" margin-top="true"><i>§ 15.3. Bedømmelseskomiteens innstilling</i></article><article class="legalP" id="kapittel-4-paragraf-4-ledd-7">Bedømmelseskomiteen avgir innstilling om hvorvidt arbeidet er verdig til å forsvares for ph.d.-graden. Innstillingen og eventuelle dissenser skal begrunnes.</article><article class="legalP" id="kapittel-4-paragraf-4-ledd-8">Bedømmelseskomiteens innstilling skal foreligge senest seks (6) uker etter at komiteen har mottatt avhandlingen, og fire (4) uker før disputasdato. Tillater komiteen omarbeiding av avhandlingen løper ny frist fra den dato avhandlingen leveres på nytt.</article><article class="legalP" id="kapittel-4-paragraf-4-ledd-9">Bedømmelseskomiteens innstilling oversendes Norges veterinærhøgskole som forelegger denne for kandidaten. Kandidaten gis en frist på ti (10) arbeidsdager til å fremme skriftlige merknader til innstillingen. Ph.d.-kandidatens merknader skal sendes Norges veterinærhøgskole. Hvis kandidaten ikke ønsker å fremme merknader skal Norges veterinærhøgskole snarest underrettes om dette.</article><article class="legalP" id="kapittel-4-paragraf-4-ledd-10">Rektor fatter vedtak i saken i samsvar med § 16.</article> <article class="defaultP" margin-top="true"><i>§ 15.4. Retting av formelle feil i avhandlingen</i></article><article class="legalP" id="kapittel-4-paragraf-4-ledd-11">Et innlevert arbeid kan ikke trekkes tilbake før det er endelig avgjort om det er verdig til å forsvares for ph.d.-graden.</article><article class="legalP" id="kapittel-4-paragraf-4-ledd-12">Ph.d.-kandidaten kan etter innlevering søke om tillatelse til å rette formelle feil i avhandlingen. Søknaden skal vedlegges en fullstendig oversikt over de feil (errata) som ønskes rettet. Søknad om retting av formelle feil må innleves senest to (2) uker før komiteens frist for avlevering av innstilling og kan bare skje en gang.</article></article><article class="legalArticle" data-lovdata-URL="LTI/forskrift/2011-12-15-1545/§16" data-name="§16" id="kapittel-4-paragraf-5"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Institusjonens behandling av bedømmelseskomiteens innstilling</span></h3><article class="legalP" id="kapittel-4-paragraf-5-ledd-1">Rektor fatter, på grunnlag av bedømmelseskomiteens innstilling og kandidatens merknader, vedtak om ph.d.-avhandlingen er verdig til å forsvares.</article> <article class="defaultP" margin-top="true"><i> § 16.1. Enstemmig innstilling</i></article><article class="legalP" id="kapittel-4-paragraf-5-ledd-2">Dersom komiteen avgir enstemmig innstilling og Rektor finner å legge den enstemmige innstillingen til grunn for sitt vedtak, fatter Rektor selv vedtak i samsvar med den enstemmige innstillingen.</article><article class="legalP" id="kapittel-4-paragraf-5-ledd-3">Dersom Rektor finner at det foreligger begrunnet tvil om hvorvidt komiteens enstemmige innstilling skal legges til grunn, skal Rektor selv søke nærmere avklaring fra bedømmelseskomiteen og/eller oppnevne to nye sakkyndige som avgir individuelle uttalelser om avhandlingen. Slike tilleggsuttalelser eller individuelle uttalelser skal forelegges ph.d.-kandidaten som gis anledning til å komme med merknader.</article><article class="legalP" id="kapittel-4-paragraf-5-ledd-4">Rektor fatter vedtak i saken på grunnlag av innstillingen og de innhentede uttalelsene.</article> <article class="defaultP" margin-top="true"><i>§ 16.2. Delt innstilling</i></article><article class="legalP" id="kapittel-4-paragraf-5-ledd-5">Dersom komiteen avgir delt innstilling og Rektor finner å legge flertallets uttalelser til grunn for sitt vedtak, fatter Rektor vedtak i samsvar med flertallets innstilling. Dersom komiteen avgir delt innstilling og Rektor vurderer å legge mindretallets uttalelser til grunn for sitt vedtak, kan Rektor søke nærmere avklaring fra bedømmelseskomiteen og/eller oppnevne to nye sakkyndige som avgir individuelle uttalelser om avhandlingen. Slike tilleggsuttalelser eller individuelle uttalelser skal forelegges ph.d.-kandidaten som gis anledning til å komme med merknader. Dersom begge de nye sakkyndige slutter seg til flertallets innstilling i den opprinnelige komitéinnstillingen, skal denne følges.</article><article class="legalP" id="kapittel-4-paragraf-5-ledd-6">Kandidaten skal underrettes om utfallet etter behandling av uttalelser fra de nye sakkyndige.</article></article><article class="legalArticle" data-lovdata-URL="LTI/forskrift/2011-12-15-1545/§17" data-name="§17" id="kapittel-4-paragraf-6"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Ny innlevering</span></h3><article class="legalP" id="kapittel-4-paragraf-6-ledd-1">En ph.d.-avhandling som ikke er funnet verdig til forsvar, kan bedømmes i omarbeidet utgave først seks måneder etter at Rektor har fattet vedtak. Ny bedømmelse kan bare finne sted én gang. Ph.d.-kandidaten skal ved ny innlevering opplyse om at arbeidet tidligere har vært bedømt og ikke blitt funnet verdig til å forsvares.</article></article><article class="legalArticle" data-lovdata-URL="LTI/forskrift/2011-12-15-1545/§18" data-name="§18" id="kapittel-4-paragraf-7"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Offentliggjøring av avhandlingen</span></h3> <article class="defaultP" margin-top="true"><i>§ 18.1. Krav til den trykte avhandlingen</i></article><article class="legalP" id="kapittel-4-paragraf-7-ledd-1">Når avhandlingen er funnet verdig til å forsvares, skal ph.d.-kandidaten levere avhandlingen i godkjent format i henhold til Norges veterinærhøgskoles bestemmelser.</article><article class="legalP" id="kapittel-4-paragraf-7-ledd-2">Ph.d.-kandidaten skal levere et kortfattet sammendrag av avhandlingen på engelsk og norsk. Dersom avhandlingen verken er skrevet på engelsk eller norsk, skal det i tillegg leveres et sammendrag på avhandlingens språk. Sammendraget skal, i likhet med avhandlingen, publiseres offentlig.</article> <article class="defaultP" margin-top="true"><i>§ 18.2. Offentliggjøring</i></article><article class="legalP" id="kapittel-4-paragraf-7-ledd-3">Avhandlingen skal være offentlig tilgjengelig senest to (2) uker før offentlig forsvar. Avhandlingen gjøres offentlig i den form den ble innlevert til bedømmelse.</article><article class="legalP" id="kapittel-4-paragraf-7-ledd-4">Det kan ikke legges restriksjoner på offentliggjøring av en doktorgradsavhandling med unntak av en på forhånd avtalt utsettelse av datoen for offentliggjøring. Slik utsettelse kan finne sted for at Norges veterinærhøgskole og eventuelt ekstern part som helt eller delvis har finansiert ph.d.-utdanningen, skal kunne ta stilling til eventuell patentering. Ekstern part kan ikke stille krav om at hele eller deler av ph.d.-avhandlingen ikke skal kunne offentliggjøres.</article><article class="legalP" id="kapittel-4-paragraf-7-ledd-5">Ved publisering av avhandlingen skal kandidater følge gjeldende retningslinjer for kreditering av institusjoner. Hovedregelen er at en institusjon skal oppgis som adresse i en publikasjon dersom den har gitt et nødvendig og vesentlig bidrag til eller grunnlag for en forfatters medvirkning til det publiserte arbeidet. Samme forfatter skal oppgi også andre institusjoner som adresse dersom disse i hvert enkelt tilfelle også tilfredsstiller kravet til medvirkning.</article></article><article class="legalArticle" data-lovdata-URL="LTI/forskrift/2011-12-15-1545/§19" data-name="§19" id="kapittel-4-paragraf-8"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Doktorgradsprøve</span></h3><article class="legalP" id="kapittel-4-paragraf-8-ledd-1">Dersom arbeidet finnes verdig til å forsvares for doktorgraden, avsluttes doktorgradsutdanningen med<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-8-ledd-1-punkt-1"><article class="legalP" id="kapittel-4-paragraf-8-ledd-1-punkt-1-ledd-1">Prøveforelesning over oppgitt emne</article></article></li><li data-li-identifier="b)" data-name="b)"><article class="listArticle" id="kapittel-4-paragraf-8-ledd-1-punkt-2"><article class="legalP" id="kapittel-4-paragraf-8-ledd-1-punkt-2-ledd-1">Offentlig forsvar av avhandlingen (Disputas).</article></article></li></ul></article> <article class="defaultP" margin-top="true"><i>§ 19.1. Prøveforelesning</i></article><article class="legalP" id="kapittel-4-paragraf-8-ledd-2">Etter at avhandlingen er innlevert til bedømmelse skal ph.d.-kandidaten holde en prøveforelesning. Prøveforelesningen er en selvstendig del av doktorgradsprøven og skal være over oppgitt emne. Hensikten er å prøve kandidatens evne til å tilegne seg kunnskaper utover avhandlingens tema og evnene til å formidle disse i en forelesningssituasjon.</article><article class="legalP" id="kapittel-4-paragraf-8-ledd-3">Bedømmelseskomiteen foreslår tittel på prøveforelesningen, og tittelen kunngjøres for kandidaten ti (10) arbeidsdager før forelesningen skal finne sted. Emnet på forelesningen skal ikke stå i direkte forbindelse med temaet på avhandlingen.</article><article class="legalP" id="kapittel-4-paragraf-8-ledd-4">Prøveforelesningen skal skje på engelsk eller norsk dersom ikke annet språk er godkjent.</article><article class="legalP" id="kapittel-4-paragraf-8-ledd-5">Bedømmelseskomiteen vurderer om prøveforelesningen var tilfredsstillende og avgir innstilling om bestått eller ikke bestått til Norges veterinærhøgskole. Prøveforelesningen skal være bedømt til bestått før disputasen kan avholdes.</article> <article class="defaultP" margin-top="true"><i>§ 19.2. Offentlig forsvar av avhandlingen (disputas)</i></article><article class="legalP" id="kapittel-4-paragraf-8-ledd-6">Offentlig forsvar av avhandlingen skal finne sted etter at prøveforelesningen er avholdt og godkjent av bedømmelseskomiteen.</article><article class="legalP" id="kapittel-4-paragraf-8-ledd-7">Tid og sted for det offentlige forsvar skal kunngjøres minst ti (10) arbeidsdager før det avholdes.</article><article class="legalP" id="kapittel-4-paragraf-8-ledd-8">Den komiteen som opprinnelig har bedømt avhandlingen, bedømmer også det offentlige forsvaret. Det offentlige forsvaret skjer på avhandlingsspråket med mindre Norges veterinærhøgskole, etter forslag fra bedømmelseskomiteen, godkjenner et annet språk.</article><article class="legalP" id="kapittel-4-paragraf-8-ledd-9">Det skal normalt være to opponenter. Opponentene skal være medlemmer i bedømmelseskomiteen og utpekes av Rektor. I særlige tilfeller kan det oppnevnes opponenter som ikke har vært medlemmer av komiteen.</article><article class="legalP" id="kapittel-4-paragraf-8-ledd-10">Disputasen ledes av Rektor eller den Rektor bemyndiger. Den som leder disputasen gjør kort rede for innlevering og bedømmelse av avhandlingen. Deretter redegjør ph.d.-kandidaten for hensikten med og resultatene av den vitenskapelige undersøkelsen.</article><article class="legalP" id="kapittel-4-paragraf-8-ledd-11">Førsteopponenten innleder opposisjonen, mens andreopponenten avslutter opposisjonen. Disputasleder kan eventuelt fastsette en annen oppgavefordeling mellom opponentene og mellom doktoranden og førsteopponenten. Øvrige tilstedeværende som ønsker å delta i drøftingen av avhandlingen, ex auditorium, må gi melding om dette til disputasleder under disputasen før annen opponent får ordet. Etter at begge opponentene har avsluttet sin opposisjon avslutter disputasleder disputasen.</article><article class="legalP" id="kapittel-4-paragraf-8-ledd-12">Bedømmelseskomiteen avgir skriftlig innstilling til Norges veterinærhøgskole der den gjør rede for hvordan den har vurdert prøveforelesningen og forsvaret av avhandlingen. Innstillingen skal konkludere med om disputasen er «godkjent» eller «ikke godkjent». Innstillingen skal begrunnes dersom disputasen anbefales «ikke godkjent».</article></article><article class="legalArticle" data-lovdata-URL="LTI/forskrift/2011-12-15-1545/§20" data-name="§20" id="kapittel-4-paragraf-9"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Godkjenning av doktorgradsprøve</span></h3><article class="legalP" id="kapittel-4-paragraf-9-ledd-1">Rektor fatter vedtak om godkjenning av doktorgradsprøven på grunnlag av bedømmelseskomiteens innstilling.</article><article class="legalP" id="kapittel-4-paragraf-9-ledd-2">Dersom Rektor ikke godkjenner prøveforelesningen, må det avholdes ny prøveforelesning og disputas. Ny prøveforelesning må avholdes over nytt emne og ikke senere enn seks (6) måneder etter første forsøk. Ny prøveforelesning kan bare holdes én gang. Forelesningen bedømmes så vidt mulig av den samme komiteen som den opprinnelige dersom Rektor ikke har bestemt noe annet.</article><article class="legalP" id="kapittel-4-paragraf-9-ledd-3">Dersom Rektor ikke godkjenner disputasen kan ph.d.-kandidaten forsvare avhandlingen på nytt én gang. Ny disputas kan tidligst avholdes etter seks (6) måneder og bedømmes så vidt mulig av den samme komiteen som den opprinnelige. Ny prøveforelesning avholdes ikke.</article></article><article class="legalArticle" data-lovdata-URL="LTI/forskrift/2011-12-15-1545/§21" data-name="§21" id="kapittel-4-paragraf-10"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Kreering og diplom</span></h3><article class="legalP" id="kapittel-4-paragraf-10-ledd-1">På grunnlag av Rektors innberetning om godkjent opplæring, avhandling, doktorgradsprøven, kreeres kandidaten til <i>philosophiae doctor</i>.</article><article class="legalP" id="kapittel-4-paragraf-10-ledd-2">Doktorgradsdiplom utferdiges av Norges veterinærhøgskole. På diplomet skal tittelen på avhandlingen føres opp sammen med opplysninger om det faglige opplæringsprogram doktoranden har deltatt i, samt tema for prøveforelesning.</article></article><article class="legalArticle" data-lovdata-URL="LTI/forskrift/2011-12-15-1545/§22" data-name="§22" id="kapittel-4-paragraf-11"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Vedlegg til diplom (Diploma Supplement)</span></h3><article class="legalP" id="kapittel-4-paragraf-11-ledd-1">Norges veterinærhøgskole skal utstede vedlegg til doktorgradsdiplomet i tråd med gjeldende retningslinjer for Diploma Supplement.</article></article></section><section class="section" data-name="delV" id="kapittel-5" data-lovdata-URL="LTI/forskrift/2011-12-15-1545/KAPITTEL_5"><h2>Del V: Klage og ikrafttredelse og overgangsbestemmelser</h2><article class="legalArticle" data-lovdata-URL="LTI/forskrift/2011-12-15-1545/§23" data-name="§23" id="kapittel-5-paragraf-1"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Klage</span></h3> <article class="defaultP" margin-top="true"><i>§ 23.1. Klage over avslag på søknad om opptak, vedtak om opphør av studierett og over avslag på søknad om godkjenning av elementer i opplæringsdelen og avgjørelse i tvister mellom kandidat og veileder</i></article><article class="legalP" id="kapittel-5-paragraf-1-ledd-1">Avslag på søknad om opptak, vedtak om opphør av studierett og avslag på søknad om godkjenning av elementer i opplæringsdelen og avgjørelse i tvister mellom kandidat og veileder kan påklages etter reglene i forvaltningslovens § 28 flg. Grunngitt klage sendes til Norges veterinærhøgskole og behandles av Ph.d.-utvalget. Blir avgjørelsen opprettholdt, skal klagen oversendes til Rektor for avgjørelse.</article> <article class="defaultP" margin-top="true"><i>§ 23.2. Klage over eksamen i opplæringsdelen</i></article><article class="legalP" id="kapittel-5-paragraf-1-ledd-2">Eksamener som er avlagt under opplæringsdelen, kan påklages etter lov 1. april 2005 nr. 15 om universiteter og høyskoler § 5-3 «Klage over karakterfastsetting» og § 5-2 «Klage over formelle feil ved eksamen».</article><article class="legalP" id="kapittel-5-paragraf-1-ledd-3">Behandling av mistanke om fusk eller forsøk på fusk følger Norges veterinærhøgskoles fastsatte rutiner for dette.</article> <article class="defaultP" margin-top="true"><i>§ 23.3. Klage over avslag på søknad om bedømmelse, ikke godkjent avhandling, prøveforelesningen eller forsvar</i></article><article class="legalP" id="kapittel-5-paragraf-1-ledd-4">Avslag på søknad om å få avhandlingen bedømt og vedtak om ikke godkjent avhandling, prøveforelesning eller forsvar kan påklages etter reglene i forvaltningslovens § 28 flg. Grunngitt klage sendes Norges veterinærhøgskole. Rektor kan oppheve eller endre vedtaket hvis klagen finnes berettiget.</article></article><article class="legalArticle" data-lovdata-URL="LTI/forskrift/2011-12-15-1545/§24" data-name="§24" id="kapittel-5-paragraf-2"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Utfyllende bestemmelser</span></h3><article class="legalP" id="kapittel-5-paragraf-2-ledd-1">Styret kan gi utfyllende bestemmelser til denne forskrift.</article></article><article class="legalArticle" data-lovdata-URL="LTI/forskrift/2011-12-15-1545/§25" data-name="§25" id="kapittel-5-paragraf-3"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Overgangsbestemmelser</span></h3><article class="legalP" id="kapittel-5-paragraf-3-ledd-1">Studenter som er tatt opp tidligere enn 1. januar 2012, følger reglement av 1. april 2007, men kan etter søknad gis tillatelse av Rektor til å følge denne forskrift. Fra og med 1. januar 2013 gjelder denne forskriften for alle uansett om de er tatt opp etter tidligere reglement. Denne forskriften har imidlertid ikke tilbakevirkende kraft i forhold til avtaleperiodens lengde.</article></article><article class="legalArticle" data-lovdata-URL="LTI/forskrift/2011-12-15-1545/§26" data-name="§26" id="kapittel-5-paragraf-4"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-4-ledd-1">Forskriften trer i kraft 1. januar 2012.</article><article class="legalP" id="kapittel-5-paragraf-4-ledd-2">Samtidig oppheves forskrift 29. mars 2007 nr. 1100 for graden philosophiae doctor (Ph.D.) ved Norges veterinærhøgskole.</article></article></section></main></body></html>