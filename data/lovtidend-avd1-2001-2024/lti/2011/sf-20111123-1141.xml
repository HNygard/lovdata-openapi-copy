<!DOCTYPE html><html lang="no"><head><title>Forskrift om endring i forskrift om årsregnskap og årsberetning (for kommuner og fylkeskommuner)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-11-23-1141</dd><dt class="dokid">DokumentID</dt><dd class="dokid">LTI/forskrift/2011-11-23-1141</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 11 s 1560</dd><dt class="dateInForce">I kraft fra</dt><dd class="dateInForce">2011-11-23 fra og med regnskapsåret 2011, 2012-01-01 fra og med regnskapsåret 2012</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-12-15-1424</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-09-25-107/§48</li></ul></dd><dt class="dateOfPublication">Kunngjort</dt><dd class="dateOfPublication">2011-12-02 14:45</dd><dt class="journalNumber">Journalnummer</dt><dd class="journalNumber">2011-0887</dd><dt class="titleShort">Korttittel</dt><dd class="titleShort">Endr. i forskrift om årsregnskap og årsberetning</dd><dt class="title">Tittel</dt><dd class="title">Forskrift om endring i forskrift om årsregnskap og årsberetning (for kommuner og fylkeskommuner)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og regionaldepartementet 23. november 2011 med hjemmel i lov 25. september 1992 nr. 107 om kommuner og fylkeskommuner (kommuneloven) § 48 nr. 6.</dd><dt class="refid">RefID</dt><dd class="refid">forskrift/2011-11-23-1141</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om årsregnskap og årsberetning (for kommuner og fylkeskommuner)<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2011-11-23-1141" id="dokument"><h1>Forskrift om endring i forskrift om årsregnskap og årsberetning (for kommuner og fylkeskommuner)</h1><section class="section" data-name="kapI" id="kapittel-1" data-lovdata-URL="LTI/forskrift/2011-11-23-1141/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. desember 2000 nr. 1424 om årsregnskap og årsberetning (for kommuner og fylkeskommuner) gjøres følgende endringer:</article> <article class="defaultP" margin-top="true">§ 13-2 bokstav C skal lyde:</article><article class="legalP" id="kapittel-1-ledd-2">Påløpte pensjonsforpliktelser i årsregnskapet ved regnskapsårets slutt skal beregnes på grunnlag av påløpte forpliktelser ved foregående regnskapsårs slutt tillagt årets pensjonsopptjening og rentekostnad av påløpte pensjonsforpliktelser ved regnskapsårets start, fratrukket årets pensjonsutbetalinger, og korrigert for estimatavvik og virkninger av planendringer etter § 13-4 bokstav D.</article> <article class="defaultP" margin-top="true">§ 13-2 bokstav D skal lyde:</article><article class="legalP" id="kapittel-1-ledd-3">Pensjonsmidler ved regnskapsårets slutt beregnes på grunnlag av verdien av pensjonsmidlene ved foregående regnskapsårs slutt tillagt årets pensjonspremie og den avkastning på pensjonsmidlene som forventes gjennom regnskapsåret, fratrukket årets pensjonsutbetalinger, og korrigert for estimatavvik etter § 13-4 bokstav D.</article> <article class="defaultP" margin-top="true">§ 13-3 bokstav C skal lyde:</article><article class="legalP" id="kapittel-1-ledd-4">Det skal foretas ny beregning av pensjonsmidler og pensjonsforpliktelser samt estimatavvik hvert regnskapsår. Ved ny beregning skal oppdaterte grunnlagsdata og årets forutsetninger legges til grunn, jf. likevel § 13-5 bokstav B. Tilsvarende skal det foretas ny beregning av pensjonsforpliktelsene ved endring av betingelsene i pensjonsordningen (planendringer) samt virkning av planendringene, jf. likevel § 13-5 bokstav B.</article> <article class="defaultP" margin-top="true">§ 13-3 bokstav D skal lyde:</article><article class="legalP" id="kapittel-1-ledd-5">Estimatavvik og virkningen av planendringer etter § 13-3 bokstav C skal angis hver for seg i note til årsregnskapet.</article> <article class="defaultP" margin-top="true">§ 13-4 bokstav C skal lyde:</article><article class="legalP" id="kapittel-1-ledd-6">Årets premieavvik føres til inntekt eller utgift i driftsdelen (eventuelt investeringsdelen) i årsregnskapet for påfølgende år. Et beløp tilsvarende det som føres til inntekt, eventuelt utgift, føres mot kortsiktige fordringer, eventuelt kortsiktig gjeld. Kommunen eller fylkeskommunen kan bestemme at inntektsføring eller utgiftsføring etter første punktum skal fordeles. For premieavvik oppstått i 2011 og senere skal fordelingen etter annet punktum hvert år foretas med 1/10 av opprinnelig premieavvik inntil det enkelte års premieavvik er amortisert i balansen. For premieavvik oppstått i perioden fra 2002 til 2010 skal fordelingen etter annet punktum hvert år foretas med 1/15 av opprinnelig premieavvik inntil det enkelte års premieavvik er amortisert i balansen.</article> <article class="defaultP" margin-top="true">§ 13-4 bokstav D skal lyde:</article><article class="legalP" id="kapittel-1-ledd-7">Estimatavvik for pensjonsmidler og pensjonsforpliktelser samt virkningen av planendringer etter § 13-3 bokstav C regnskapsføres i balansen. Akkumulert estimatavvik for tidligere år som ikke er balanseført regnskapsføres i 2011.</article> <article class="defaultP" margin-top="true">§ 13-4 bokstav E oppheves.</article> <article class="defaultP" margin-top="true">§ 13-5 bokstav B skal lyde:</article><article class="legalP" id="kapittel-1-ledd-8">Dersom de aktuarmessige beregningsforutsetningene ikke er nærmere fastsatt av departementet, skal disse baseres på anerkjente metoder for beregning av sannsynlighet for død, uførhet, uttak av avtalefestet pensjon, uttreden av pensjonsordning og eventuelle andre forhold av betydning for pensjonsforpliktelsen og pensjonskostnaden. Departementet fastsetter likevel det nærmere tidspunktet for implementering av nye levealdersforutsetninger i beregningene. Departementet fastsetter tidspunktet for implementering av planendringer (pensjonsreformen) i beregningene.</article></section><section class="section" data-name="kapII" id="kapittel-2" data-lovdata-URL="LTI/forskrift/2011-11-23-1141/KAPITTEL_2"><h2 data-text-align="center">II</h2><article class="defaultP">§ 13-1 bokstav D skal lyde:</article><article class="legalP" id="kapittel-2-ledd-1">Differansen mellom årets pensjonspremie, eksklusive omkostninger til administrasjon og forvaltning av pensjonsordningen, og årets netto pensjonskostnad (årets premieavvik) skal håndteres etter reglene i § 13-4 bokstav A og B. Premie for rentegaranti regnes som omkostninger etter første punktum. Reglene i § 13-4 bokstav A og B gjelder tilsvarende for avvik mellom arbeidsgiveravgift i henhold til årets premie og beregnet arbeidsgiveravgift i henhold til beregnet netto pensjonskostnad.</article> <article class="defaultP" margin-top="true">§ 13-2 bokstav E skal lyde:</article><article class="legalP" id="kapittel-2-ledd-2">Som pensjonsmidler regnes alle midler som ugjenkallelig er avsatt til pensjon. Egenkapital i egne pensjonskasser og gjensidig livsforsikringsselskap skal likevel ikke medregnes i pensjonsmidlene.</article></section><section class="section" data-name="kapIII" id="kapittel-3" data-lovdata-URL="LTI/forskrift/2011-11-23-1141/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene under I trer i kraft straks med virkning fra og med regnskapsåret 2011.</article><article class="legalP" id="kapittel-3-ledd-2">Endringene under II trer i kraft 1. januar 2012 med virkning fra og med regnskapsåret 2012.</article></section></main></body></html>