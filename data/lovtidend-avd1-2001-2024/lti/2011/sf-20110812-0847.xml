<!DOCTYPE html><html lang="no"><head><title>Forskrift om mobilitetsfremmende stønad</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-08-12-847</dd><dt class="dokid">DokumentID</dt><dd class="dokid">LTI/forskrift/2011-08-12-847</dd><dt class="ministry">Departement</dt><dd class="ministry"><ul><li>Arbeidsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 8 s 1197</dd><dt class="dateInForce">I kraft fra</dt><dd class="dateInForce">2012-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-12-05-950</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2004-12-10-76/§13</li></ul></dd><dt class="dateOfPublication">Kunngjort</dt><dd class="dateOfPublication">2011-08-19 14:55</dd><dt class="journalNumber">Journalnummer</dt><dd class="journalNumber">2011-0659</dd><dt class="titleShort">Korttittel</dt><dd class="titleShort">Forskrift om mobilitetsfremmende stønad</dd><dt class="title">Tittel</dt><dd class="title">Forskrift om mobilitetsfremmende stønad</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeidsdepartementet 12. august 2011 med hjemmel i lov 10. desember 2004 nr. 76 om arbeidsmarkedstjenester (arbeidsmarkedsloven) § 13.</dd><dt class="refid">RefID</dt><dd class="refid">forskrift/2011-08-12-847</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om mobilitetsfremmende stønad<ul class="tocSubUl"><li>I<ul class="tocSubUl"><li>§ 1. Formål</li><li>§ 2. Hvem som kan få stønadene</li><li>§ 3. Reisestønad</li><li>§ 4. Flyttestønad</li><li>§ 5. Fremsetting av søknaden</li></ul></li><li>II Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2011-08-12-847" id="dokument"><h1>Forskrift om mobilitetsfremmende stønad</h1><section class="section" data-name="kapI" id="kapittel-1" data-lovdata-URL="LTI/forskrift/2011-08-12-847/KAPITTEL_1"><h2 data-text-align="center">I</h2><article class="legalArticle" data-lovdata-URL="LTI/forskrift/2011-08-12-847/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Hovedformålet med stønadene etter denne forskriften er å stimulere til geografisk mobilitet og fleksibilitet på arbeidsmarkedet.</article></article><article class="legalArticle" data-lovdata-URL="LTI/forskrift/2011-08-12-847/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Hvem som kan få stønadene</span></h3><article class="legalP" id="kapittel-1-paragraf-2-ledd-1">Personer som uforskyldt er helt eller delvis arbeidsløse, og som ikke kan få arbeid på hjemstedet, men er villig til å ta arbeid på et annet sted i Norge, Norden eller i EØS-området, kan få stønad etter denne forskriften. Stønad kan gis til personer som er registrert som arbeidssøkere hos Arbeids- og velferdsetaten.</article><article class="legalP" id="kapittel-1-paragraf-2-ledd-2">Ved vurderingen av om søkeren er uforskyldt ledig, skal arbeids- og velferdsetaten ikke legge vekt på forhold som ligger lenger tilbake enn åtte uker.</article><article class="legalP" id="kapittel-1-paragraf-2-ledd-3">Søkere som får utgiftene dekket av arbeidsgiveren eller på annen måte etter lov, avtale eller praksis, får ikke stønad.</article><article class="legalP" id="kapittel-1-paragraf-2-ledd-4">Arbeids- og velferdsdirektoratet kan gi nærmere retningslinjer om prioriteringen av personer som søker stønad.</article></article><article class="legalArticle" data-lovdata-URL="LTI/forskrift/2011-08-12-847/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Reisestønad</span></h3><article class="legalP" id="kapittel-1-paragraf-3-ledd-1">Arbeids- og velferdsetaten kan gi en arbeidssøker stønad til dekning av de nødvendige og dokumenterte utgiftene til reise med rutegående transportmiddel som overstiger 440 kroner per reise<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1">i forbindelse med jobbintervju på annet sted enn bostedet, og</article></article></li><li data-li-identifier="b)" data-name="b)"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1">i forbindelse med tiltredelse på nytt arbeidssted, dersom arbeidssøker ikke har fått jobb på hjemstedet.</article></article></li></ul></article><article class="legalP" id="kapittel-1-paragraf-3-ledd-2">Det kan gis stønad til dekning av nødvendige utgifter til reise med rutegående transportmiddel for registrert arbeidssøker som kalles inn til Arbeids- og velferdsetaten i forbindelse med oppfølging for å komme i arbeid.</article><article class="legalP" id="kapittel-1-paragraf-3-ledd-3">Arbeids- og velferdsetaten kan godkjenne bruk av egen bil, eller andre transportmidler, om det ikke finnes rutegående transportmiddel. Godtgjørelse ved bruk av egen bil gis med 2,10 kroner per km. Nødvendige utgifter som påløper i forbindelse med reisen, herunder utgifter til bomvei, parkering og piggdekkavgift kan også dekkes.</article></article><article class="legalArticle" data-lovdata-URL="LTI/forskrift/2011-08-12-847/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Flyttestønad</span></h3><article class="legalP" id="kapittel-1-paragraf-4-ledd-1">Arbeids- og velferdsetaten kan gi stønad til dekning av de nødvendige og dokumenterte utgiftene til flytting som overstiger 2730 kroner, i forbindelse med tiltredelse på nytt arbeidssted.</article><article class="legalP" id="kapittel-1-paragraf-4-ledd-2">Søkeren må ha innhentet minst to skriftlige pristilbud fra flyttebyrå. Dersom søkeren velger å flytte selv, kan utgiftene til kjøring med egen bil en vei dekkes.</article><article class="legalP" id="kapittel-1-paragraf-4-ledd-3">Godtgjørelse ved bruk av egen bil er 2,10 kroner per km. Nødvendige utgifter som påløper i forbindelse med reisen, herunder utgifter til bomvei, parkering og piggdekkavgift kan også dekkes.</article></article><article class="legalArticle" data-lovdata-URL="LTI/forskrift/2011-08-12-847/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Fremsetting av søknaden</span></h3><article class="legalP" id="kapittel-1-paragraf-5-ledd-1">Søknad om reise- og flyttestønad skal fremmes for Arbeids- og velferdsetaten på det sted søkeren oppholder seg før reisen.</article><article class="legalP" id="kapittel-1-paragraf-5-ledd-2">Søkere som kan påberope seg manglende orientering fra Arbeids- og velferdsetatens side om adgangen til å få slik stønad, kan likevel fremme søknad for Arbeids- og velferdsetaten på det nye arbeidsstedet etter at reisen er foretatt. Det samme gjelder for<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-5-ledd-2-punkt-1"><article class="legalP" id="kapittel-1-paragraf-5-ledd-2-punkt-1-ledd-1">reisestønad i forbindelse med tiltredelse på nytt arbeidssted dersom Arbeids- og velferdsetaten har formidlet søkeren fra et annet land til arbeid her i landet, og</article></article></li><li data-li-identifier="b)" data-name="b)"><article class="listArticle" id="kapittel-1-paragraf-5-ledd-2-punkt-2"><article class="legalP" id="kapittel-1-paragraf-5-ledd-2-punkt-2-ledd-1">flyttehjelp dersom flyttingen skjer etter at det nye arbeid ble tiltrådt.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2011-08-12-847/KAPITTEL_2"><h2 data-text-align="center">II<br /><i>Ikrafttredelse</i></h2><article class="legalP" id="kapittel-2-ledd-1">Forskriften trer i kraft 1. januar 2012. Fra samme tidspunkt oppheves forskrift 5. desember 1990 nr. 950 om mobilitetsfremmende stønad gjennom Arbeids- og velferdsetaten.</article></section></main></body></html>