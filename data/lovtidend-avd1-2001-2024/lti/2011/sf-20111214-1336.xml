<!DOCTYPE html><html lang="no"><head><title>Forskrift om gebyr for behandling av konsesjons- og delingssaker</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-12-14-1336</dd><dt class="dokid">DokumentID</dt><dd class="dokid">LTI/forskrift/2011-12-14-1336</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 13 s 1810</dd><dt class="dateInForce">I kraft fra</dt><dd class="dateInForce">2012-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-12-29-1354</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1967-02-10/§27a</li><li>forskrift/1988-12-23-1073</li><li>forskrift/2003-12-08-1479/§6</li></ul></dd><dt class="dateOfPublication">Kunngjort</dt><dd class="dateOfPublication">2011-12-22 15:15</dd><dt class="journalNumber">Journalnummer</dt><dd class="journalNumber">2011-1013</dd><dt class="titleShort">Korttittel</dt><dd class="titleShort">Forskrift om gebyr for konsesjonsbehandling m.m.</dd><dt class="title">Tittel</dt><dd class="title">Forskrift om gebyr for behandling av konsesjons- og delingssaker</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Statens landbruksforvaltning 14. desember 2011 med hjemmel i lov 10. februar 1967 om behandlingsmåten i forvaltningssaker (forvaltningsloven) § 27a, jf. delegeringsvedtak 23. desember 1988 nr. 1073, jf. delegeringsvedtak 8. desember 2003 nr. 1479 § 6.</dd><dt class="refid">RefID</dt><dd class="refid">forskrift/2011-12-14-1336</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gebyr for behandling av konsesjons- og delingssaker<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li></ul></dd></dl></header><main class="documentBody" data-lovdata-URL="LTI/forskrift/2011-12-14-1336" id="dokument"><h1>Forskrift om gebyr for behandling av konsesjons- og delingssaker</h1><article class="legalArticle" data-lovdata-URL="LTI/forskrift/2011-12-14-1336/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Det skal betales gebyr for behandlingen av følgende saker:<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">Søknader om konsesjon (ervervstillatelse) etter lov 28. november 2003 nr. 98 om konsesjon ved erverv av fast eiendom (konsesjonsloven) mv. § 2 og § 3.</article></article></li><li data-li-identifier="b)" data-name="b)"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">Søknader om delingssamtykke etter lov om jord 12. mai 1995 nr. 23 § 12.</article></article></li></ul></article><article class="legalP" id="paragraf-1-ledd-2">Gebyret kreves inn av kommunen i alle saker. Kommunen skal ikke betale gebyr til seg selv.</article><article class="legalP" id="paragraf-1-ledd-3">Når det søkes om konsesjon fordi eieren ikke skal oppfylle lovbestemt boplikt (slektskapskonsesjon), jf. konsesjonsloven § 5 andre og tredje ledd og § 9 fjerde ledd, skal det ikke betales gebyr.</article></article><article class="legalArticle" data-lovdata-URL="LTI/forskrift/2011-12-14-1336/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">For behandling av konsesjonssøknader som nevnt i § 1 a) kan det kreves et gebyr på inntil kr 5&#xa0;000,-.</article><article class="legalP" id="paragraf-2-ledd-2">For behandling av søknader om delingssamtykke som nevnt i § 1 b) kan det kreves et gebyr på inntil kr 2&#xa0;000,-.</article><article class="legalP" id="paragraf-2-ledd-3">Kommunen kan fastsette en lavere gebyrsats. Det kan fastsettes en generell sats, eller satser for enkle/kurante saker og for vanlige saker. Dersom kommunen ikke har fastsatt lavere sats, betales gebyr som nevnt i første og andre ledd.</article></article><article class="legalArticle" data-lovdata-URL="LTI/forskrift/2011-12-14-1336/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Det skal betales ett gebyr selv om søknaden gjelder fradeling av flere tomter eller parseller fra samme eiendom. Det samme gjelder ved såkalte stripeerverv til veiformål og lignende fra flere eiendommer.</article><article class="legalP" id="paragraf-3-ledd-2">Det skal betales ett gebyr ved søknad om konsesjon for en eiendom selv om der er flere erververe av samme eiendom.</article></article><article class="legalArticle" data-lovdata-URL="LTI/forskrift/2011-12-14-1336/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Det organ som avgjør saken i første instans kan, når særlige grunner foreligger, helt eller delvis frita for gebyr.</article><article class="legalP" id="paragraf-4-ledd-2">Fylkesmannen er klageinstans for kommunens avgjørelser av søknad om å frita for gebyr.</article></article><article class="legalArticle" data-lovdata-URL="LTI/forskrift/2011-12-14-1336/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Denne forskriften trer i kraft 1. januar 2012. Samtidig oppheves forskrift 29. desember 1993 nr. 1354 om gebyr for behandling av konsesjonssaker m.v.</article></article></main></body></html>