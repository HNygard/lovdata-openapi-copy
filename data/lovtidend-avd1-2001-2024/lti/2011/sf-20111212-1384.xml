<!DOCTYPE html><html lang="no"><head><title>Forskrift om endring i forskrift om arbeidsrettede tiltak mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-12-12-1384</dd><dt class="dokid">DokumentID</dt><dd class="dokid">LTI/forskrift/2011-12-12-1384</dd><dt class="ministry">Departement</dt><dd class="ministry"><ul><li>Arbeidsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 15 s 2051</dd><dt class="dateInForce">I kraft fra</dt><dd class="dateInForce">2012-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-12-11-1320</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2004-12-10-76/§12</li><li>lov/2004-12-10-76/§13</li></ul></dd><dt class="dateOfPublication">Kunngjort</dt><dd class="dateOfPublication">2011-12-29 16:00</dd><dt class="journalNumber">Journalnummer</dt><dd class="journalNumber">2011-1082</dd><dt class="titleShort">Korttittel</dt><dd class="titleShort">Endr. i forskrift om arbeidsrettede tiltak mv.</dd><dt class="title">Tittel</dt><dd class="title">Forskrift om endring i forskrift om arbeidsrettede tiltak mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeidsdepartementet 12. desember 2011 med hjemmel i lov 10. desember 2004 nr. 76 om arbeidsmarkedstjenester (arbeidsmarkedsloven) § 12 og § 13.</dd><dt class="refid">RefID</dt><dd class="refid">forskrift/2011-12-12-1384</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om arbeidsrettede tiltak mv.<ul class="tocSubUl"><li>I<ul class="tocSubUl"><li>§ 5A-1. Innhold</li><li>§ 5A-2. Varighet</li><li>§ 5A-3. Krav til tiltaksarrangør</li><li>§ 5A-4. Tilskudd til tiltaksarrangør</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2011-12-12-1384" id="dokument"><h1>Forskrift om endring i forskrift om arbeidsrettede tiltak mv.</h1><section class="section" data-name="kapI" id="kapittel-1" data-lovdata-URL="LTI/forskrift/2011-12-12-1384/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 11. desember 2008 nr. 1320 om arbeidsrettede tiltak mv. gjøres følgende endring:</article> <article class="defaultP" margin-top="true">Følgende kapittel tilføyes etter kapittel 5 Oppfølging:</article><span class="futuretitle" id="kapittel-1-foreslåttittel-1">Kapittel 5A. Mentor</span><article class="futureLegalArticle" data-name="§5A-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5A-1</span>. <span class="legalArticleTitle">Innhold</span></span><article class="legalP" id="kapittel-1-foreslåttparagraf-1-ledd-1">Formålet med mentortiltaket er å gi den enkelte deltaker nødvendig bistand for å kunne gjennomføre tiltakene<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">arbeidspraksis i ordinær virksomhet</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">opplæring i form av ordinær utdanning</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">tidsbegrenset lønnstilskudd</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">tidsubestemt lønnstilskudd</article></article></li></ul><p class="leddfortsettelse">eller for å kunne få eller beholde lønnet arbeid i en ordinær virksomhet.</p></article><article class="legalP" id="kapittel-1-foreslåttparagraf-1-ledd-2">Tiltaket skal tilpasses den enkelte deltakers individuelle behov. Tiltaket kan inneholde<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">praktisk bistand</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">veiledning</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">opplæring i arbeidsrelaterte ferdigheter.</article></article></li></ul></article></article><article class="futureLegalArticle" data-name="§5A-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5A-2</span>. <span class="legalArticleTitle">Varighet</span></span><article class="legalP" id="kapittel-1-foreslåttparagraf-2-ledd-1">Med utgangspunkt i en behovs- eller arbeidsevnevurdering skal varigheten av mentortiltaket tilpasses deltakerens individuelle behov. Tiltaket mentor kan vare i inntil seks måneder. Personer med nedsatt arbeidsevne og særlige behov for bistand fra mentor, kan få tiltaket forlenget i inntil tre år.</article></article><article class="futureLegalArticle" data-name="§5A-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5A-3</span>. <span class="legalArticleTitle">Krav til tiltaksarrangør</span></span><article class="legalP" id="kapittel-1-foreslåttparagraf-3-ledd-1">Tiltaksarrangøren kan være<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">arbeidsgiver i ordinær virksomhet som har ansatt en arbeidstaker med behov for mentor eller inngått avtale med NAV om å opprette en tiltaksplass for arbeidspraksis, tidsbestemt lønnstilskudd eller tidsubestemt lønnstilskudd</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">utdanningsinstitusjon der tiltaksdeltaker gjennomfører ordinær utdanning.</article></article></li></ul></article><article class="legalP" id="kapittel-1-foreslåttparagraf-3-ledd-2">Arbeids- og velferdsetaten kan be om at tiltaksarrangør avgir rapport eller vurdering av gjennomføring av tiltaket.</article></article><article class="futureLegalArticle" data-name="§5A-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 5A-4</span>. <span class="legalArticleTitle">Tilskudd til tiltaksarrangør</span></span><article class="legalP" id="kapittel-1-foreslåttparagraf-4-ledd-1">Det gis tilskudd tilsvarende mentors ordinære timelønn for det antall timer som er avtalt for mentoroppgaven. Tilskuddet utbetales til tiltaksarrangør.</article><article class="legalP" id="kapittel-1-foreslåttparagraf-4-ledd-2">Det gis tilskudd til dekning av lønn og arbeidsgiveravgift. Dersom mentor er ansatt arbeidstaker hos tiltaksarrangør som nevnt i § 5A-3 første ledd bokstav a) eller b), gis det også tilskudd til dekning av utgifter til feriepenger og innskudd til obligatorisk tjenestepensjon.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2011-12-12-1384/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2012.</article></section></main></body></html>