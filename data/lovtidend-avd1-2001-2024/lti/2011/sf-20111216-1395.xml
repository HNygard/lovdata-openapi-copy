<!DOCTYPE html><html lang="no"><head><title>Forskrift om endring i forskrift om disponering av kontantytelser fra folketrygden til personer innlagt i helseinstitusjoner for langtidspasienter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-12-16-1395</dd><dt class="dokid">DokumentID</dt><dd class="dokid">LTI/forskrift/2011-12-16-1395</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 15 s 2060</dd><dt class="dateInForce">I kraft fra</dt><dd class="dateInForce">2012-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1973-03-20-2</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§22-4</li><li>lov/1997-02-28-19/§22-5</li></ul></dd><dt class="dateOfPublication">Kunngjort</dt><dd class="dateOfPublication">2011-12-29 16:00</dd><dt class="journalNumber">Journalnummer</dt><dd class="journalNumber">2011-1069</dd><dt class="titleShort">Korttittel</dt><dd class="titleShort">Endr. i forskrift om kontantytelser fra ftrl.</dd><dt class="title">Tittel</dt><dd class="title">Forskrift om endring i forskrift om disponering av kontantytelser fra folketrygden til personer innlagt i helseinstitusjoner for langtidspasienter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 16. desember 2011 med hjemmel i lov 28. februar 1997 nr. 19 om folketrygd (folketrygdloven) § 22-4 og § 22-5.</dd><dt class="refid">RefID</dt><dd class="refid">forskrift/2011-12-16-1395</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om disponering av kontantytelser fra folketrygden til personer innlagt i helseinstitusjoner for langtidspasienter<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2011-12-16-1395" id="dokument"><h1>Forskrift om endring i forskrift om disponering av kontantytelser fra folketrygden til personer innlagt i helseinstitusjoner for langtidspasienter</h1><section class="section" data-name="kapI" id="kapittel-1" data-lovdata-URL="LTI/forskrift/2011-12-16-1395/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. mars 1973 nr. 2 om disponering av kontantytelser fra folketrygden til personer innlagt i helseinstitusjoner for langtidspasienter gjøres følgende endringer:</article> <article class="defaultP" margin-top="true">§ 1 nr. 1 skal lyde:</article><article class="numberedLegalP" data-numerator="1" id="kapittel-1-nummer-1">1. Disse forskrifter gjelder utbetaling og disponering av kontantytelser fra folketrygden til pasienter innlagt i helseinstitusjoner for langtidspasienter, som ikke er i stand til å disponere ytelsen selv. De omfatter imidlertid ikke eventuell del av kontantytelsene som er tillegg for forsørget ektefelle eller barn eller fraskilt ektefelle, jf. dog § 2.</article> <article class="defaultP" margin-top="true">§ 2 første ledd skal lyde:</article><article class="legalP" id="kapittel-1-ledd-2">Kontantytelser fra folketrygden til pasienter som er innlagt i institusjon som omfattes av disse forskrifter, skal fra og med den annen måned etter at vedtak etter § 3 er fattet innbetales av Arbeids- og velferdsetaten til bank etter institusjonens nærmere anvisning. Institusjonen avgjør hvilken bank som skal benyttes, med mindre beboeren motsetter seg det. Midlene skal anbringes på rentebærende konto for hver enkelt pasient. Kontoen skal stilles til pasientens disposisjon, jf. dog § 3 nr. 1.</article> <article class="defaultP" margin-top="true">§ 2 tredje ledd skal lyde:</article><article class="legalP" id="kapittel-1-ledd-3">Helseinstitusjonen kan bestemme at også trygdeytelser som pasienten er berettiget til i tiden før den annen kalendermåned etter vedtaket, skal innbetales på bankkonto som nevnt i første ledd.</article> <article class="defaultP" margin-top="true">§ 4 ny nr. 1 skal lyde:</article><article class="numberedLegalP" data-numerator="1" id="kapittel-1-nummer-2">1. Den enkelte bruker, eller representant for denne, bestemmer selv om vedkommende ønsker å være med i trivselsordningen, herunder å avsette midler til dette.</article> <article class="defaultP" margin-top="true">Gjeldende nr. 1 til 6 blir nye nr. 2 til 7.</article> <article class="defaultP" margin-top="true">§ 5 skal lyde:</article><article class="legalP" id="kapittel-1-ledd-4">Vedtak som treffes i medhold av denne forskriften kan påklages til Helsedirektoratet.</article> <article class="defaultP" margin-top="true">§ 6 skal lyde:</article><article class="legalP" id="kapittel-1-ledd-5">Institusjonens ledelse, eller den som er bemyndiget til det, skal hvert år innen utløpet av februar måned sende rapport til Fylkesmannen om de trivselstiltak som er gjennomført i foregående kalenderår. Rapporten skal inneholde en kortfattet omtale av de viktigste konkrete tiltak som er gjennomført, og ellers gi opplysninger om eventuelle muligheter for en ytterligere bedring av pasientenes aktivitets- og trivselsmuligheter. Utdrag av regnskapet for felleskontoen skal følge rapporten som vedlegg.</article></section><section class="section" data-name="kapII" id="kapittel-2" data-lovdata-URL="LTI/forskrift/2011-12-16-1395/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2012.</article></section></main></body></html>