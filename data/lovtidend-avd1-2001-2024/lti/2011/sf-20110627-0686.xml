<!DOCTYPE html><html lang="no"><head><title>Forskrift om endring i forskrift om etablering, organisering og drift av lufttrafikktjeneste (BSL G 2-1) og forskrift om flyværtjeneste</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-06-27-686</dd><dt class="dokid">DokumentID</dt><dd class="dokid">LTI/forskrift/2011-06-27-686</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 6 s 960</dd><dt class="dateInForce">I kraft fra</dt><dd class="dateInForce">2011-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-11-11-1345</li><li>forskrift/2008-01-28-81</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§7-1</li><li>lov/1993-06-11-101/§7-4</li><li>lov/1993-06-11-101/§9-1</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2011-07-01 15:40</dd><dt class="journalNumber">Journalnummer</dt><dd class="journalNumber">2011-0507</dd><dt class="titleShort">Korttittel</dt><dd class="titleShort">Endr. i forskr. om lufttrafikk- og flyværtjeneste</dd><dt class="title">Tittel</dt><dd class="title">Forskrift om endring i forskrift om etablering, organisering og drift av lufttrafikktjeneste (BSL G 2-1) og forskrift om flyværtjeneste</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Luftfartstilsynet 27. juni 2011 med hjemmel i lov 11. juni 1993 nr. 101 om luftfart (luftfartsloven) § 7-1, § 7-4 og § 9-1, jf. delegeringsvedtak 10. desember 1999 nr. 1273.</dd><dt class="refid">RefID</dt><dd class="refid">forskrift/2011-06-27-686</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om etablering, organisering og drift av lufttrafikktjeneste (BSL G 2-1) og forskrift om flyværtjeneste<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2011-06-27-686" id="dokument"><h1>Forskrift om endring i forskrift om etablering, organisering og drift av lufttrafikktjeneste (BSL G 2-1) og forskrift om flyværtjeneste</h1><section class="section" data-name="kapI" id="kapittel-1" data-lovdata-URL="LTI/forskrift/2011-06-27-686/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 11. november 2003 nr. 1345 om etablering, organisering og drift av lufttrafikktjeneste (BSL G 2-1) gjøres følgende endringer:</article> <article class="defaultP" margin-top="true">Forskriftens navn endres til:</article> <article class="defaultP" margin-top="true"><i>Forskrift om etablering, organisering og drift av lufttrafikktjeneste.</i></article> <article class="defaultP" margin-top="true">I vedlegg 1 definisjoner gjøres følgende tilføyelse:</article> <article class="defaultP" margin-top="true"><i>Reservekraft</i> – Alternativ kraftkilde som leverer kraft når hovedkraft faller ut.</article> <article class="defaultP" margin-top="true">Punkt 2 i vedlegg 7 om krav til utstyr for lufttrafikktjenesten skal lyde:</article> <article class="defaultP" margin-top="true"><i>2. Følgende utstyr og prosedyrer skal finnes ved alle lufttrafikktjenesteenheter</i></article><article class="numberedLegalP" data-numerator="1" id="kapittel-1-nummer-1">(1) Monitor som viser operativ status på navigasjonshjelpemidler innenfor enhetens ansvarsområde skal ha både lys- og lydalarm.</article><article class="numberedLegalP" data-numerator="2" id="kapittel-1-nummer-2">(2) Fasttelefon uavhengig av kommunikasjonssentralen og egen mobiltelefon. Innføring av ytterligere redundans i kommunikasjonssystemet skal baseres på en sikkerhetsvurdering.</article><article class="numberedLegalP" data-numerator="3" id="kapittel-1-nummer-3">(3) Utstyr for egenkontroll av peilefunksjoner til VHF peilestasjon skal være installert og tilgjengelig ved den enkelte utøvende enhet for lufttrafikktjeneste der det er krav til VHF peilestasjon.</article><article class="numberedLegalP" data-numerator="4" id="kapittel-1-nummer-4">(4) Sikkerhetskritisk kommunikasjons-, navigasjons- og overvåkingsutstyr som benyttes i flysikringstjenesten, skal være tilknyttet reservekraft som sikrer kontinuerlig drift ved bortfall av hovedkraft. Reservekraftkilden skal være tilstrekkelig til å foreta reduksjon eller sikker avvikling av lufttrafikk og fungere uavhengig av hovedkraftkilde.</article><article class="numberedLegalP" data-numerator="5" id="kapittel-1-nummer-5">(5) Berørte lufttrafikktjenesteenheter skal ha oppdatert informasjon om status for krafttilførselen.</article><article class="numberedLegalP" data-numerator="6" id="kapittel-1-nummer-6">(6) Det skal etableres fast eller oppkoblet (oppringt) samband mellom lufttrafikktjenesteenheter og mellom den enkelte enhet og fjernoperert radioutstyr.</article><article class="numberedLegalP" data-numerator="7" id="kapittel-1-nummer-7">(7) Lufttrafikktjenesten og kommunikasjons-, navigasjons- og overvåkingstjenesten skal en gang i måneden sammen kontrollere opptakskvalitet på et representativt utvalg av kanaler.</article><article class="numberedLegalP" data-numerator="8" id="kapittel-1-nummer-8">(8) Ved bortfall av automatisk opptak, skal alternativ prosedyre som sikrer sporbarhet for talekommunikasjon iverksettes. Ved bortfall av slik tjeneste utover 24 timer skal det straks sendes melding om dette til Luftfartstilsynet.</article><article class="numberedLegalP" data-numerator="9" id="kapittel-1-nummer-9">(9) Lufttrafikktjenesten skal ha tilstrekkelig informasjon om status på det utstyr som benyttes for utøvelse av tjenesten. En risikovurdering skal dokumentere at den valgte løsning er akseptabel.</article><article class="numberedLegalP" data-numerator="10" id="kapittel-1-nummer-10">(10) For enheter som utøver radartjeneste gjelder følgende krav til radardekning:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-10-punkt-1"><article class="legalP" id="kapittel-1-nummer-10-punkt-1-ledd-1">Major Terminal Areas (TMA med mer enn 100&#xa0;000 flybevegelser per år):</article></article></li><li><article class="listArticle" id="kapittel-1-nummer-10-punkt-2"><article class="legalP" id="kapittel-1-nummer-10-punkt-2-ledd-1">Overlappende SSR (Secondary Surveillance Radar) radardekning og radardekning fra 1 PSR (Primary Surveillance Radar).</article></article></li><li data-li-identifier="b)" data-name="b)"><article class="listArticle" id="kapittel-1-nummer-10-punkt-3"><article class="legalP" id="kapittel-1-nummer-10-punkt-3-ledd-1">Medium Terminal Areas (TMA med mellom 18&#xa0;000 og 100&#xa0;000 flybevegelser per år):</article></article></li><li><article class="listArticle" id="kapittel-1-nummer-10-punkt-4"><article class="legalP" id="kapittel-1-nummer-10-punkt-4-ledd-1">Overlappende SSR radardekning.</article></article></li><li data-li-identifier="c)" data-name="c)"><article class="listArticle" id="kapittel-1-nummer-10-punkt-5"><article class="legalP" id="kapittel-1-nummer-10-punkt-5-ledd-1">Minor Terminal Areas (TMA med færre enn 18&#xa0;000 flybevegelser per år):</article></article></li><li><article class="listArticle" id="kapittel-1-nummer-10-punkt-6"><article class="legalP" id="kapittel-1-nummer-10-punkt-6-ledd-1">Radardekning fra 1 SSR eller prosedyrekontroll.</article></article></li><li data-li-identifier="d)" data-name="d)"><article class="listArticle" id="kapittel-1-nummer-10-punkt-7"><article class="legalP" id="kapittel-1-nummer-10-punkt-7-ledd-1">En-route Areas:</article></article></li><li><article class="listArticle" id="kapittel-1-nummer-10-punkt-8"><article class="legalP" id="kapittel-1-nummer-10-punkt-8-ledd-1">Overlappende SSR radardekning i kontrollert luftrom innenfor Norway FIR.</article></article></li><li><article class="listArticle" id="kapittel-1-nummer-10-punkt-9"><article class="legalP" id="kapittel-1-nummer-10-punkt-9-ledd-1">Testtransponder for SSR skal være operativ.</article></article></li></ul></article><article class="numberedLegalP" data-numerator="11" id="kapittel-1-nummer-11">(11) Yter av kommunikasjons-, navigasjons- og overvåkingstjeneste skal sikre registrerte data, når det er grunn til det på bakgrunn av en hendelse eller ulykke eller andre særskilte forhold. Yter av kommunikasjons-, navigasjons- og overvåkingstjeneste skal etablere rutiner for dette.</article></section><section class="section" data-name="kapII" id="kapittel-2" data-lovdata-URL="LTI/forskrift/2011-06-27-686/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 28. januar 2008 nr. 81 om flyværtjeneste gjøres følgende endring:</article> <article class="defaultP" margin-top="true">§ 9 nr. (2) skal lyde:</article><article class="legalP" id="kapittel-2-ledd-2">Nyanskaffelse eller endring av eksisterende meteorologisk utstyr skal utføres i samsvar med kravene i forordning (EF) nr. 552/2004 om samvirkningsevnen i Det europeiske nett for styring av lufttrafikken («samvirkingsforordningen»), jf. forskrift 26. januar 2007 nr. 99 om etablering av et felles europeisk luftrom.</article></section><section class="section" data-name="kapIII" id="kapittel-3" data-lovdata-URL="LTI/forskrift/2011-06-27-686/KAPITTEL_3"><h2 data-text-align="center">III</h2><article class="defaultP"><i>Ikrafttredelse</i></article><article class="legalP" id="kapittel-3-ledd-1">Endringene trer i kraft 1. juli 2011.</article></section></main></body></html>