<!DOCTYPE html><html lang="no"><head><title>Forskrift om kommunens dekning av utgifter til helse- og omsorgstjenester</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-12-16-1348</dd><dt class="dokid">DokumentID</dt><dd class="dokid">LTI/forskrift/2011-12-16-1348</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 13 s 1898</dd><dt class="dateInForce">I kraft fra</dt><dd class="dateInForce">2012-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2011-06-24-30/§11-1</li></ul></dd><dt class="dateOfPublication">Kunngjort</dt><dd class="dateOfPublication">2011-12-23 15:15</dd><dt class="lastupdated">Rettet</dt><dd class="lastupdated">2012-01-27 (se nederst)</dd><dt class="journalNumber">Journalnummer</dt><dd class="journalNumber">2011-1064</dd><dt class="titleShort">Korttittel</dt><dd class="titleShort">Forskrift om stønad til helse- og omsorgstjenester</dd><dt class="title">Tittel</dt><dd class="title">Forskrift om kommunens dekning av utgifter til helse- og omsorgstjenester</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 16. desember 2011 med hjemmel i lov 24. juni 2011 nr. 30 om kommunale helse- og omsorgstjenester m.m. (helse- og omsorgstjenesteloven) § 11-1 andre ledd.</dd><dt class="refid">RefID</dt><dd class="refid">forskrift/2011-12-16-1348</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kommunens dekning av utgifter til helse- og omsorgstjenester<ul class="tocSubUl"><li>§ 1. Hovedregel</li><li>§ 2. Refusjon fra andre kommuner</li><li>§ 3. Fastsetting av tjenestetilbud</li><li>§ 4. Refusjonens størrelse</li><li>§ 5. Avtale mellom kommuner</li><li>§ 6. Egenandel</li><li>§ 7. Ikrafttreden</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2011-12-16-1348" id="dokument"><h1>Forskrift om kommunens dekning av utgifter til helse- og omsorgstjenester</h1><article class="legalArticle" data-lovdata-URL="LTI/forskrift/2011-12-16-1348/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Hovedregel</span></h2><article class="legalP" id="paragraf-1-ledd-1">Kommunen skal dekke kostnadene ved de helse- og omsorgstjenestene som den har ansvar for å yte eller sette i verk etter helse- og omsorgstjenesteloven.</article></article><article class="legalArticle" data-lovdata-URL="LTI/forskrift/2011-12-16-1348/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Refusjon fra andre kommuner</span></h2><article class="legalP" id="paragraf-2-ledd-1">For den som oppholder seg i institusjon kan oppholdskommunen kreve refusjon av den kommunen som var oppholdskommune forut for inntak i institusjonen for utgifter til personlig assistanse, herunder praktisk bistand og opplæring og støttekontakt, jf. helse- og omsorgstjenesteloven § 3-2 første ledd nr. 6 bokstav b.</article><article class="legalP" id="paragraf-2-ledd-2">For utgifter til plass i følgende institusjoner kan oppholdskommunen kreve refusjon av den kommunen som var oppholdskommune forut for inntaket:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">aldershjem</article></article></li><li data-li-identifier="b)" data-name="b)"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">institusjon med heldøgns helse- og omsorgstjenester for barn og unge under 18 år som bor utenfor foreldrehjemmet som følge av behov for tjenester (barneboliger), herunder avlastningsboliger</article></article></li><li data-li-identifier="c)" data-name="c)"><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1">institusjon med heldøgns helse- og omsorgstjenester for rusmiddelavhengige.</article></article></li></ul></article><article class="legalP" id="paragraf-2-ledd-3">For utgifter til følgende tjenester i forbindelse med utskriving fra institusjon og etablering, i den grad det er behov for disse tjenestene før utskriving, kan oppholdskommunen kreve refusjon av den kommunen som var oppholdskommune forut for inntak i institusjon:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-3-punkt-1"><article class="legalP" id="paragraf-2-ledd-3-punkt-1-ledd-1">personlig assistanse, herunder praktisk bistand og opplæring og støttekontakt, jf. helse- og omsorgstjenesteloven § 3-2 første ledd nr. 6 bokstav b</article></article></li><li data-li-identifier="b)" data-name="b)"><article class="listArticle" id="paragraf-2-ledd-3-punkt-2"><article class="legalP" id="paragraf-2-ledd-3-punkt-2-ledd-1">avlastningstiltak, jf. helse- og omsorgstjenesteloven § 3-2 første ledd nr. 6 bokstav d</article></article></li><li data-li-identifier="c)" data-name="c)"><article class="listArticle" id="paragraf-2-ledd-3-punkt-3"><article class="legalP" id="paragraf-2-ledd-3-punkt-3-ledd-1">omsorgslønn, jf. helse- og omsorgstjenesteloven § 3-6</article></article></li><li data-li-identifier="d)" data-name="d)"><article class="listArticle" id="paragraf-2-ledd-3-punkt-4"><article class="legalP" id="paragraf-2-ledd-3-punkt-4-ledd-1">brukerstyrt personlig assistanse, jf. helse- og omsorgstjenesteloven § 3-8.</article></article></li></ul></article><article class="legalP" id="paragraf-2-ledd-4">For utgifter til tjenester som nevnt i tredje ledd som oppstår etter utskrivingen fra institusjon kan institusjonskommunen kreve refusjon av den kommunen som var oppholdskommune forut for inntak i institusjon.</article></article><article class="legalArticle" data-lovdata-URL="LTI/forskrift/2011-12-16-1348/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fastsetting av tjenestetilbud</span></h2><article class="legalP" id="paragraf-3-ledd-1">Krav om refusjon etter § 2 kan bare fremmes i den grad det er oppnådd enighet om tjenestetilbudet med den kommunen som var oppholdskommune forut for inntak i institusjonen.</article><article class="legalP" id="paragraf-3-ledd-2">Institusjonskommunen skal ta kontakt med tidligere oppholdskommune for å drøfte tjenesteomfanget kort tid etter at brukerens behov oppstår.</article><article class="legalP" id="paragraf-3-ledd-3">Oppstår det tvist mellom kommuner om tjenestetilbudet, kan kommunene kreve at fylkesmannen avgjør tvisten.</article><article class="legalP" id="paragraf-3-ledd-4">Krav om refusjon for utgifter som oppstår etter utskrivning fra institusjon kan bare fremmes dersom den tidligere oppholdskommunen ikke har fått anledning til å vurdere hjelpebehovet før eller i umiddelbar tilknytning til utskrivningen.</article></article><article class="legalArticle" data-lovdata-URL="LTI/forskrift/2011-12-16-1348/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Refusjonens størrelse</span></h2><article class="legalP" id="paragraf-4-ledd-1">Refusjonen skal ikke overstige oppholdskommunens egne kostnader ved tjenestene.</article></article><article class="legalArticle" data-lovdata-URL="LTI/forskrift/2011-12-16-1348/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Avtale mellom kommuner</span></h2><article class="legalP" id="paragraf-5-ledd-1">To eller flere kommuner kan ved avtale fravike bestemmelsene i § 2.</article><article class="legalP" id="paragraf-5-ledd-2">Ved avtale mellom kommuner om kjøp av helse- og omsorgstjenester gjelder ikke § 2. Kommunenes avtale regulerer det økonomiske oppgjøret.</article></article><article class="legalArticle" data-lovdata-URL="LTI/forskrift/2011-12-16-1348/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Egenandel</span></h2><article class="legalP" id="paragraf-6-ledd-1">Kommunen kan også kreve egenandel fra den som mottar tjenester etter helse- og omsorgstjenesteloven når dette følger av lov eller forskrift.</article></article><article class="legalArticle" data-lovdata-URL="LTI/forskrift/2011-12-16-1348/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttreden</span></h2><article class="legalP" id="paragraf-7-ledd-1">Denne forskriften trer i kraft 1. januar 2012.</article></article><section class="section" id="kapittel-1" data-lovdata-URL="LTI/forskrift/2011-12-16-1348/KAPITTEL_1"><h2>Rettelser</h2><article class="defaultP" data-text-size="small"><strong>Publisert:</strong> I 2012 hefte 1 (Rettelse)</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">§ 3 fjerde ledd skal lyde:</article><article class="legalP" id="kapittel-1-ledd-1">Krav om refusjon for utgifter som oppstår etter utskrivning fra institusjon kan bare fremmes dersom den tidligere <i>oppholdskommunen har</i> fått anledning til å vurdere hjelpebehovet før eller i umiddelbar tilknytning til utskrivningen.</article></section></main></body></html>