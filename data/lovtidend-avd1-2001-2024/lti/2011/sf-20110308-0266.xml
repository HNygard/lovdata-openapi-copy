<!DOCTYPE html><html lang="no"><head><title>Forskrift om auke av maksimalt tillaten biomasse for løyve til akvakultur med laks, aure og regnbogeaure i Finnmark og Troms</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-03-08-266</dd><dt class="dokid">DokumentID</dt><dd class="dokid">LTI/forskrift/2011-03-08-266</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 3 s 384</dd><dt class="dateInForce">I kraft fra</dt><dd class="dateInForce">2011-03-08</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-10-13-1267</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-79/§5</li><li>lov/2005-06-17-79/§6</li><li>lov/2005-06-17-79/§7</li></ul></dd><dt class="dateOfPublication">Kunngjort</dt><dd class="dateOfPublication">2011-03-15 15:20</dd><dt class="journalNumber">Journalnummer</dt><dd class="journalNumber">2011-0186</dd><dt class="titleShort">Korttittel</dt><dd class="titleShort">Forskrift om auke av maksimal biomasse</dd><dt class="title">Tittel</dt><dd class="title">Forskrift om auke av maksimalt tillaten biomasse for løyve til akvakultur med laks, aure og regnbogeaure i Finnmark og Troms</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Fiskeri- og kystdepartementet 8. mars 2011 med heimel i lov 17. juni 2005 nr. 79 om akvakultur (akvakulturloven) § 5, § 6 og § 7.</dd><dt class="refid">RefID</dt><dd class="refid">forskrift/2011-03-08-266</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om auke av maksimalt tillaten biomasse for løyve til akvakultur med laks, aure og regnbogeaure i Finnmark og Troms<ul class="tocSubUl"><li>§ 1. Formål</li><li>§ 2. Verkeområde</li><li>§ 3. Kunngjering av tilbod</li><li>§ 4. Melding og frist for å sende melding</li><li>§ 5. Vederlag</li><li>§ 6. Krav til sending og melding</li><li>§ 7. Vedtak</li><li>§ 8. Ikraftsetjing</li></ul></li></ul></dd></dl></header><main class="documentBody" data-lovdata-URL="LTI/forskrift/2011-03-08-266" id="dokument"><h1>Forskrift om auke av maksimalt tillaten biomasse for løyve til akvakultur med laks, aure og regnbogeaure i Finnmark og Troms</h1><article class="legalArticle" data-lovdata-URL="LTI/forskrift/2011-03-08-266/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskrifta er å gjennomføre ein kapasitetsauke for løyve til matfisk av laks, aure og regnbogeaure i sjøvatn i Finnmark og Troms.</article></article><article class="legalArticle" data-lovdata-URL="LTI/forskrift/2011-03-08-266/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Verkeområde</span></h2><article class="legalP" id="paragraf-2-ledd-1">Forskrifta gjeld eit tidsavgrensa høve til auke av maksimalt tillaten biomasse for løyve til matfisk av laks, aure og regnbogeaure i sjøvatn med 5 % av den maksimalt tillatne biomassen mot vederlag, i Finnmark og Troms. Høve til auke gjeld ikkje løyve til matfisk av laks, aure og regnbogeaure i sjøvatn til særlege formål.</article></article><article class="legalArticle" data-lovdata-URL="LTI/forskrift/2011-03-08-266/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kunngjering av tilbod</span></h2><article class="legalP" id="paragraf-3-ledd-1">Tilbodet skal offentleggjerast på fylkeskommunane og Fiskeridirektoratet sine internettsider minimum ein månad før fristutløp.</article><article class="legalP" id="paragraf-3-ledd-2">Fylkeskommunane skal også seinast 14 dagar før fristutløp kunngjere tilbodet i brev til innehavarar av akvakulturløyve slik dei går fram av akvakulturregisteret på dåverande tidspunkt.</article></article><article class="legalArticle" data-lovdata-URL="LTI/forskrift/2011-03-08-266/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Melding og frist for å sende melding</span></h2><article class="legalP" id="paragraf-4-ledd-1">Innehavar av løyve til matfisk av laks, aure og regnbogeaure i sjøvatn i Finnmark og Troms skal etter § 6 sende melding til fylkeskommunen i det fylket løyvet er heimehøyrande dersom han ønskjer å utvide løyvet.</article><article class="legalP" id="paragraf-4-ledd-2">Meldinga skal sendast seinast 9. mai 2011. Reglane i domstolloven § 146 og § 149 kjem til bruk så langt dei passar.</article></article><article class="legalArticle" data-lovdata-URL="LTI/forskrift/2011-03-08-266/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Vederlag</span></h2><article class="legalP" id="paragraf-5-ledd-1">For utviding etter denne forskrifta skal det betalast vederlag til staten.</article><article class="legalP" id="paragraf-5-ledd-2">For utviding av løyve med avgrensing som fastsett i laksetildelingsforskrifta § 15 er vederlaget 150&#xa0;000 kroner i Finnmark og 500&#xa0;000 kroner i Troms.</article><article class="legalP" id="paragraf-5-ledd-3">Vederlaget skal vere innbetalt seinast 9. mai 2011 til Fiskeridirektorat, Økonomiseksjonen, Postboks 185 Sentrum, 5804 Bergen, kontonummer 7694&#xa0;05&#xa0;09048, og vere merka «Vederlag 2011 – [nummer på løyve]».</article><article class="legalP" id="paragraf-5-ledd-4">Vederlaget blir ikkje refundert ved eventuell seinare inndraging av akvakulturløyvet på bakgrunn av forhold nemnde i akvakulturloven § 9.</article></article><article class="legalArticle" data-lovdata-URL="LTI/forskrift/2011-03-08-266/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til sending og melding</span></h2><article class="legalP" id="paragraf-6-ledd-1">Meldinga skal sendast per rekommandert brev. Meldinga skal merkast med: «Melding om kapasitetsauke 2011».</article><article class="legalP" id="paragraf-6-ledd-2">Meldinga skal skje på fastsette skjema og innehalde:</article><article class="legalP" id="paragraf-6-ledd-3">a) kva løyve meldinga gjeld,</article><article class="legalP" id="paragraf-6-ledd-4">b) dokumentasjon på innbetalt vederlag jamfør § 5.</article></article><article class="legalArticle" data-lovdata-URL="LTI/forskrift/2011-03-08-266/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Vedtak</span></h2><article class="legalP" id="paragraf-7-ledd-1">Fylkeskommunen i det fylket løyvet er heimehøyrande skal behandle meldinga og gjere vedtak. Fiskeridirektoratet er klageinstans.</article><article class="legalP" id="paragraf-7-ledd-2">Fylkeskommunen skal gjere positivt vedtak dersom søkjaren oppfyller krava i § 4, § 5 og § 6.</article><article class="legalP" id="paragraf-7-ledd-3">Vedtak om avvising kan påklagast. Dersom vedtaket vert oppretthalde etter at saka er endeleg avgjort i forvaltninga, skal vederlaget refunderast.</article></article><article class="legalArticle" data-lovdata-URL="LTI/forskrift/2011-03-08-266/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikraftsetjing</span></h2><article class="legalP" id="paragraf-8-ledd-1">Denne forskrifta trer i kraft straks. Frå same tidspunkt vert forskrift 13. oktober 2009 nr. 1267 om særskilte tiltak i enkelte områder for akvakulturrelatert virksomhet, oppheva.</article></article></main></body></html>