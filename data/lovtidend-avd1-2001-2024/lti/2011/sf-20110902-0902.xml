<!DOCTYPE html><html lang="no"><head><title>Forskrift om særlige tiltak mot Syria</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-09-02-902</dd><dt class="dokid">DokumentID</dt><dd class="dokid">LTI/forskrift/2011-09-02-902</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 9 s 1232</dd><dt class="dateInForce">I kraft fra</dt><dd class="dateInForce">2011-09-02</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2001-04-27-14</li></ul></dd><dt class="dateOfPublication">Kunngjort</dt><dd class="dateOfPublication">2011-09-07 14:10</dd><dt class="lastupdated">Rettet</dt><dd class="lastupdated">2011-09-13 (bokstavering § 3), 19.09.2011 (vedlegg 1 tilføyd)</dd><dt class="journalNumber">Journalnummer</dt><dd class="journalNumber">2011-0704</dd><dt class="titleShort">Korttittel</dt><dd class="titleShort">Forskrift om særlige tiltak mot Syria</dd><dt class="title">Tittel</dt><dd class="title">Forskrift om særlige tiltak mot Syria</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 2. september 2011 med hjemmel i lov 27. april 2001 nr. 14 om iverksetjing av internasjonale, ikkje-militære tiltak i form av avbrot eller avgrensing av økonomisk eller anna samkvem med tredjestatar eller rørsler. Fremmet av Utenriksdepartementet.</dd><dt class="refid">RefID</dt><dd class="refid">forskrift/2011-09-02-902</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særlige tiltak mot Syria<ul class="tocSubUl"><li>I<ul class="tocSubUl"><li>§ 1.</li></ul></li><li>II<ul class="tocSubUl"><li>§ 2.</li></ul></li><li>III<ul class="tocSubUl"><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li><li>IV<ul class="tocSubUl"><li>§ 9.</li><li>§ 10.</li></ul></li><li>Vedlegg I til forskrift 2. september 2011 nr. 902 om særlige tiltak mot Syria</li></ul></li></ul></dd></dl></header><main class="documentBody" data-lovdata-URL="LTI/forskrift/2011-09-02-902" id="dokument"><h1>Forskrift om særlige tiltak mot Syria</h1><section class="section" data-name="kapI" id="kapittel-1" data-lovdata-URL="LTI/forskrift/2011-09-02-902/KAPITTEL_1"><h2 data-text-align="center">I</h2><article class="legalArticle" data-lovdata-URL="LTI/forskrift/2011-09-02-902/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1">Denne forskriften får anvendelse:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">på norsk territorium;</article></article></li><li data-li-identifier="b)" data-name="b)"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">om bord på alle luftfartøy og fartøy under norsk jurisdiksjon;</article></article></li><li data-li-identifier="c)" data-name="c)"><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">på norske statsborgere uansett hvor de befinner seg;</article></article></li><li data-li-identifier="d)" data-name="d)"><article class="listArticle" id="kapittel-1-paragraf-1-ledd-1-punkt-4"><article class="legalP" id="kapittel-1-paragraf-1-ledd-1-punkt-4-ledd-1">på alle juridiske personer, grupper eller enheter som er etablert eller stiftet i henhold til norsk lovgivning;</article></article></li><li data-li-identifier="e)" data-name="e)"><article class="listArticle" id="kapittel-1-paragraf-1-ledd-1-punkt-5"><article class="legalP" id="kapittel-1-paragraf-1-ledd-1-punkt-5-ledd-1">på alle juridiske personer, grupper eller enheter som driver forretningsvirksomhet i Norge.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2011-09-02-902/KAPITTEL_2"><h2 data-text-align="center">II</h2><article class="legalArticle" data-lovdata-URL="LTI/forskrift/2011-09-02-902/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-2-paragraf-1-ledd-1">Det er forbudt for norske rettssubjekter og for enhver som befinner seg på norsk territorium å selge eller levere, direkte eller indirekte, våpen og relatert materiell av enhver type, inkludert ammunisjon, militære kjøretøy og militært utstyr, paramilitært utstyr og reservedeler til slikt materiell, til enhver fysisk eller juridisk person, enhet eller ethvert organ i Syria. Forbudet gjelder uansett om varene har norsk opprinnelse eller ikke. Likeledes er det forbudt for norskregistrert skip eller luftfartøy å frakte varer, materiell, utstyr eller teknologi som nevnt til Syria.</article><article class="legalP" id="kapittel-2-paragraf-1-ledd-2">Det er forbudt for norske rettssubjekter og for enhver som befinner seg på norsk territorium å yte tjenester i form av teknisk trening eller bistand, finansiering eller annen bistand i forbindelse med militære aktiviteter, herunder å tilby leiesoldater, eller anskaffelse, fremstilling, vedlikehold eller bruk av våpen, materiell og utstyr som nevnt i første ledd til enhver fysisk eller juridisk person, enhet eller ethvert organ i Syria.</article><article class="legalP" id="kapittel-2-paragraf-1-ledd-3">Som unntak fra forbudene i første og andre ledd kan Utenriksdepartementet gi tillatelse til<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-3-punkt-1"><article class="legalP" id="kapittel-2-paragraf-1-ledd-3-punkt-1-ledd-1">levering av ikke-dødelig militært utstyr utelukkende beregnet til humanitære formål eller personlig beskyttelse;</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-3-punkt-2"><article class="legalP" id="kapittel-2-paragraf-1-ledd-3-punkt-2-ledd-1">midlertidig eksport av verneutstyr, som skuddsikre vester og hjelmer, til personlig bruk for personell som representerer FN, EU, media, humanitære organisasjoner eller utviklingsorganisasjoner;</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-ledd-3-punkt-3"><article class="legalP" id="kapittel-2-paragraf-1-ledd-3-punkt-3-ledd-1">levering, direkte eller indirekte, av teknisk bistand eller meglervirksomhet i tilknytning til slik utstyr;</article></article></li><li data-li-identifier="d)" data-name="d)"><article class="listArticle" id="kapittel-2-paragraf-1-ledd-3-punkt-4"><article class="legalP" id="kapittel-2-paragraf-1-ledd-3-punkt-4-ledd-1">levering, direkte eller indirekte, av finansiering eller finansiell bistand i tilknytning til slik utstyr.</article></article></li></ul></article></article></section><section class="section" data-name="kapIII" id="kapittel-3" data-lovdata-URL="LTI/forskrift/2011-09-02-902/KAPITTEL_3"><h2 data-text-align="center">III</h2><article class="legalArticle" data-lovdata-URL="LTI/forskrift/2011-09-02-902/§3" data-name="§3" id="kapittel-3-paragraf-1"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-3-paragraf-1-ledd-1">I denne forskriften menes med:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">midler: finansielle aktiva og ytelser av enhver art, herunder, men ikke begrenset til <ul class="defaultList"><li data-li-identifier="-" data-name="-"><article class="listArticle" id="kapittel-3-paragraf-1-ledd-1-punkt-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1-punkt-1-ledd-1">kontanter, sjekker, pengefordringer, veksler, postanvisninger og andre betalingsinstrumenter,</article></article></li><li data-li-identifier="-" data-name="-"><article class="listArticle" id="kapittel-3-paragraf-1-ledd-1-punkt-1-ledd-1-punkt-2"><article class="legalP" id="kapittel-3-paragraf-1-ledd-1-punkt-1-ledd-1-punkt-2-ledd-1">innskudd i finansinstitusjoner eller andre enheter, tilgodehavende på kontoer, gjeld og gjeldsforpliktelser,</article></article></li><li data-li-identifier="-" data-name="-"><article class="listArticle" id="kapittel-3-paragraf-1-ledd-1-punkt-1-ledd-1-punkt-3"><article class="legalP" id="kapittel-3-paragraf-1-ledd-1-punkt-1-ledd-1-punkt-3-ledd-1">offentlig og privat omsatte verdipapirer og gjeldsinstrumenter, herunder aksjer og andre eierandeler, sertifikater som representerer verdipapirer, obligasjoner, egenveksler, kjøpsopsjoner, selskapsobligasjoner og derivatkontrakter;</article></article></li><li data-li-identifier="-" data-name="-"><article class="listArticle" id="kapittel-3-paragraf-1-ledd-1-punkt-1-ledd-1-punkt-4"><article class="legalP" id="kapittel-3-paragraf-1-ledd-1-punkt-1-ledd-1-punkt-4-ledd-1">renter, utbytte eller andre inntekter eller verdier som påløper eller genereres av aktiva,</article></article></li><li data-li-identifier="-" data-name="-"><article class="listArticle" id="kapittel-3-paragraf-1-ledd-1-punkt-1-ledd-1-punkt-5"><article class="legalP" id="kapittel-3-paragraf-1-ledd-1-punkt-1-ledd-1-punkt-5-ledd-1">kreditter, motregningsrettigheter, garantier, fullførelsesgarantier eller andre finansielle forpliktelser,</article></article></li><li data-li-identifier="-" data-name="-"><article class="listArticle" id="kapittel-3-paragraf-1-ledd-1-punkt-1-ledd-1-punkt-6"><article class="legalP" id="kapittel-3-paragraf-1-ledd-1-punkt-1-ledd-1-punkt-6-ledd-1">rembursbrev, konossementer, løsørepantebrev,</article></article></li><li data-li-identifier="-" data-name="-"><article class="listArticle" id="kapittel-3-paragraf-1-ledd-1-punkt-1-ledd-1-punkt-7"><article class="legalP" id="kapittel-3-paragraf-1-ledd-1-punkt-1-ledd-1-punkt-7-ledd-1">dokumentasjon på en interesse i midler eller finansielle ressurser,</article></article></li></ul></article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">frysing av midler: forhindring av enhver flytting, overføring, endring, bruk av, tilgang til eller håndtering av midler på måter som ville resultere i en endring av midlenes volum, beløp, plassering, eierskap, besittelse, art, bestemmelse eller andre endringer som ville muliggjøre bruk av midlene, herunder porteføljeforvaltning;</article></article></li><li data-li-identifier="c)" data-name="c)"><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">økonomiske ressurser: alle typer aktiva, materielle eller immaterielle, fast eiendom eller løsøre, som ikke er midler, men som kan brukes til å skaffe til veie midler, varer eller tjenester;</article></article></li><li data-li-identifier="d)" data-name="d)"><article class="listArticle" id="kapittel-3-paragraf-1-ledd-1-punkt-4"><article class="legalP" id="kapittel-3-paragraf-1-ledd-1-punkt-4-ledd-1">frysing av økonomiske ressurser: forhindring av at slike ressurser på noen måte brukes til å skaffe til veie midler, varer eller tjenester, for eksempel ved salg, utleie eller pantsetting.</article></article></li></ul></article></article><article class="legalArticle" data-lovdata-URL="LTI/forskrift/2011-09-02-902/§4" data-name="§4" id="kapittel-3-paragraf-2"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-3-paragraf-2-ledd-1">Midler og økonomiske ressurser som tilhører eller eies, besittes eller kontrolleres av personer som er ansvarlig for angrepet på det sivile samfunn og den demokratiske opposisjon i Syria, og de fysiske og juridiske personer, enheter og organer som har tilknytning til dem, skal fryses. De personer dette angår, er navngitt i vedlegg I til denne forskrift.</article><article class="legalP" id="kapittel-3-paragraf-2-ledd-2">Den som fryser midler eller økonomiske ressurser i samsvar med bestemmelsen i første ledd, skal umiddelbart underrette Utenriksdepartementet om dette.</article><article class="legalP" id="kapittel-3-paragraf-2-ledd-3">Det er forbudt for enhver å gjøre midler eller økonomiske ressurser direkte eller indirekte tilgjengelige for eller stille til rådighet for fysiske eller juridiske personer, enheter eller organer oppført i vedlegg I til denne forskrift.</article><article class="legalP" id="kapittel-3-paragraf-2-ledd-4">Forsettlig deltakelse i aktiviteter som har som formål eller virkning å omgå tiltakene nevnt i første og tredje ledd, er forbudt.</article><article class="legalP" id="kapittel-3-paragraf-2-ledd-5">Fysiske eller juridiske personer eller enheter eller deres overordnede eller ansatte som i god tro og på det grunnlag at det er i samsvar med denne forskrift, fryser midler eller økonomiske ressurser eller nekter å gjøre midler eller økonomiske ressurser tilgjengelige, skal ikke på noen måte holdes ansvarlige, med mindre det kan bevises at midlene og de økonomiske ressursene ble fryst som følge av uaktsomhet.</article></article><article class="legalArticle" data-lovdata-URL="LTI/forskrift/2011-09-02-902/§5" data-name="§5" id="kapittel-3-paragraf-3"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-3-paragraf-3-ledd-1">Utenriksdepartementet kan gjøre unntak fra § 4 og gi tillatelse til at visse fryste midler eller økonomiske ressurser frigjøres eller stilles til rådighet på slike vilkår som anses hensiktsmessige, etter å ha fastslått at de aktuelle midlene eller økonomiske ressursene<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">er nødvendige for å dekke grunnleggende behov til de navngitte personene i vedlegg I til denne forskrift, og familiemedlemmer som de forsørger, herunder betaling av matvarer, leie eller pantelån, medisiner og medisinsk behandling, skatt, forsikringspremier og avgifter for offentlige tjenester,</article></article></li><li data-li-identifier="b)" data-name="b)"><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">utelukkende er ment for betaling av rimelige honorarer og refusjon av utgifter i forbindelse med juridisk bistand,</article></article></li><li data-li-identifier="c)" data-name="c)"><article class="listArticle" id="kapittel-3-paragraf-3-ledd-1-punkt-3"><article class="legalP" id="kapittel-3-paragraf-3-ledd-1-punkt-3-ledd-1">utelukkende er ment for betaling av avgifter eller tjenestegebyr for rutinemessig oppbevaring eller forvaltning av frosne midler eller økonomiske ressurser, eller</article></article></li><li data-li-identifier="d)" data-name="d)"><article class="listArticle" id="kapittel-3-paragraf-3-ledd-1-punkt-4"><article class="legalP" id="kapittel-3-paragraf-3-ledd-1-punkt-4-ledd-1">er nødvendige for å dekke ekstraordinære utgifter.</article></article></li></ul></article></article><article class="legalArticle" data-lovdata-URL="LTI/forskrift/2011-09-02-902/§6" data-name="§6" id="kapittel-3-paragraf-4"><h3 class="legalArticleHeader"><span class="legalArticleValue">§ 6</span>.</h3><article class="legalP" id="kapittel-3-paragraf-4-ledd-1">Utenriksdepartementet kan gjøre unntak fra § 4 første ledd og gi tillatelse til å frigi visse frosne formuesgoder forutsatt at:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-4-ledd-1-punkt-1"><article class="legalP" id="kapittel-3-paragraf-4-ledd-1-punkt-1-ledd-1">formuesgodene er gjenstand for en tilbakeholdsrett etablert gjennom en rettslig prosess, ved forvaltningsvedtak eller ved voldgift før datoen da personen, enheten eller organet omhandlet i 4 § første ledd ble listeført, eller for en dom, et forvaltningsvedtak eller en voldgiftsdom avsagt før samme dato;</article></article></li><li data-li-identifier="b)" data-name="b)"><article class="listArticle" id="kapittel-3-paragraf-4-ledd-1-punkt-2"><article class="legalP" id="kapittel-3-paragraf-4-ledd-1-punkt-2-ledd-1">formuesgodene utelukkende skal brukes til å innfri krav som er sikret gjennom en slik tilbakeholdsrett eller som er fastsatt ved en slik dom eller forvaltningsvedtak;</article></article></li><li data-li-identifier="c)" data-name="c)"><article class="listArticle" id="kapittel-3-paragraf-4-ledd-1-punkt-3"><article class="legalP" id="kapittel-3-paragraf-4-ledd-1-punkt-3-ledd-1">formuesgodene ikke kommer de personer, enheter eller organer som er listeført til gode, og</article></article></li><li data-li-identifier="d)" data-name="d)"><article class="listArticle" id="kapittel-3-paragraf-4-ledd-1-punkt-4"><article class="legalP" id="kapittel-3-paragraf-4-ledd-1-punkt-4-ledd-1">anerkjennelse av tilbakeholdsretten eller avgjørelsen ikke strider med grunnleggende rettsstatsprinsipper.</article></article></li></ul></article></article><article class="legalArticle" data-lovdata-URL="LTI/forskrift/2011-09-02-902/§7" data-name="§7" id="kapittel-3-paragraf-5"><h3 class="legalArticleHeader"><span class="legalArticleValue">§ 7</span>.</h3><article class="legalP" id="kapittel-3-paragraf-5-ledd-1">Forbudet i § 4 første ledd skal ikke hindre de listeførte personene eller enhetene fra å betale et forfalt pengekrav etter kontrakt som var inngått før fryspålegget tok til å gjelde, forutsatt at betaling ikke direkte eller indirekte mottas av en person eller enhet som nevnt i vedlegg 1.</article><article class="legalP" id="kapittel-3-paragraf-5-ledd-2">Godkjenning av utbetalinger i medhold av denne bestemmelsen vedtas av Utenriksdepartementet.</article></article><article class="legalArticle" data-lovdata-URL="LTI/forskrift/2011-09-02-902/§8" data-name="§8" id="kapittel-3-paragraf-6"><h3 class="legalArticleHeader"><span class="legalArticleValue">§ 8</span>.</h3><article class="legalP" id="kapittel-3-paragraf-6-ledd-1">Forbudet i § 4 tredje ledd får ikke anvendelse på tilskudd til frosne kontoer i form av<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-6-ledd-1-punkt-1"><article class="legalP" id="kapittel-3-paragraf-6-ledd-1-punkt-1-ledd-1">renter eller andre inntekter på disse kontoene, eller</article></article></li><li data-li-identifier="b)" data-name="b)"><article class="listArticle" id="kapittel-3-paragraf-6-ledd-1-punkt-2"><article class="legalP" id="kapittel-3-paragraf-6-ledd-1-punkt-2-ledd-1">betalinger i henhold til kontrakter, avtaler eller forpliktelser som er inngått eller har oppstått forut for den dato da disse kontoene ble gjenstand for påbud om frysing i henhold til § 4 første ledd, forutsatt at slike renter, andre inntekter og betalinger fortsatt omfattes av § 4 første ledd.</article></article></li></ul></article></article></section><section class="section" data-name="kapIV" id="kapittel-4" data-lovdata-URL="LTI/forskrift/2011-09-02-902/KAPITTEL_4"><h2 data-text-align="center">IV</h2><article class="legalArticle" data-lovdata-URL="LTI/forskrift/2011-09-02-902/§9" data-name="§9" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>.</h3><article class="legalP" id="kapittel-4-paragraf-1-ledd-1">Utenriksdepartementet gis fullmakt til å endre, suspendere eller oppheve denne forskrift med vedlegg.</article></article><article class="legalArticle" data-lovdata-URL="LTI/forskrift/2011-09-02-902/§10" data-name="§10" id="kapittel-4-paragraf-2"><h3 class="legalArticleHeader"><span class="legalArticleValue">§ 10</span>.</h3><article class="legalP" id="kapittel-4-paragraf-2-ledd-1">Denne forskrift trer i kraft straks.</article></article></section><section class="section" data-name="vedleggI" id="kapittel-5" data-lovdata-URL="LTI/forskrift/2011-09-02-902/KAPITTEL_5"><h2>Vedlegg I til forskrift 2. september 2011 nr. 902 om særlige tiltak mot Syria</h2><article class="defaultP">Informasjon vedrørende samtlige listeførte enheter/personer er rubrisert slik: <table><thead><tr><th data-text-align="left" data-vertical-align="top"> </th><th data-text-align="left" data-vertical-align="top"><i>Navn</i></th><th data-text-align="left" data-vertical-align="top"><i>Identifiserende informasjon (eventuelt)</i></th><th data-text-align="left" data-vertical-align="top"><i>Grunnlag</i></th><th data-text-align="left" data-vertical-align="top"><i>Dato for listeføring</i></th></tr></thead><tbody><tr><td data-text-align="center" data-vertical-align="top">1.</td><td data-text-align="left" data-vertical-align="top">Mohammad Mufleh</td><td data-text-align="left" data-vertical-align="top">Ingen</td><td data-text-align="left" data-vertical-align="top">Head of Syrian Military Intelligence in the town of Hama, involved in the crackdown on demonstrators.</td><td data-text-align="right" data-vertical-align="top">01.08.2011</td></tr><tr><td data-text-align="center" data-vertical-align="top">2.</td><td data-text-align="left" data-vertical-align="top">Tawfiq Younes</td><td data-text-align="left" data-vertical-align="top">Ingen</td><td data-text-align="left" data-vertical-align="top">Head of the Department for Internal Security of the General Intelligence Directorate; involved in violence against the civilian population.</td><td data-text-align="right" data-vertical-align="top">01.08.2011</td></tr><tr><td data-text-align="center" data-vertical-align="top">3.</td><td data-text-align="left" data-vertical-align="top">Mr. Mohammed Makhlouf<br />(a.k.a. Abu Rami)</td><td data-text-align="left" data-vertical-align="top">Born in Latakia, Syria, 19.10.1932</td><td data-text-align="left" data-vertical-align="top">Close associate and maternal uncle of Bashar and Mahir al-Assad. Business associate and father of Rami, Ihab and Iyad Makhlouf.</td><td data-text-align="right" data-vertical-align="top">01.08.2011</td></tr><tr><td data-text-align="center" data-vertical-align="top">4.</td><td data-text-align="left" data-vertical-align="top">Ayman Jabir</td><td data-text-align="left" data-vertical-align="top">Born Latakia</td><td data-text-align="left" data-vertical-align="top">Associate of Mahir al-Assad for the Shabiha militia. Directly involved in repression and violence against the civilian population and co-ordination of Shabiha militia groups.</td><td data-text-align="right" data-vertical-align="top">01.08.2011</td></tr><tr><td data-text-align="center" data-vertical-align="top">5.</td><td data-text-align="left" data-vertical-align="top">Ali Habib Mahmoud</td><td data-text-align="left" data-vertical-align="top">Born Tartous, 1939. Appointed Minister of Defence 3 June 2009</td><td data-text-align="left" data-vertical-align="top">Minister of Defence. Responsible for conduct and operations of Syrian Armed Forces involved in repression and violence against the civilian population.</td><td data-text-align="right" data-vertical-align="top">01.08.2011</td></tr><tr><td data-text-align="center" data-vertical-align="top">6.</td><td data-text-align="left" data-vertical-align="top">Maher Al-Assad</td><td data-text-align="left" data-vertical-align="top">Born on 8 December 1967; diplomatic passport No 4138</td><td data-text-align="left" data-vertical-align="top">Commander of the army's 4th Division, member of Baath Party Central Command, strongman of the Republican Guard; principal overseer of violence against demonstrators.</td><td data-text-align="right" data-vertical-align="top">09.05.2011</td></tr><tr><td data-text-align="center" data-vertical-align="top">7.</td><td data-text-align="left" data-vertical-align="top">Ali Mamlouk</td><td data-text-align="left" data-vertical-align="top">Born on 19 February 1946 in Damascus; diplomatic passport No 983</td><td data-text-align="left" data-vertical-align="top">Head of General Intelligence Service; Head of Syrian Intelligence since 2005; involved in violence against demonstrators.</td><td data-text-align="right" data-vertical-align="top">09.05.2011</td></tr><tr><td data-text-align="center" data-vertical-align="top">8.</td><td data-text-align="left" data-vertical-align="top">Mohammad Ibrahim Al-Chaar</td><td data-text-align="left" data-vertical-align="top">Ingen</td><td data-text-align="left" data-vertical-align="top">Minister for the Interior in the government; involved in violence against demonstrators.</td><td data-text-align="right" data-vertical-align="top">09.05.2011</td></tr><tr><td data-text-align="center" data-vertical-align="top">9.</td><td data-text-align="left" data-vertical-align="top">Atef Najib</td><td data-text-align="left" data-vertical-align="top">Ingen</td><td data-text-align="left" data-vertical-align="top">Former Head of Political Security in Deraa; involved in violence against demonstrators.</td><td data-text-align="right" data-vertical-align="top">09.05.2011</td></tr><tr><td data-text-align="center" data-vertical-align="top">10.</td><td data-text-align="left" data-vertical-align="top">Hafez Makhlouf</td><td data-text-align="left" data-vertical-align="top">Born on 2 April 1971 in Damascus; diplomatic passport No 2246</td><td data-text-align="left" data-vertical-align="top">Colonel and Head of Unit in General Intelligence Directorate, Damascus Branch; close to Maher al-Assad; involved in violence against demonstrators.</td><td data-text-align="right" data-vertical-align="top">09.05.2011</td></tr><tr><td data-text-align="center" data-vertical-align="top">11.</td><td data-text-align="left" data-vertical-align="top">Mohammed Dib Zeitoun</td><td data-text-align="left" data-vertical-align="top">Ingen</td><td data-text-align="left" data-vertical-align="top">Head of Political Security; involved in violence against demonstrators.</td><td data-text-align="right" data-vertical-align="top">09.05.2011</td></tr><tr><td data-text-align="center" data-vertical-align="top">12.</td><td data-text-align="left" data-vertical-align="top">Amjad Al-Abbas</td><td data-text-align="left" data-vertical-align="top">Ingen</td><td data-text-align="left" data-vertical-align="top">Head of Political Security in Banias, involved in violence against demonstrators in Baida.</td><td data-text-align="right" data-vertical-align="top">09.05.2011</td></tr><tr><td data-text-align="center" data-vertical-align="top">13.</td><td data-text-align="left" data-vertical-align="top">Rami Makhlouf</td><td data-text-align="left" data-vertical-align="top">Born on 10 July 1969 in Damascus, passport No 454224</td><td data-text-align="left" data-vertical-align="top">Syrian businessman. Associate of Maher al-Assad; bankrolls the regime allowing violence against demonstrators.</td><td data-text-align="right" data-vertical-align="top">09.05.2011</td></tr><tr><td data-text-align="center" data-vertical-align="top">14.</td><td data-text-align="left" data-vertical-align="top">Abd Al-Fatah Qudsiyah</td><td data-text-align="left" data-vertical-align="top">Ingen</td><td data-text-align="left" data-vertical-align="top">Head of Syrian Military Intelligence and as such involved in the repression against the civilian population.</td><td data-text-align="right" data-vertical-align="top">09.05.2011</td></tr><tr><td data-text-align="center" data-vertical-align="top">15.</td><td data-text-align="left" data-vertical-align="top">Jamil Hassan</td><td data-text-align="left" data-vertical-align="top">Ingen</td><td data-text-align="left" data-vertical-align="top">Head of Syrian Air Force Intelligence and as such involved in the repression against the civilian population.</td><td data-text-align="right" data-vertical-align="top">09.05.2011</td></tr><tr><td data-text-align="center" data-vertical-align="top">16.</td><td data-text-align="left" data-vertical-align="top">Rustum Ghazali</td><td data-text-align="left" data-vertical-align="top">Ingen</td><td data-text-align="left" data-vertical-align="top">Head of Syrian Military Intelligence, Damascus Countryside Branch and as such involved in the repression against the civilian population.</td><td data-text-align="right" data-vertical-align="top">09.05.2011</td></tr><tr><td data-text-align="center" data-vertical-align="top">17.</td><td data-text-align="left" data-vertical-align="top">Fawwaz Al-Assad</td><td data-text-align="left" data-vertical-align="top">Ingen</td><td data-text-align="left" data-vertical-align="top">Involved in the repression against the civilian population as part of the Shabiha militia.</td><td data-text-align="right" data-vertical-align="top">09.05.2011</td></tr><tr><td data-text-align="center" data-vertical-align="top">18.</td><td data-text-align="left" data-vertical-align="top">Mundir Al-Assad</td><td data-text-align="left" data-vertical-align="top">Ingen</td><td data-text-align="left" data-vertical-align="top">Involved in the repression against the civilian population as part of the Shabiha militia.</td><td data-text-align="right" data-vertical-align="top">09.05.2011</td></tr></tbody></table></article></section></main></body></html>