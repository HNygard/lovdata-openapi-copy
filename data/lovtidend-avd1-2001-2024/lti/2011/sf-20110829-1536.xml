<!DOCTYPE html><html lang="no"><head><title>Delegering av myndighet etter havne- og farvannsloven § 13 bokstav c til å fastsette farvannsrestriksjoner</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-08-29-1536</dd><dt class="dokid">DokumentID</dt><dd class="dokid">LTI/forskrift/2011-08-29-1536</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 4 s 539</dd><dt class="dateInForce">I kraft fra</dt><dd class="dateInForce">2011-08-29</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2009-04-17-19/§13</li></ul></dd><dt class="dateOfPublication">Kunngjort</dt><dd class="dateOfPublication">2012-02-24 13:55</dd><dt class="journalNumber">Journalnummer</dt><dd class="journalNumber">2012-0166</dd><dt class="titleShort">Korttittel</dt><dd class="titleShort">Deleg. til Kystverkets hovedkontor etter havneloven</dd><dt class="title">Tittel</dt><dd class="title">Delegering av myndighet etter havne- og farvannsloven § 13 bokstav c til å fastsette farvannsrestriksjoner</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 29. august 2011 med hjemmel i lov 17. april 2009 nr. 19 om havner og farvann § 13 bokstav c.</dd><dt class="refid">RefID</dt><dd class="refid">forskrift/2011-08-29-1536</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Delegering av myndighet etter havne- og farvannsloven § 13 bokstav c til å fastsette farvannsrestriksjoner</li></ul></dd></dl></header><main class="documentBody" data-lovdata-URL="LTI/forskrift/2011-08-29-1536" id="dokument"><h1>Delegering av myndighet etter havne- og farvannsloven § 13 bokstav c til å fastsette farvannsrestriksjoner</h1><article class="legalP" id="ledd-1">Kystverkets hovedkontor gis myndighet til å fastsette forskrifter med hjemmel i lov 17. april 2009 nr. 19 om havner og farvann § 13 bokstav c om forbud mot at fartøy eller bestemte grupper av fartøy bruker bestemte farleder eller farvann, eller særskilte vilkår for slik bruk.</article><article class="legalP" id="ledd-2">Forskriftskompetansen kan ikke delegeres videre til regionkontorene. Dette er i samsvar med departementets tidligere praksis knyttet til delegering av forskriftskompetanse etter havne- og farvannsloven av 1984.</article><article class="legalP" id="ledd-3">Forskriftskompetansen er begrenset til situasjoner hvor behovet for regulering oppstår som følge av en konkret hendelse i området. Dette kan være ulykker, oljesøl og andre uforutsette hendelser, samt planlagte tiltak som krever at ferdselen i farvannet begrenses, som for eksempel brobygging eller annen anleggsvirksomhet.</article><article class="legalP" id="ledd-4">Farvannsrestriksjonene skal være midlertidige, slik at de fastsettes for en bestemt angitt tidsperiode. De skal gjelde innenfor avgrensede, konkret angitte områder.</article><article class="legalP" id="ledd-5">Behovet for restriksjoner må veies mot de samfunnsmessige virkningene slike restriksjoner vil ha. Kystverket bør, så langt det er mulig, etablere ordninger som i størst mulig grad tar hensyn til den alminnelige ferdselen. Det bør derfor ikke innføres et totalforbud mot ferdsel der det er mulig å gjennomføre tiltaket med mindre inngripende restriksjoner. I denne vurderingen vil også restriksjonenes varighet være av betydning.</article></main></body></html>