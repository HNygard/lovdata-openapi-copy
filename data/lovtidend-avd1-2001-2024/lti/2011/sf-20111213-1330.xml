<!DOCTYPE html><html lang="no"><head><title>Forskrift om endring i forskrift om dyrehelsemessige betingelser for import og eksport av levende pattedyr, fugler, reptiler, amfibier, bier og humler</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-12-13-1330</dd><dt class="dokid">DokumentID</dt><dd class="dokid">LTI/forskrift/2011-12-13-1330</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 13 s 1807</dd><dt class="dateInForce">I kraft fra</dt><dd class="dateInForce">2011-12-13</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-02-20-464</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§12</li><li>lov/2003-12-19-124/§15</li><li>lov/2003-12-19-124/§19</li><li>forskrift/2003-12-19-1790</li><li>lov/2009-06-19-97/§11</li><li>lov/2009-06-19-97/§19</li><li>forskrift/2010-06-11-814</li></ul></dd><dt class="dateOfPublication">Kunngjort</dt><dd class="dateOfPublication">2011-12-22 15:15</dd><dt class="journalNumber">Journalnummer</dt><dd class="journalNumber">2011-1026</dd><dt class="titleShort">Korttittel</dt><dd class="titleShort">Endr. i forskrift om handel med levende dyr</dd><dt class="title">Tittel</dt><dd class="title">Forskrift om endring i forskrift om dyrehelsemessige betingelser for import og eksport av levende pattedyr, fugler, reptiler, amfibier, bier og humler</dd><dt class="miscInformation">Annet om dokumentet</dt><dd class="miscInformation"><strong>Hjemmel</strong>: Fastsatt av Landbruks- og matdepartementet 13. desember 2011 med hjemmel i lov 19. desember 2003 nr. 124 om matproduksjon og mattrygghet mv. (matloven) § 12, § 15 og § 19, jf. delegeringsvedtak 19. desember 2003 nr. 1790 og lov 19. juni 2009 nr. 97 om dyrevelferd § 11 og § 19, jf. delegeringsvedtak 11. juni 2010 nr. 814. <br /><strong>EØS-henvisninger</strong>: EØS-avtalen vedlegg I kap. I del 4.1 nr. 9 (beslutning 2010/270/EU og beslutning 2010/684/EU) og del 8.1 nr. 15 (beslutning 2010/270/EU og beslutning 2010/684/EU).</dd><dt class="refid">RefID</dt><dd class="refid">forskrift/2011-12-13-1330</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om dyrehelsemessige betingelser for import og eksport av levende pattedyr, fugler, reptiler, amfibier, bier og humler<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2011-12-13-1330" id="dokument"><h1>Forskrift om endring i forskrift om dyrehelsemessige betingelser for import og eksport av levende pattedyr, fugler, reptiler, amfibier, bier og humler</h1><section class="section" data-name="kapI" id="kapittel-1" data-lovdata-URL="LTI/forskrift/2011-12-13-1330/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. februar 2004 nr. 464 om dyrehelsemessige betingelser for import og eksport av levende pattedyr, fugler, reptiler, amfibier, bier og humler gjøres følgende endringer:</article> <article class="defaultP" margin-top="true">I EØS-henvisningsfeltets henvisning til EØS-avtalen vedlegg I kap. I tilføyes følgende:<p class="leddfortsettelse">beslutning 2010/270/EU og beslutning 2010/684/EU.</p></article> <article class="defaultP" margin-top="true">§ 4 nytt fjerde ledd skal lyde:</article><article class="legalP" id="kapittel-1-ledd-2">Bestemmelsene i denne paragrafen gjelder ikke ved import eller eksport av hunder katter eller ildere som er kjæledyr etter definisjonen gitt i forskrift 1. juli 2004 nr. 1105 om dyrehelsemessige betingelser for ikke-kommersiell transport av kjæledyr.</article> <article class="defaultP" margin-top="true">§ 5 nytt tredje ledd skal lyde:</article><article class="legalP" id="kapittel-1-ledd-3">Helsesertifikat for klovdyr, fugler, haredyr, hunder, katter eller ildere er gyldig i 10 dager fra utstedelsesdatoen. Helsesertifikat for hunder, katter eller ildrer, som er kjæledyr etter definisjonen gitt i forskrift 1. juli 2004 nr. 1105 om dyrehelsemessige betingelser for ikke-kommersiell transport av kjæledyr, er likevel gyldig i fire måneder fra utstedelsesdatoen eller til rabiesvaksinasjonens gyldighet utløper dersom dette skjer før de fire månedene er omme.</article> <article class="defaultP" margin-top="true">§ 9 første ledd skal lyde:</article><article class="legalP" id="kapittel-1-ledd-4">Bier (<i>Apis mellifera</i>) og humler (<i>Bombus spp.</i>) skal:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">komme fra et område som ikke omfattes av et forbud i forbindelse med forekomst av lukket yngelråte (forbudet skal ha vart i minst 30 dager etter det seneste registrerte tilfellet og etter den datoen da alle bikuber innenfor en radius på tre kilometer var kontrollert av vedkommende myndighet og alle infiserte bikuber var brent eller behandlet og kontrollert til nevnte myndighets tilfredshet), eller</article></article></li><li data-li-identifier="2)" data-name="2)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">når det gjelder humler, kan disse også komme fra et anlegg som er isolert fra det omgivende miljøet, som er anerkjent og under tilsyn av vedkommende myndighet, som er fritt for lukket yngelråte og som ble inspisert umiddelbart før avsendelsen, og verken humler eller yngel viste kliniske tegn på eller antydning til sykdommen</article></article></li><li data-li-identifier="3)" data-name="3)"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">komme fra et område med en radius på minst 100 km, som ikke er omfattet av restriksjoner i forbindelse med mistanke om eller bekreftet forekomst av liten kubebille (<i>Aethina tumida</i>) eller Tropilaelaps-midd (<i>Tropilaelaps spp.</i>), og der det ikke forekommer angrep av disse.</article></article></li><li data-li-identifier="4)" data-name="4)"><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">i likhet med emballasjen de sendes i, ha gjennomgått en visuell undersøkelse for å påvise forekomst av liten kubebille (<i>Aethina tumida</i>) eller dennes egg og larver, eller andre skadedyr, særlig Tropilaelaps-midd (<i>Tropilaelaps spp.</i>), som angriper bier</article></article></li></ul></article> <article class="defaultP" margin-top="true">§ 12 nytt annet punktum skal lyde:</article><article class="legalP" id="kapittel-1-ledd-5">I tillegg skal en veterinær, som er autorisert av vedkommende myndighet, ha utført en klinisk undersøkelse av dyrene i løpet av de siste 24 timer før avsendelsen som viser at de er friske og i stand til å bli transportert.</article> <article class="defaultP" margin-top="true">Vedlegg C skal lyde:</article><span class="futuretitle" id="kapittel-1-foreslåttittel-1">Vedlegg C. Helsesertifikatmodeller for import og eksport av dyr innenfor EØS</span> <article class="defaultP" margin-top="true"><i>Del 1 – Helsesertifikat for klovdyr, fugler, haredyr, hunder, katter og ildrer</i></article> <article class="defaultP" margin-top="true">Trykk her for å lese del 1: (pdf)</article> <article class="defaultP" margin-top="true"><i>Del 2 – Helsesertifikat for bier og humler</i></article> <article class="defaultP" margin-top="true">Trykk her for å lese del 2: (pdf)</article></section><section class="section" data-name="kapII" id="kapittel-2" data-lovdata-URL="LTI/forskrift/2011-12-13-1330/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>