<!DOCTYPE html><html lang="no"><head><title>Forskrift om regulering av fiske med bunnredskap i Norges økonomiske sone, fiskerisonen rundt Jan Mayen og i fiskevernsone ved Svalbard</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-07-01-755</dd><dt class="dokid">DokumentID</dt><dd class="dokid">LTI/forskrift/2011-07-01-755</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 7 s 1050</dd><dt class="dateInForce">I kraft fra</dt><dd class="dateInForce">2011-09-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§16</li><li>lov/2008-06-06-37/§36</li><li>lov/2008-06-06-37/§47</li></ul></dd><dt class="dateOfPublication">Kunngjort</dt><dd class="dateOfPublication">2011-07-12 15:20</dd><dt class="journalNumber">Journalnummer</dt><dd class="journalNumber">2011-0593</dd><dt class="titleShort">Korttittel</dt><dd class="titleShort">Forskrift om fiske med bunnredskap i NØS mv.</dd><dt class="title">Tittel</dt><dd class="title">Forskrift om regulering av fiske med bunnredskap i Norges økonomiske sone, fiskerisonen rundt Jan Mayen og i fiskevernsone ved Svalbard</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 1. juli 2011 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 16, § 36 og § 47.</dd><dt class="refid">RefID</dt><dd class="refid">forskrift/2011-07-01-755</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fiske med bunnredskap i Norges økonomiske sone, fiskerisonen rundt Jan Mayen og i fiskevernsone ved Svalbard<ul class="tocSubUl"><li>§ 1. Formål og virkeområde</li><li>§ 2. Definisjoner</li><li>§ 3. Fiske i eksisterende fiskeområder</li><li>§ 4. Fiske i nye fiskeområder</li><li>§ 5. Bemyndigelse</li><li>§ 6. Straffeansvar</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2011-07-01-755" id="dokument"><h1>Forskrift om regulering av fiske med bunnredskap i Norges økonomiske sone, fiskerisonen rundt Jan Mayen og i fiskevernsone ved Svalbard</h1><article class="legalArticle" data-lovdata-URL="LTI/forskrift/2011-07-01-755/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Formålet med denne forskrift er å beskytte sårbare bunnhabitat, og gjelder ved fiske med bunnredskap i Norges økonomiske sone, inklusive fiskerisonen rundt Jan Mayen og fiskevernsonen ved Svalbard.</article></article><article class="legalArticle" data-lovdata-URL="LTI/forskrift/2011-07-01-755/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskrift forstås med:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">bunnredskap, redskap som ved normalt fiske sannsynligvis vil komme i kontakt med havbunnen.</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">eksisterende fiskeområder, områder som er grunnere enn 1000 meter dybde jf. virkeområdet § 1. Kart over disse områdene finnes på hjemmesidene til Fiskeridirektoratet; www.fiskeridir.no.</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">nye fiskeområder, områder som er dypere enn 1000 meter dybde, jf. virkeområdet § 1.</article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">sammenstøt, tilfeller når mengden per fangst (trålhal, line- eller garnsetting) overstiger 60 kilogram levende koraller og/eller 800 kilogram levende svamp.</article></article></li></ul></article></article><article class="legalArticle" data-lovdata-URL="LTI/forskrift/2011-07-01-755/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fiske i eksisterende fiskeområder</span></h2><article class="legalP" id="paragraf-3-ledd-1">Fartøy skal for hver fangst beregne kvantum indikatorer på sårbare bunnhabitat, som levende koraller og levende svamp.</article><article class="legalP" id="paragraf-3-ledd-2">Dersom beregningen viser et sammenstøt, skal fartøyet uten ugrunnet opphold gjennomføre følgende prosedyre:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">rapportere hendelsen til Fiskeridirektoratet, hvor beliggenhet og berørt naturtype fremgår, og</article></article></li><li data-li-identifier="b)" data-name="b)"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">stoppe fisket og flytte minst 2 nautiske mil fra den posisjon som, basert på all tilgjengelig informasjon, mest sannsynlig er nærmest det identifiserte sårbare bunnhabitat.</article></article></li></ul></article></article><article class="legalArticle" data-lovdata-URL="LTI/forskrift/2011-07-01-755/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fiske i nye fiskeområder</span></h2><article class="legalP" id="paragraf-4-ledd-1">Fartøy må ha en spesialtillatelse fra Fiskeridirektoratet for å fiske i nye fiskeområder.</article><article class="legalP" id="paragraf-4-ledd-2">Slik spesialtillatelse kan bare gis dersom fartøyet har forelagt for direktoratet til godkjennelse:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">en detaljert protokoll for prøvefiske som inkluderer en fangstplan om fiskeredskap, fiskeslag, bifangst, tidspunkt og områder, og</article></article></li><li data-li-identifier="b)" data-name="b)"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">en plan for å unngå skade på sensitive marine økosystem, og</article></article></li><li data-li-identifier="c)" data-name="c)"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">en plan for dagbokføring og rapportering, og</article></article></li><li data-li-identifier="d)" data-name="d)"><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">en plan for innsamling av data om sårbare bunnhabitat.</article></article></li></ul></article><article class="legalP" id="paragraf-4-ledd-3">Fartøy skal for hver fangst beregne kvantum indikatorer på sårbare bunnhabitat, som levende koraller og levende svamp.</article><article class="legalP" id="paragraf-4-ledd-4">Dersom beregningen viser et sammenstøt, skal fartøyet uten ugrunnet opphold gjennomføre følgende prosedyre:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-4-punkt-1"><article class="legalP" id="paragraf-4-ledd-4-punkt-1-ledd-1">rapportere hendelsen til Fiskeridirektoratet, hvor beliggenhet og berørt naturtype fremgår, og</article></article></li><li data-li-identifier="b)" data-name="b)"><article class="listArticle" id="paragraf-4-ledd-4-punkt-2"><article class="legalP" id="paragraf-4-ledd-4-punkt-2-ledd-1">stoppe fisket og flytte minst 2 nautiske mil fra den posisjon som, basert på all tilgjengelig informasjon, mest sannsynlig er nærmest det identifiserte sårbare bunnhabitat.</article></article></li></ul></article><article class="legalP" id="paragraf-4-ledd-5">Fiskeridirektoratet kan stille krav om at fartøyet ved fiske i nye fiskeområder skal ha observatør om bord. Kostnadene ved å ha observatør om bord, herunder utgifter til lønn, inklusive renter ved forsinket betaling, transport til og fra fartøy, kost og losji til havs skal dekkes av fartøyeier.</article><article class="legalP" id="paragraf-4-ledd-6">Dersom det kan legges frem tilstrekkelig informasjon som kan dokumentere et bunnfiskeri i områder som er dypere enn 1000 m, kan disse områdene, etter søknad til Fiskeridirektoratet, bli klassifisert som eksisterende område.</article></article><article class="legalArticle" data-lovdata-URL="LTI/forskrift/2011-07-01-755/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Bemyndigelse</span></h2><article class="legalP" id="paragraf-5-ledd-1">Fiskeridirektoratet kan endre denne forskriften og fastsette nærmere bestemmelser for å beskytte sårbare bunnhabitater eller for å oppnå en rasjonell og hensiktsmessig utøvelse eller gjennomføring av fisket.</article></article><article class="legalArticle" data-lovdata-URL="LTI/forskrift/2011-07-01-755/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Straffeansvar</span></h2><article class="legalP" id="paragraf-6-ledd-1">Den som fortsettlig eller uaktsomt overtrer bestemmelsene i denne forskrift straffes etter kapittel 12 i lov 6. juni 2008 nr. 37 om forvaltning av viltlevande marine ressursar.</article></article><article class="legalArticle" data-lovdata-URL="LTI/forskrift/2011-07-01-755/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Denne forskrift trer i kraft 1. september 2011.</article></article></main></body></html>