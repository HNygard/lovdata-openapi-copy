<!DOCTYPE html><html lang="no"><head><title>Forskrift om graden philosophiae doctor (ph.d.) ved Diakonhjemmet Høgskole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-08-27-1547</dd><dt class="dokid">DokumentID</dt><dd class="dokid">LTI/forskrift/2011-08-27-1547</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 10 s 1688</dd><dt class="dateInForce">I kraft fra</dt><dd class="dateInForce">2011-08-27</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li></ul></dd><dt class="dateOfPublication">Kunngjort</dt><dd class="dateOfPublication">2012-08-17 13:20</dd><dt class="journalNumber">Journalnummer</dt><dd class="journalNumber">2012-0702</dd><dt class="titleShort">Korttittel</dt><dd class="titleShort">Forskrift om graden ph.d. ved DHS</dd><dt class="title">Tittel</dt><dd class="title">Forskrift om graden philosophiae doctor (ph.d.) ved Diakonhjemmet Høgskole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Diakonhjemmet Høgskole 27. august 2011 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3.</dd><dt class="refid">RefID</dt><dd class="refid">forskrift/2011-08-27-1547</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om graden philosophiae doctor (ph.d.) ved Diakonhjemmet Høgskole<ul class="tocSubUl"><li>§ 1. Virkeområde</li><li>§ 2. Målsetting</li><li>§ 3. Ansvar for doktorgradsutdanningen</li><li>§ 4. Doktorgradsutdanningens innhold</li><li>§ 5. Opptak</li><li>§ 6. Avtale</li><li>§ 7. Doktorgradsutdanningen ved DHS</li><li>§ 8. Tilknytning til forskermiljø</li><li>§ 9. Utstyr</li><li>§ 10. Avhandlingen</li><li>§ 11. Veiledning</li><li>§ 12. Kvalitetssikring og rapportering</li><li>§ 13. Avslutning før avtalt tid</li><li>§ 14. Bedømmelse</li><li>§ 15. Innlevering</li><li>§ 16. Oppnevning av bedømmelseskomité</li><li>§ 17. Komiteens arbeid</li><li>§ 18. Høgskolens behandling av bedømmelseskomiteens innstilling</li><li>§ 19. Offentliggjøring av avhandlingen</li><li>§ 20. Prøveforelesning</li><li>§ 21. Forsvar av avhandlingen</li><li>§ 22. Kreering og vitnemål</li><li>§ 23. Bruk av arbeidet</li><li>§ 24. Klage og klagebehandling</li><li>§ 25. Utfyllende bestemmelser</li><li>§ 26. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2011-08-27-1547" id="dokument"><h1>Forskrift om graden philosophiae doctor (ph.d.) ved Diakonhjemmet Høgskole</h1><article class="legalArticle" data-lovdata-URL="LTI/forskrift/2011-08-27-1547/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften er gjeldende for organisert doktorgradsutdanning, som fører til oppnåelse av graden philosophiae doctor (ph.d.) ved Diakonhjemmet Høgskole (DHS). Herunder gis utfyllende regler om opptak, gjennomføring og avslutning av doktorgradsutdanningen ved DHS.</article></article><article class="legalArticle" data-lovdata-URL="LTI/forskrift/2011-08-27-1547/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Målsetting</span></h2><article class="legalP" id="paragraf-2-ledd-1">Den organiserte doktorgradsutdanningen skal kvalifisere for forsknings- og utdanningsvirksomhet på et høyt vitenskapelig nivå, og for arbeid i kirke og samfunn der det stilles krav til vitenskapelig kompetanse og evne til å håndtere etiske og verdimessige problemstillinger.</article></article><article class="legalArticle" data-lovdata-URL="LTI/forskrift/2011-08-27-1547/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ansvar for doktorgradsutdanningen</span></h2><article class="legalP" id="paragraf-3-ledd-1">Høgskolens styre har det overordnede ansvaret for doktorgradsutdanningen. Høgskolens FoU-utvalg organiserer forhold ved doktorgradsutdanningen innenfor de rammer som fastsettes i denne forskrift. Programansvarlig har delegert ansvar for daglig drift av studiet i samarbeid med FoU-utvalget.</article></article><article class="legalArticle" data-lovdata-URL="LTI/forskrift/2011-08-27-1547/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Doktorgradsutdanningens innhold</span></h2><article class="legalP" id="paragraf-4-ledd-1">Doktorgradsutdanningen er aktivt forskningsarbeid under veiledning. Dette omfatter:<ul class="defaultList"><li data-li-identifier="-" data-name="-"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">Gjennomføring av et selvstendig forskningsarbeid i samarbeid med veiledere og andre forskere.</article></article></li><li data-li-identifier="-" data-name="-"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">Godkjent opplæringsdel.</article></article></li><li data-li-identifier="-" data-name="-"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">Deltakelse i aktive forskermiljøer, nasjonalt og internasjonalt.</article></article></li><li data-li-identifier="-" data-name="-"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">Faglig formidling knyttet til arbeidet med doktorgraden.</article></article></li><li data-li-identifier="-" data-name="-"><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">En skriftlig vitenskapelig avhandling.</article></article></li></ul></article></article><article class="legalArticle" data-lovdata-URL="LTI/forskrift/2011-08-27-1547/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Opptak</span></h2><article class="legalP" id="paragraf-5-ledd-1">For å bli tatt opp til doktorgradsutdanningen må søkeren ha fullført mastergrad (120 studiepoeng) eller tilsvarende, normalt med gjennomsnittskarakter B eller bedre. Høgskolen kan stille krav om at søkere gjennomgår særskilte kurs og/eller består særskilte prøver før opptak.</article><article class="legalP" id="paragraf-5-ledd-2">Nærmere krav til opptak framgår av studieplan for den aktuelle doktorgradsutdanningen.</article><article class="legalP" id="paragraf-5-ledd-3">Søknad om opptak skal inneholde følgende momenter:<ul class="defaultList"><li data-li-identifier="-" data-name="-"><article class="listArticle" id="paragraf-5-ledd-3-punkt-1"><article class="legalP" id="paragraf-5-ledd-3-punkt-1-ledd-1">Prosjektbeskrivelse</article></article></li><li data-li-identifier="-" data-name="-"><article class="listArticle" id="paragraf-5-ledd-3-punkt-2"><article class="legalP" id="paragraf-5-ledd-3-punkt-2-ledd-1">Plan for opplæringsdelen</article></article></li><li data-li-identifier="-" data-name="-"><article class="listArticle" id="paragraf-5-ledd-3-punkt-3"><article class="legalP" id="paragraf-5-ledd-3-punkt-3-ledd-1">Framdriftsplan</article></article></li><li data-li-identifier="-" data-name="-"><article class="listArticle" id="paragraf-5-ledd-3-punkt-4"><article class="legalP" id="paragraf-5-ledd-3-punkt-4-ledd-1">Redegjørelse for eventuelle behov for ekstra infrastruktur</article></article></li><li data-li-identifier="-" data-name="-"><article class="listArticle" id="paragraf-5-ledd-3-punkt-5"><article class="legalP" id="paragraf-5-ledd-3-punkt-5-ledd-1">Oversikt over veiledningsbehov, og forslag til veiledere</article></article></li><li data-li-identifier="-" data-name="-"><article class="listArticle" id="paragraf-5-ledd-3-punkt-6"><article class="legalP" id="paragraf-5-ledd-3-punkt-6-ledd-1">Plan for faglig formidling</article></article></li><li data-li-identifier="-" data-name="-"><article class="listArticle" id="paragraf-5-ledd-3-punkt-7"><article class="legalP" id="paragraf-5-ledd-3-punkt-7-ledd-1">Finansieringsplan</article></article></li><li data-li-identifier="-" data-name="-"><article class="listArticle" id="paragraf-5-ledd-3-punkt-8"><article class="legalP" id="paragraf-5-ledd-3-punkt-8-ledd-1">Eventuelle planer om opphold ved andre, herunder utenlandske forskningsinstitusjoner</article></article></li><li data-li-identifier="-" data-name="-"><article class="listArticle" id="paragraf-5-ledd-3-punkt-9"><article class="legalP" id="paragraf-5-ledd-3-punkt-9-ledd-1">Dokumentasjon av den utdanning som ligger til grunn for opptak</article></article></li><li data-li-identifier="-" data-name="-"><article class="listArticle" id="paragraf-5-ledd-3-punkt-10"><article class="legalP" id="paragraf-5-ledd-3-punkt-10-ledd-1">Eventuell publikasjonsliste</article></article></li><li data-li-identifier="-" data-name="-"><article class="listArticle" id="paragraf-5-ledd-3-punkt-11"><article class="legalP" id="paragraf-5-ledd-3-punkt-11-ledd-1">Opplysninger om eventuelle immaterialrettslige restriksjoner for å beskytte andres rettigheter.</article></article></li></ul></article><article class="legalP" id="paragraf-5-ledd-4">Prosjektbeskrivelsen skal gjøre rede for tema, problemstilling, valg av metode, samt etiske, verdimessige og juridiske implikasjoner ved prosjektet.</article><article class="legalP" id="paragraf-5-ledd-5">Beskrivelsen bør angi framdriftsplan for de ulike delene av forskningsarbeidet. Samlet lengde skal ikke overskride 5000 ord, ikke iberegnet eventuell litteraturliste.</article> <article class="defaultP" margin-top="true"><i>Opptak og opptaksmyndighet</i></article><article class="legalP" id="paragraf-5-ledd-6">Grunnlaget for opptak er en samlet vurdering av søknaden, der prosjektbeskrivelsens kvalitet og relevans vil være avgjørende. Høgskolens FoU-utvalg foretar opptaket. Opptaket kan skje med forbehold om finansiering, opptakskapasitet, utarbeidelse av individuell opplæringsplan, tilleggsutdanning og immaterialrettslige avtaler.</article><article class="legalP" id="paragraf-5-ledd-7">I opptaksvedtaket skal veileder oppnevnes, ansvaret for løsningen av andre behov som er skissert i søknaden plasseres, og avtaleperioden fastlegges med startdato og sluttdato. Eventuell forlengelse av avtaleperioden må relateres til rettighet som arbeidstaker eller avklares spesielt.</article><article class="legalP" id="paragraf-5-ledd-8">Opptak kan nektes dersom:<ul class="defaultList"><li data-li-identifier="-" data-name="-"><article class="listArticle" id="paragraf-5-ledd-8-punkt-1"><article class="legalP" id="paragraf-5-ledd-8-punkt-1-ledd-1">De immaterialrettslige avtaler som er inngått, er så urimelige at institusjonen ikke bør medvirke i prosjektet</article></article></li><li data-li-identifier="-" data-name="-"><article class="listArticle" id="paragraf-5-ledd-8-punkt-2"><article class="legalP" id="paragraf-5-ledd-8-punkt-2-ledd-1">Forskningsetiske retningslinjer som gjelder for fagområdet ikke følges</article></article></li><li data-li-identifier="-" data-name="-"><article class="listArticle" id="paragraf-5-ledd-8-punkt-3"><article class="legalP" id="paragraf-5-ledd-8-punkt-3-ledd-1">Opphavsrettslige avtaler er til hinder for publisering og åpen disputas.</article></article></li></ul></article></article><article class="legalArticle" data-lovdata-URL="LTI/forskrift/2011-08-27-1547/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Avtale</span></h2><article class="legalP" id="paragraf-6-ledd-1">Opptak formaliseres i form av skriftlig avtale for doktorgradsutdanningen. Avtalen inngås mellom doktorgradsstudent, veileder(e) og DHS. Dersom doktorgradsstudenten er tilknyttet annen arbeidsplass skal det inngås avtale som regulerer arbeidsvilkårene, herunder tid til doktorgradsarbeidet, veiledning, driftsmidler og behov for vitenskapelig utstyr. Avtalen skal sikre at doktorgradsstudenten deltar regelmessig i et aktivt forskermiljø og legge til rette for at forskerutdanningen skal kunne gjennomføres til avtalt tid.</article></article><article class="legalArticle" data-lovdata-URL="LTI/forskrift/2011-08-27-1547/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Doktorgradsutdanningen ved DHS</span></h2><article class="legalP" id="paragraf-7-ledd-1">Doktorgradsutdanningen skal være lagt opp slik at den skal kunne fullføres innenfor normert tidsramme. Avtaleperioden kan forlenges grunnet permisjoner som følger av studentens rettighet som arbeidstaker. Høgskolen skal gi alle doktorgradsstudenter tilbud om opplæring på høyt vitenskapelig nivå. Høgskolen skal legge forholdene til rette for at studenten kan få deler av opplæringen ved andre institusjoner dersom det ikke foreligger egnede kurstilbud ved DHS. Søknad om endringer i godkjent plan for opplæringsdelen skal utarbeides i samråd med hovedveileder og avgjøres av programansvarlig.</article></article><article class="legalArticle" data-lovdata-URL="LTI/forskrift/2011-08-27-1547/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilknytning til forskermiljø</span></h2><article class="legalP" id="paragraf-8-ledd-1">Hovedveileder har i samråd med DHS hovedansvar for å legge til rette for at doktorgradsstudenten deltar regelmessig i et aktivt forskermiljø med seniorforskere og andre doktorgradstudenter. For doktorgradsstudenter som har hovedtilknytning ved annen institusjon, skal det inngås avtale mellom gradstildelende og samarbeidende institusjon som regulerer arbeidsvilkårene og herunder sikrer doktorgradsstudentens deltakelse i at aktivt forskermiljø.</article><article class="legalP" id="paragraf-8-ledd-2">Doktorgradstudenter som er ansatt ved DHS, skal oppgi DHS som institusjonstilknytning ved publisering av arbeider i tilknytning til prosjektet.</article></article><article class="legalArticle" data-lovdata-URL="LTI/forskrift/2011-08-27-1547/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Utstyr</span></h2><article class="legalP" id="paragraf-9-ledd-1">Doktorgradsstudentene skal ha nødvendig utstyr til disposisjon for gjennomføring av forskningsprosjektet. Avgjørelsen av hva som anses som nødvendig utstyr tas av høgskolen. For studenter med ekstern finansiering og/eller arbeidsplass inngås det avtale mellom institusjon og ekstern part i forbindelse med det enkelte forskningsprosjekt. Slik avtale skal foreligge på det tidspunkt opptaksvedtaket for den aktuelle doktorgradsstudenten fattes, eller umiddelbart etterpå.</article></article><article class="legalArticle" data-lovdata-URL="LTI/forskrift/2011-08-27-1547/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Avhandlingen</span></h2> <article class="defaultP" margin-top="true"><i>– Krav til avhandlingen</i></article><article class="legalP" id="paragraf-10-ledd-1">Avhandlingen skal være et selvstendig, vitenskapelig arbeid som oppfyller internasjonale standarder innenfor fagområdet. Avhandlingen skal bidra til å utvikle ny faglig kunnskap og ligge på et nivå som tilsier at den vil kunne publiseres som en del av fagets vitenskapelige litteratur. Sammen med avhandlingen leveres et kortfattet sammendrag på norsk og engelsk.</article><article class="legalP" id="paragraf-10-ledd-2">Sammenstillinger av flere, mindre arbeider godtas som avhandling i den grad doktorgradsstudenten synliggjør en sammenheng mellom delene, og det redegjøres for denne sammenhengen.</article><article class="legalP" id="paragraf-10-ledd-3">Del av fellesarbeid godtas som avhandling i den grad doktorgradsstudentens selvstendige innsats kan identifiseres og dokumenteres. Hvis avhandlingen omfatter fellesarbeid, skal doktorgradsstudenten innhente erklæringer fra medforfatter(e) og herunder eventuelt hennes/hans/deres samtykke i at arbeidet benyttes som del av doktorgradsavhandlingen.</article> <article class="defaultP" margin-top="true"><i>– Arbeider som ikke godtas</i></article><article class="legalP" id="paragraf-10-ledd-4">Arbeid som har vært godtatt som grunnlag for tidligere eksamener, kan ikke antas til bedømmelse med mindre arbeidet inngår som en mindre del av en avhandling som består av flere, sammenhengende arbeider.</article> <article class="defaultP" margin-top="true"><i>– Ny innlevering</i></article><article class="legalP" id="paragraf-10-ledd-5">En doktorgradsavhandling som tidligere er blitt underkjent ved DHS, kan bedømmes i omarbeidet utgave først seks måneder etter at institusjonen har fattet beslutning om ikke å godkjenne avhandlingen. Bedømmelse på nytt kan bare finne sted én gang.</article> <article class="defaultP" margin-top="true"><i>– Offentlig tilgjengelighet</i></article><article class="legalP" id="paragraf-10-ledd-6">Avhandlingen skal være offentlig tilgjengelig senest to uker før disputasen holdes. Det kan ikke legges restriksjoner på offentliggjøring og publisering av en doktorgradsavhandling, med unntak for en på forhånd avtalt utsettelse av datoen for offentliggjøring/publisering.</article></article><article class="legalArticle" data-lovdata-URL="LTI/forskrift/2011-08-27-1547/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Veiledning</span></h2><article class="legalP" id="paragraf-11-ledd-1">Arbeidet med doktorgradsavhandlingen skal foregå under individuell veiledning. Doktorgradsstudenten skal ha jevnlig kontakt med sin(e) veileder(e) og skal inngå i et aktivt forskningsmiljø. Minst én av veilederne skal være ansatt ved DHS. Veileder skal ha doktorgrad eller tilsvarende kompetanse. Hvis doktorgradsstudenten har flere veiledere, skal det oppnevnes en hovedveileder med primært ansvar for den faglige oppfølging. Hovedveileder skal som hovedregel være ansatt ved DHS.</article><article class="legalP" id="paragraf-11-ledd-2">Høgskolen har ansvaret for veiledningen og kvaliteten på denne.</article></article><article class="legalArticle" data-lovdata-URL="LTI/forskrift/2011-08-27-1547/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Kvalitetssikring og rapportering</span></h2><article class="legalP" id="paragraf-12-ledd-1">I løpet av avtaleperioden skal doktorgradsstudenten og hovedveileder levere separate redegjørelser for doktorgradsarbeidet i henhold til studentens framdriftsplan. Retningslinjer og mal for rapporten fastsettes av FoU-utvalget. Rapporten saksbehandles av samme utvalg. Rutiner for evaluering og kvalitetssikring av opplæringsdelen og veiledningen inngår i høgskolens kvalitetssikringssystem.</article></article><article class="legalArticle" data-lovdata-URL="LTI/forskrift/2011-08-27-1547/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Avslutning før avtalt tid</span></h2> <article class="defaultP" margin-top="true"><i>– Frivillig avslutning</i></article><article class="legalP" id="paragraf-13-ledd-1">Doktorgradsstudent og DHS kan avtale at doktorgradsutdanningen avsluttes før avtalt tid. Ved slik frivillig avslutning av doktorgradsutdanningen skal det ved egen avtale fastsettes hvordan spørsmål knyttet til eventuelle tilsettingsforhold, finansiering, rettigheter til resultater mv. skal ordnes.</article><article class="legalP" id="paragraf-13-ledd-2">Ved frivillig avslutning som skyldes doktorgradsstudentens ønske om å skifte prosjekt, skal studenten søke nytt opptak på grunnlag av det nye prosjektet.</article> <article class="defaultP" margin-top="true"><i>– Tvungen avslutning</i></article><article class="legalP" id="paragraf-13-ledd-3">Høgskolestyret kan beslutte tvungen avslutning av doktorgradsutdanningen før avtalt tid. Tvungen avslutning kan besluttes hvis en eller flere av følgende forhold foreligger:<ul class="defaultList"><li data-li-identifier="-" data-name="-"><article class="listArticle" id="paragraf-13-ledd-3-punkt-1"><article class="legalP" id="paragraf-13-ledd-3-punkt-1-ledd-1">Gjentatte og vesentlige brudd fra studentens side på informasjonsoppfølgings- eller rapporteringsplikt</article></article></li><li data-li-identifier="-" data-name="-"><article class="listArticle" id="paragraf-13-ledd-3-punkt-2"><article class="legalP" id="paragraf-13-ledd-3-punkt-2-ledd-1">Vesentlig forsinkelse i fremdriften av forskningsprosjektet av en slik art at det skaper begrunnet tvil om doktorgradsstudenten vil kunne fullføre prosjektet innenfor avtalt tid. For å danne grunnlag for tvungen avslutning må den vesentlige forsinkelsen skyldes forhold som doktorgradsstudenten selv har herredømme over</article></article></li><li data-li-identifier="-" data-name="-"><article class="listArticle" id="paragraf-13-ledd-3-punkt-3"><article class="legalP" id="paragraf-13-ledd-3-punkt-3-ledd-1">Vesentlig forsinkelse i gjennomføringen av opplæringsdelen, grunnet forhold som doktorgradsstudenten selv har herredømme over</article></article></li><li data-li-identifier="-" data-name="-"><article class="listArticle" id="paragraf-13-ledd-3-punkt-4"><article class="legalP" id="paragraf-13-ledd-3-punkt-4-ledd-1">Brudd på de forskningsetiske retningslinjer</article></article></li><li data-li-identifier="-" data-name="-"><article class="listArticle" id="paragraf-13-ledd-3-punkt-5"><article class="legalP" id="paragraf-13-ledd-3-punkt-5-ledd-1">Opptreden fra en doktorgradsstudent som bryter med den tillit som må foreligge mellom DHS og doktorgradsstudent under gjennomføringen, herunder straffbare forhold knyttet til gjennomføringen av doktorgradsutdanningen.</article></article></li></ul></article></article><article class="legalArticle" data-lovdata-URL="LTI/forskrift/2011-08-27-1547/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Bedømmelse</span></h2><article class="legalP" id="paragraf-14-ledd-1">Doktorgraden tildeles på grunnlag av:<ul class="defaultList"><li data-li-identifier="-" data-name="-"><article class="listArticle" id="paragraf-14-ledd-1-punkt-1"><article class="legalP" id="paragraf-14-ledd-1-punkt-1-ledd-1">Godkjent vitenskapelig avhandling og et godkjent forsvar i en offentlig disputas</article></article></li><li data-li-identifier="-" data-name="-"><article class="listArticle" id="paragraf-14-ledd-1-punkt-2"><article class="legalP" id="paragraf-14-ledd-1-punkt-2-ledd-1">Godkjent prøveforelesning over tildelt emne</article></article></li><li data-li-identifier="-" data-name="-"><article class="listArticle" id="paragraf-14-ledd-1-punkt-3"><article class="legalP" id="paragraf-14-ledd-1-punkt-3-ledd-1">Godkjent gjennomføring av opplæringsdel.</article></article></li></ul></article></article><article class="legalArticle" data-lovdata-URL="LTI/forskrift/2011-08-27-1547/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Innlevering</span></h2><article class="legalP" id="paragraf-15-ledd-1">Søknad om å få avhandlingen vurdert rettes til FoU-utvalget, vedlagt fire eksemplarer av avhandlingen. Sammen med søknaden skal det foreligge dokumentasjon for at opplæringsdelen er fullført og godkjent.</article><article class="legalP" id="paragraf-15-ledd-2">Avhandlingen leveres i den form høgskolen har fastsatt for gjeldende doktorgradsutdanning.</article><article class="legalP" id="paragraf-15-ledd-3">Disputas bør normalt avholdes innen fem måneder etter innlevering av avhandling.</article></article><article class="legalArticle" data-lovdata-URL="LTI/forskrift/2011-08-27-1547/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Oppnevning av bedømmelseskomité</span></h2><article class="legalP" id="paragraf-16-ledd-1">Til å bedømme avhandlingen oppnevner FoU-utvalget en sakkyndig bedømmelseskomité på minst tre medlemmer. Komiteen skal settes sammen slik at:<ul class="defaultList"><li data-li-identifier="-" data-name="-"><article class="listArticle" id="paragraf-16-ledd-1-punkt-1"><article class="legalP" id="paragraf-16-ledd-1-punkt-1-ledd-1">Begge kjønn, såfremt mulig, er representert</article></article></li><li data-li-identifier="-" data-name="-"><article class="listArticle" id="paragraf-16-ledd-1-punkt-2"><article class="legalP" id="paragraf-16-ledd-1-punkt-2-ledd-1">Flertallet av medlemmene er eksterne</article></article></li><li data-li-identifier="-" data-name="-"><article class="listArticle" id="paragraf-16-ledd-1-punkt-3"><article class="legalP" id="paragraf-16-ledd-1-punkt-3-ledd-1">Minst ett av medlemmene, såfremt mulig, har hovedstilling ved utenlandsk institusjon</article></article></li><li data-li-identifier="-" data-name="-"><article class="listArticle" id="paragraf-16-ledd-1-punkt-4"><article class="legalP" id="paragraf-16-ledd-1-punkt-4-ledd-1">Alle medlemmene har doktorgrad eller tilsvarende kompetanse.</article></article></li></ul></article><article class="legalP" id="paragraf-16-ledd-2">Bedømmelseskomiteen foreslås av programansvarlig i samarbeid med relevant fagmiljø. Forslaget skal begrunnes og bør vise til hvordan komiteen samlet sett dekker avhandlingens fagfelt. Habilitetsreglene i forvaltningslovens § 6 gjelder for komiteens medlemmer, jf. lovens § 10. FoU-utvalget nedsetter komiteen. Oppnevnt veileder kan ikke være medlem av bedømmelseskomiteen.</article><article class="legalP" id="paragraf-16-ledd-3">Det bør normalt ikke gå mer enn fire uker fra avhandlingen innleveres til doktorgradsstudenten underrettes om komiteens sammensetning. Doktorgradsstudenten kan gi skriftlige merknader til komiteens sammensetning innen en uke.</article></article><article class="legalArticle" data-lovdata-URL="LTI/forskrift/2011-08-27-1547/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Komiteens arbeid</span></h2> <article class="defaultP" margin-top="true"><i>– Tilbaketrekning og bearbeiding</i></article><article class="legalP" id="paragraf-17-ledd-1">Et innlevert arbeid kan ikke trekkes tilbake før det er endelig avgjort om det er verdig til å forsvares for doktorgraden. Doktorgradsstudenten kan likevel rette formelle feil i avhandlingen ved innlevering. Det må i tilfelle innleveres en oversikt over rettingene senest en måned før disputasen. Uten hensyn til det forutgående kan høgskolen tillate omarbeiding av avhandlingen på grunnlag av bedømmelseskomiteens foreløpige kommentarer. Det skal gis en frist for slik omarbeiding, normalt ikke lengre enn seks måneder. Hvis avhandlingen ikke godkjennes, kan ny innlevering først finne sted etter seks måneder.</article> <article class="defaultP" margin-top="true"><i>– Opplysningsplikt</i></article><article class="legalP" id="paragraf-17-ledd-2">Veileder kan innkalles til møter i bedømmelseskomiteen for å gjøre rede for veiledningen og arbeidet med avhandlingen. Komiteen kan også kreve doktorgradsstudentens grunnlagsmateriale og utfyllende eller oppklarende tilleggsinformasjon fremlagt.</article> <article class="defaultP" margin-top="true"><i>– Innstilling</i></article><article class="legalP" id="paragraf-17-ledd-3">Komiteen avgir innstilling om hvorvidt arbeidet er verdig til å forsvares for doktorgraden. Innstilling og eventuelle dissenser skal begrunnes. Bedømmelseskomiteens innstilling forelegges doktorgradsstudenten, som gis frist på 14 dager til å fremme skriftlige merknader til innstillingen. Hvis doktorgradsstudenten ikke ønsker å fremme skriftlige merknader, underrettes komiteen snarest om dette.</article> <article class="defaultP" margin-top="true"><i>– Frister</i></article><article class="legalP" id="paragraf-17-ledd-4">Komiteens innstilling bør normalt foreligge innen fire måneder etter at avhandlingen ble innlevert. Tillater komiteen omarbeiding av avhandlingen, løper ny frist fra den datoen avhandlingen leveres på nytt.</article></article><article class="legalArticle" data-lovdata-URL="LTI/forskrift/2011-08-27-1547/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Høgskolens behandling av bedømmelseskomiteens innstilling</span></h2> <article class="defaultP" margin-top="true"><i>– Behandling av enstemmig innstilling</i></article><article class="legalP" id="paragraf-18-ledd-1">En enstemmig komitéinnstilling skal tas til følge såfremt høgskolestyret eller den som styret bemyndiger stemmer for dette. Dersom et flertall finner at det, til tross for en enstemmig komitéinnstilling, foreligger begrunnet tvil om en avhandling bør godkjennes, skal høgskolen søke nærmere avklaring fra bedømmelseskomiteen som avgir individuelle uttalelser om avhandlingen. Doktorgradsstudentens merknader vedlegges. Etter dette fatter høgskolestyret eller den som styret bemyndiger vedtak i saken på grunnlag av innstillingen og de innhentede uttalelsene.</article> <article class="defaultP" margin-top="true"><i>– Behandling av delt innstilling</i></article><article class="legalP" id="paragraf-18-ledd-2">Dersom det foreligger dissens i komiteen kan høgskolestyret eller den som styret bemyndiger fatte vedtak uten ytterligere bedømmelse fatte vedtak i saken, søke nærmere avklaring fra bedømmelseskomiteen, eller oppnevne to nye sakkyndige, som avgir individuelle uttalelser om avhandlingen. Doktorgradsstudentens merknader vedlegges. Etter dette fatter høgskolestyret eller den som styret bemyndiger vedtak i saken på grunnlag av innstillingen og de innhentede uttalelser.</article></article><article class="legalArticle" data-lovdata-URL="LTI/forskrift/2011-08-27-1547/§19" data-name="§19" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Offentliggjøring av avhandlingen</span></h2><article class="legalP" id="paragraf-19-ledd-1">Dersom avhandlingen finnes verdig til å forsvares, leveres:<ul class="defaultList"><li data-li-identifier="-" data-name="-"><article class="listArticle" id="paragraf-19-ledd-1-punkt-1"><article class="legalP" id="paragraf-19-ledd-1-punkt-1-ledd-1">25 eksemplarer av avhandlingen eller det antall eksemplarer FoU-utvalget har bestemt</article></article></li><li data-li-identifier="-" data-name="-"><article class="listArticle" id="paragraf-19-ledd-1-punkt-2"><article class="legalP" id="paragraf-19-ledd-1-punkt-2-ledd-1">Et kortfattet sammendrag i elektronisk form</article></article></li><li data-li-identifier="-" data-name="-"><article class="listArticle" id="paragraf-19-ledd-1-punkt-3"><article class="legalP" id="paragraf-19-ledd-1-punkt-3-ledd-1">Et sammendrag av avhandlingen på engelsk eller et annet verdensspråk.</article></article></li></ul></article></article><article class="legalArticle" data-lovdata-URL="LTI/forskrift/2011-08-27-1547/§20" data-name="§20" id="paragraf-20"><h2 class="legalArticleHeader"><span class="legalArticleValue">§ 20</span>. <span class="legalArticleTitle">Prøveforelesning</span></h2><article class="legalP" id="paragraf-20-ledd-1">Emne for prøveforelesning over oppgitt emne fastsettes av bedømmelseskomiteen og kunngjøres for studenten 10 virkedager før forelesningen. Prøveforelesningen skal holdes etter at avhandlingen er innlevert, men før disputasen, og skal godkjennes av bedømmelseskomiteen.</article></article><article class="legalArticle" data-lovdata-URL="LTI/forskrift/2011-08-27-1547/§21" data-name="§21" id="paragraf-21"><h2 class="legalArticleHeader"><span class="legalArticleValue">§ 21</span>. <span class="legalArticleTitle">Forsvar av avhandlingen</span></h2><article class="legalP" id="paragraf-21-ledd-1">Når prøveforelesningen er avholdt og godkjent, skal doktorgradsstudenten forsvare avhandlingen i offentlig disputas. Tid og sted for disputasen skal offentliggjøres i god tid sammen med opplysninger om hvordan avhandlingen er offentliggjort. Det skal normalt være to opponenter. De to opponentene skal være medlemmer av bedømmelseskomiteen og utpekes av høgskolen.</article><article class="legalP" id="paragraf-21-ledd-2">Disputasen ledes av rektor eller den denne bemyndiger. Den som leder disputasen, gjør kort rede for innleveringen og bedømmelsen av avhandlingen og for prøveforelesningen. Deretter gjør doktorgradsstudenten rede for hensikten med og resultatet av den vitenskapelige undersøkelsen. Førsteopponent innleder diskusjonen, og annen opponent avslutter disputasen. Høgskolen kan likevel fastsette en annen rekkefølge og oppgavefordeling mellom doktorgradsstudenten og opponentene. Øvrige tilstedeværende som ønsker å opponere ex auditorio, må under disputasen gi melding om dette til disputasens leder innen det tidspunkt som denne fastsetter.</article><article class="legalP" id="paragraf-21-ledd-3">Etter disputasen sender bedømmelseskomiteen innberetning til høgskolens styre, der den gjør rede for hvordan den har vurdert forsvaret av avhandlingen. Innberetningen skal konkludere med om disputasen er godkjent/ikke godkjent.</article><article class="legalP" id="paragraf-21-ledd-4">Dersom disputasen ikke godkjennes, kan ny disputas avholdes innen rimelig tid. Så vidt mulig skal ny disputas vurderes av opprinnelig bedømmelseskomité. Disputasen skal finnes tilfredsstillende før diplom/vitnemål tildeles.</article></article><article class="legalArticle" data-lovdata-URL="LTI/forskrift/2011-08-27-1547/§22" data-name="§22" id="paragraf-22"><h2 class="legalArticleHeader"><span class="legalArticleValue">§ 22</span>. <span class="legalArticleTitle">Kreering og vitnemål</span></h2><article class="legalP" id="paragraf-22-ledd-1">Når institusjonen har godkjent opplæring, avhandling, prøveforelesning og disputas, kreeres doktorgradsstudenten til philosophiae doctor (ph.d.) av høgskolestyret. I vitnemålet skal det gis opplysninger om det faglige opplæringsprogram doktoranden har gjennomgått, samt annen informasjon om avhandlingen. Vitnemål utferdiges fortløpende. Diploma Supplement inngår som en del av vitnemålet.</article></article><article class="legalArticle" data-lovdata-URL="LTI/forskrift/2011-08-27-1547/§23" data-name="§23" id="paragraf-23"><h2 class="legalArticleHeader"><span class="legalArticleValue">§ 23</span>. <span class="legalArticleTitle">Bruk av arbeidet</span></h2><article class="legalP" id="paragraf-23-ledd-1">De deler av doktorgradsavhandlingen som doktoranden alene har opphavsrett til, samt andre faglitterære verk som er resultat av arbeidet med avhandlingen og som doktoranden alene har opphavsrett til, kan vederlagsfritt benyttes ved framstilling av kopier til bruk i høgskolens undervisnings- og forskningsvirksomhet.</article></article><article class="legalArticle" data-lovdata-URL="LTI/forskrift/2011-08-27-1547/§24" data-name="§24" id="paragraf-24"><h2 class="legalArticleHeader"><span class="legalArticleValue">§ 24</span>. <span class="legalArticleTitle">Klage og klagebehandling</span></h2> <article class="defaultP" margin-top="true"><i>– Klage på opptak og søknadsbehandling</i></article><article class="legalP" id="paragraf-24-ledd-1">Avslag på søknad om opptak etter § 5 kan påklages etter reglene i forvaltningslovens §§ 28 flg, og behandles i FoU-utvalget. Blir avslaget opprettholdt, sendes klagen til høgskolens sentrale klagenemnd, vedlagt all relevant informasjon.</article> <article class="defaultP" margin-top="true"><i>– Klage på godkjenning av opplæringsprogrammet</i></article><article class="legalP" id="paragraf-24-ledd-2">Ved klage på avslag på søknad om godkjenning av kurs eller andre deler av opplæringsprogrammet, gjelder § 12 nr. 1 i forvaltningsloven. Ved klage på eksamen gjelder likevel lov om universiteter og høyskoler.</article><article class="legalP" id="paragraf-24-ledd-3">Avslag på søknad om bedømmelse, underkjenning av avhandling, prøveforelesning, eller forsvar kan påklages etter reglene i forvaltningslovens §§ 28 flg. Grunngitt klage sendes høgskolen. Høgskolen kan prøve alle sider ved det påklagede vedtak.</article></article><article class="legalArticle" data-lovdata-URL="LTI/forskrift/2011-08-27-1547/§25" data-name="§25" id="paragraf-25"><h2 class="legalArticleHeader"><span class="legalArticleValue">§ 25</span>. <span class="legalArticleTitle">Utfyllende bestemmelser</span></h2><article class="legalP" id="paragraf-25-ledd-1">Rektor kan fastsette utfyllende retningslinjer innenfor rammen av denne forskriften.</article></article><article class="legalArticle" data-lovdata-URL="LTI/forskrift/2011-08-27-1547/§26" data-name="§26" id="paragraf-26"><h2 class="legalArticleHeader"><span class="legalArticleValue">§ 26</span>. <span class="legalArticleTitle">Ikrafttredelse</span></h2><article class="legalP" id="paragraf-26-ledd-1">Forskriften trer i kraft umiddelbart.</article></article></main></body></html>