<!DOCTYPE html><html lang="no"><head><title>Forskrift om bachelorgrad ved Forsvarets høgskole (FHS)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-03-16-295</dd><dt class="dokid">DokumentID</dt><dd class="dokid">LTI/forskrift/2011-03-16-295</dd><dt class="ministry">Departement</dt><dd class="ministry"><ul><li>Forsvarsdepartementet</li><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 3 s 394</dd><dt class="dateInForce">I kraft fra</dt><dd class="dateInForce">2011-04-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li></ul></dd><dt class="dateOfPublication">Kunngjort</dt><dd class="dateOfPublication">2011-03-18 14:25</dd><dt class="journalNumber">Journalnummer</dt><dd class="journalNumber">2011-0202</dd><dt class="titleShort">Korttittel</dt><dd class="titleShort">Forskrift om bachelorgrad ved FHS</dd><dt class="title">Tittel</dt><dd class="title">Forskrift om bachelorgrad ved Forsvarets høgskole (FHS)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av sjef FHS 16. mars 2011 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3.</dd><dt class="refid">RefID</dt><dd class="refid">forskrift/2011-03-16-295</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bachelorgrad ved Forsvarets høgskole (FHS)<ul class="tocSubUl"><li>§ 1. Virkeområde</li><li>§ 2. Krav til bachelorgradens omfang og innhold</li><li>§ 3. Faglig overlapping</li><li>§ 4. Tilknytningskrav</li><li>§ 5. Vitnemål og vitnemålstillegg</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2011-03-16-295" id="dokument"><h1>Forskrift om bachelorgrad ved Forsvarets høgskole (FHS)</h1><article class="legalArticle" data-lovdata-URL="LTI/forskrift/2011-03-16-295/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften omhandler bachelorgraden ved Forsvarets høgskole.</article></article><article class="legalArticle" data-lovdata-URL="LTI/forskrift/2011-03-16-295/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Krav til bachelorgradens omfang og innhold</span></h2><ul class="defaultList"><li data-li-identifier="1." data-name="1."><article class="listArticle" id="paragraf-2-punkt-1"><article class="legalP" id="paragraf-2-punkt-1-ledd-1">Graden bachelor oppnås på grunnlag av eksamen i fag, emner eller studieprogram av 180 studiepoengs omfang.</article></article></li><li data-li-identifier="2." data-name="2."><article class="listArticle" id="paragraf-2-punkt-2"><article class="legalP" id="paragraf-2-punkt-2-ledd-1">Grunnlaget for bachelorgraden skal omfatte ett av følgende: <ul class="defaultList"><li data-li-identifier="a)" data-name="a)"><article class="listArticle" id="paragraf-2-punkt-2-ledd-1-punkt-1"><article class="legalP" id="paragraf-2-punkt-2-ledd-1-punkt-1-ledd-1">Integrert utdanning eller annet studieprogram av 180 studiepoengs omfang etter studieplan fastsatt av sjef FHS.</article></article></li><li data-li-identifier="b)" data-name="b)"><article class="listArticle" id="paragraf-2-punkt-2-ledd-1-punkt-2"><article class="legalP" id="paragraf-2-punkt-2-ledd-1-punkt-2-ledd-1">Integrert utdanning av 120 studiepoengs omfang kombinert med påbygging av 60 studiepoengs omfang godkjent av FHS.</article></article></li><li data-li-identifier="c)" data-name="c)"><article class="listArticle" id="paragraf-2-punkt-2-ledd-1-punkt-3"><article class="legalP" id="paragraf-2-punkt-2-ledd-1-punkt-3-ledd-1">Selvvalgt bachelorløp der det inngår en integrert utdanning/faglig fordypning tilsvarende minimum 90 studiepoeng og et integrert studium tilsvarende minimum 30 studiepoeng. Inntil 30 studiepoeng av de resterende studiene som inngår i graden kan bestå av frittstående emner eller mindre eksamensenheter. Slike frittstående emner skal ha et omfang på minimum 10 studiepoeng. Emner av mindre omfang enn 10 studiepoeng kan godkjennes dersom de samlet utgjør minimum 10 studiepoeng innenfor samme fagområde.</article></article></li></ul></article></article></li></ul></article><article class="legalArticle" data-lovdata-URL="LTI/forskrift/2011-03-16-295/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Faglig overlapping</span></h2><article class="legalP" id="paragraf-3-ledd-1">Overlapping i faglig innhold mellom ulike studier/emner som inngår i bachelorgraden kan ikke utgjøre mer enn 10 studiepoeng. Faglig overlapping som går utover 10 studiepoeng må kompenseres.</article></article><article class="legalArticle" data-lovdata-URL="LTI/forskrift/2011-03-16-295/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilknytningskrav</span></h2><article class="legalP" id="paragraf-4-ledd-1">For å kunne tildeles graden bachelor ved Forsvarets høgskole må minimum 60 studiepoeng være avlagt ved institusjonen. For bachelorgrad etter denne forskriftens § 2 c er tilknytningskravet bundet til den faglige fordypningsenheten på minimum 90 studiepoeng som bestemmer gradens betegnelse. Tilsvarende vil gjelde for bachelorgrader etter § 2 b der tilknytningskravet er bundet til utdanningen på 120 studiepoeng.</article></article><article class="legalArticle" data-lovdata-URL="LTI/forskrift/2011-03-16-295/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Vitnemål og vitnemålstillegg</span></h2><article class="legalP" id="paragraf-5-ledd-1">Det utstedes vitnemål for graden bachelor. Det faglige innhold i graden fremgår av den betegnelsen som er fastsatt for hvert studieprogram. For bachelorgrader etter § 2 c er det fastsatt betegnelser i henhold til fordypningsområdet på minimum 90 studiepoeng. Diploma Supplement skal følge alle vitnemål.</article></article><article class="legalArticle" data-lovdata-URL="LTI/forskrift/2011-03-16-295/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskriften trer i kraft 1. april 2011.</article></article></main></body></html>