<!DOCTYPE html><html lang="no"><head><title>Forskrift om opptak til masterprogrammer og videreutdanninger/emner på masternivå ved Høgskolen i Molde, vitenskapelig høgskole i logistikk</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-05-25-551</dd><dt class="dokid">DokumentID</dt><dd class="dokid">LTI/forskrift/2011-05-25-551</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 5 s 677</dd><dt class="dateInForce">I kraft fra</dt><dd class="dateInForce">2011-05-25</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-7</li><li>forskrift/2005-12-01-1392</li></ul></dd><dt class="dateOfPublication">Kunngjort</dt><dd class="dateOfPublication">2011-05-31 15:10</dd><dt class="journalNumber">Journalnummer</dt><dd class="journalNumber">2011-0391</dd><dt class="titleShort">Korttittel</dt><dd class="titleShort">Forskrift om opptak til masterprogrammer ved HiM</dd><dt class="title">Tittel</dt><dd class="title">Forskrift om opptak til masterprogrammer og videreutdanninger/emner på masternivå ved Høgskolen i Molde, vitenskapelig høgskole i logistikk</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Vedtatt av Studieutvalget ved Høgskolen i Molde, vitenskapelig høgskole i logistikk 25. mai 2011 med hjemmel i lov 1. april 2005 nr. 15 om universiteter og høgskoler (universitets- og høyskoleloven) § 3-6, § 3-7 og forskrift 1. desember 2005 nr. 1392 om krav til mastergrad.</dd><dt class="refid">RefID</dt><dd class="refid">forskrift/2011-05-25-551</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak til masterprogrammer og videreutdanninger/emner på masternivå ved Høgskolen i Molde, vitenskapelig høgskole i logistikk<ul class="tocSubUl"><li>§ 1. Virkeområde</li><li>§ 2. Opptakskrav</li><li>§ 3. Praksiskrav for opptak til erfaringsbasert master</li><li>§ 4. Beregning av konkurransepoeng</li><li>§ 5. Opptak utenom poengreglene</li><li>§ 6. Søknadsfrist. Forhåndsløfte</li><li>§ 7. Frist for innsending av dokumentasjon</li><li>§ 8. Utsettelse av studieplass</li><li>§ 9. Opptakskomité</li><li>§ 10. Klage på opptak</li><li>§ 11. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/2011-05-25-551" id="dokument"><h1>Forskrift om opptak til masterprogrammer og videreutdanninger/emner på masternivå ved Høgskolen i Molde, vitenskapelig høgskole i logistikk</h1><article class="legalArticle" data-lovdata-URL="LTI/forskrift/2011-05-25-551/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for opptak av søkere til høgskolens masterprogrammer (mastergrader av 120 studiepoengs omfang, erfaringsbaserte mastergrader av 90–120 studiepoengs omfang og til videreutdanninger/emner som er godkjent som del av et mastergradsstudium).</article></article><article class="legalArticle" data-lovdata-URL="LTI/forskrift/2011-05-25-551/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Opptakskrav</span></h2><article class="legalP" id="paragraf-2-ledd-1">Opptakskravet framgår av studieplan for det aktuelle studiet. Studentopptak etter lovens § 3-6 andre, tredje og sjuende ledd avgjøres av Studieutvalget etter delegasjon av myndighet fra styret, styresak 47/05. Saker om godskriving og godkjenning av annen utdanning avgjøres av dekan, jf. lovens § 3-4. Dekan avgjør hvilke fag som kan godkjennes som grunnlag for opptak. Opptakskomiteen avgjør etter en samlet vurdering om søkeren er kvalifisert for opptak.</article></article><article class="legalArticle" data-lovdata-URL="LTI/forskrift/2011-05-25-551/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Praksiskrav for opptak til erfaringsbasert master</span></h2><article class="legalP" id="paragraf-3-ledd-1">For opptak til erfaringsbasert master av 90 eller 120 studiepoengs omfang kreves det 2 års relevant praksis. Det er opptakskomitéen som avgjør hva som er relevant praksis. Praksis skal normalt være gjennomført etter at det formelle utdanningskravet er oppnådd.</article></article><article class="legalArticle" data-lovdata-URL="LTI/forskrift/2011-05-25-551/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Beregning av konkurransepoeng</span></h2><article class="legalP" id="paragraf-4-ledd-1">Søkere med norsk utdanningsbakgrunn rangeres på grunnlag av:<ul class="defaultList"><li data-li-identifier="1." data-name="1."><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">En vektet gjennomsnittskarakter på grunnlag av 180 studiepoeng.</article></article></li><li data-li-identifier="2." data-name="2."><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">0,1 poeng pr. år i inntil 2 år for relevant praksis utover opptaksgrunnlaget (etter avsluttet grunnutdanning (180 sp.)). Ved Mastergradsstudiet i helse- og sosialfag godkjennes inntil 5 års relevant praksis ut over opptaksgrunnlaget.</article></article></li><li data-li-identifier="3." data-name="3."><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">0,1 poeng for studium på minst 60 studiepoeng i tillegg til opptaksgrunnlaget, maksimalt 0,2 poeng for 120 studiepoeng.</article></article></li></ul></article><article class="legalP" id="paragraf-4-ledd-2">For bokstavkarakterer benyttes følgende omregningsskala for utregning av vektet gjennomsnitt: A&#xa0;=&#xa0;5, B&#xa0;=&#xa0;4, C&#xa0;=&#xa0;3, D&#xa0;=&#xa0;2, E&#xa0;=&#xa0;1.</article><article class="legalP" id="paragraf-4-ledd-3">Poengsummen regnes ut ved at poeng etter pkt. pkt 2 og 3 legges til vektet gjennomsnittskarakter.</article><article class="legalP" id="paragraf-4-ledd-4">Skjønnsmessig vurdering legges til grunn når omregning mellom bokstavkaraktersystem og tallkaraktersystem ikke gir tilstrekkelig grunnlag for å vurdere søkerne.</article><article class="legalP" id="paragraf-4-ledd-5">Søkere med utenlandsk utdanning vurderes med grunnlag i vitnemål og dokumentasjon av utdanningsbakgrunn. Det foretas en individuell og skjønnsmessig vurdering når det ikke er mulig å rangere søkerne på grunnlag av karakterer.</article></article><article class="legalArticle" data-lovdata-URL="LTI/forskrift/2011-05-25-551/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Opptak utenom poengreglene</span></h2><article class="legalP" id="paragraf-5-ledd-1">Studenter kan tas opp utenom poengreglene. Det kan i vurderingen legges vekt på<ul class="defaultList"><li data-li-identifier="1." data-name="1."><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">særlig relevant praksis</article></article></li><li data-li-identifier="2." data-name="2."><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">hensynet til sammensetningen av kullet ut fra studentenes bakgrunn og erfaring.</article></article></li></ul></article></article><article class="legalArticle" data-lovdata-URL="LTI/forskrift/2011-05-25-551/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Søknadsfrist. Forhåndsløfte</span></h2><article class="legalP" id="paragraf-6-ledd-1">Ordinære søknadsfrister og frist for søknad om forhåndsløfte fastsettes av høgskolen. Forhåndsløfte kan gis til søkere som på søknadstidspunktet fyller opptakskravene, og som uten tvil ville ha kommet inn ved siste års opptak.</article></article><article class="legalArticle" data-lovdata-URL="LTI/forskrift/2011-05-25-551/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Frist for innsending av dokumentasjon</span></h2><article class="legalP" id="paragraf-7-ledd-1">Frist for innsending av dokumentasjon for eksamen som avlegges eller praksis som avsluttes etter søknadsfristen, fastsettes i forbindelse med utlysning av studietilbudet. Det kan søkes om utsettelse fra fristen. Søknaden skal begrunnes.</article></article><article class="legalArticle" data-lovdata-URL="LTI/forskrift/2011-05-25-551/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Utsettelse av studieplass</span></h2><article class="legalP" id="paragraf-8-ledd-1">Tildelt studieplass kan reserveres til året etter dersom det foreligger tungtveiende grunner. Ytterligere utsettelse innvilges ikke.</article></article><article class="legalArticle" data-lovdata-URL="LTI/forskrift/2011-05-25-551/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Opptakskomité</span></h2><article class="legalP" id="paragraf-9-ledd-1">Studieutvalget oppnevner opptakskomitéer for de aktuelle studiene.</article></article><article class="legalArticle" data-lovdata-URL="LTI/forskrift/2011-05-25-551/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Klage på opptak</span></h2><article class="legalP" id="paragraf-10-ledd-1">Klage på avslag om opptak behandles av høgskolens klagenemnd.</article></article><article class="legalArticle" data-lovdata-URL="LTI/forskrift/2011-05-25-551/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttreden</span></h2><article class="legalP" id="paragraf-11-ledd-1">Forskriften trer i kraft straks.</article></article></main></body></html>