<!DOCTYPE html><html lang="no"><head><title>Forskrift om endring i forskrift om reaksjoner ved overtredelse av akvakulturloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-02-01-105</dd><dt class="dokid">DokumentID</dt><dd class="dokid">LTI/forskrift/2011-02-01-105</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 2 s 232</dd><dt class="dateInForce">I kraft fra</dt><dd class="dateInForce">2011-02-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-03-29-361</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-79/§27</li><li>lov/2005-06-17-79/§28</li><li>lov/2005-06-17-79/§29</li><li>lov/2005-06-17-79/§30</li></ul></dd><dt class="dateOfPublication">Kunngjort</dt><dd class="dateOfPublication">2011-02-04 13:50</dd><dt class="journalNumber">Journalnummer</dt><dd class="journalNumber">2011-0093</dd><dt class="titleShort">Korttittel</dt><dd class="titleShort">Endr. i akvakulturreaksjonsforskriften</dd><dt class="title">Tittel</dt><dd class="title">Forskrift om endring i forskrift om reaksjoner ved overtredelse av akvakulturloven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 1. februar 2011 med hjemmel i lov 17. juni 2005 nr. 79 om akvakultur (akvakulturloven) § 27, § 28, § 29 og § 30.</dd><dt class="refid">RefID</dt><dd class="refid">forskrift/2011-02-01-105</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om reaksjoner ved overtredelse av akvakulturloven<ul class="tocSubUl"><li>I<ul class="tocSubUl"><li>§ 2. Virkeområde</li><li>§ 3. Pålegg</li><li>§ 8. Iverksetting av tiltak for den ansvarliges regning</li><li>§ 10. Utmåling av overtredelsesgebyr for overskridelse av lovlig biomasse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2011-02-01-105" id="dokument"><h1>Forskrift om endring i forskrift om reaksjoner ved overtredelse av akvakulturloven</h1><section class="section" data-name="kapI" id="kapittel-1" data-lovdata-URL="LTI/forskrift/2011-02-01-105/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 29. mars 2007 nr. 361 om reaksjoner ved overtredelse av akvakulturloven gjøres følgende endringer:</article> <article class="defaultP" margin-top="true">§ 2 første ledd skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Forskriften gir nærmere regler om tvangsmulkt, overtredelsesgebyr og iverksetting av tiltak for den ansvarliges regning.</article></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Pålegg</span></span><article class="legalP" id="kapittel-1-foreslåttparagraf-2-ledd-1">Etter akvakulturloven § 27 kan Fiskeridirektoratet, ved overtredelse av bestemmelse gitt i eller i medhold av akvakulturloven, gi pålegg om tiltak for å bringe det ulovlige forholdet til opphør. Det kan fastsettes en frist for gjennomføring av slike tiltak.</article></article> <article class="defaultP" margin-top="true">§ 4 første ledd skal lyde:</article><article class="legalP" id="kapittel-1-ledd-2">Etter akvakulturloven § 28 kan Fiskeridirektoratet fatte vedtak om løpende tvangsmulkt ved overtredelse av bestemmelse gitt i eller i medhold av akvakulturloven. Det kan også fattes vedtak om engangsmulkt</article> <article class="defaultP" margin-top="true">§ 4 fjerde ledd skal lyde:</article><article class="legalP" id="kapittel-1-ledd-3">Tvangsmulkten begynner å løpe dersom den ansvarlige oversitter den frist for retting av forholdet som Fiskeridirektoratet har fastsatt i vedtaket om tvangsmulkt, og løper hver dag så lenge det ulovlige forholdet varer.</article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Iverksetting av tiltak for den ansvarliges regning</span></span><article class="legalP" id="kapittel-1-foreslåttparagraf-3-ledd-1">Etter akvakulturloven § 29 kan Fiskeridirektoratet iverksette tiltak for den ansvarliges regning. Den ansvarlige skal om mulig varsles om tiltak som vil bli iverksatt.</article></article> <article class="defaultP" margin-top="true">§ 9 første ledd skal lyde:</article><article class="legalP" id="kapittel-1-ledd-4">Fiskeridirektoratet kan ilegge et overtredelsesgebyr til den som forsettlig eller uaktsomt overtrer de bestemmelsene som er angitt i § 10 og § 11.</article> <article class="defaultP" margin-top="true">Ny § 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Utmåling av overtredelsesgebyr for overskridelse av lovlig biomasse</span></span><article class="legalP" id="kapittel-1-foreslåttparagraf-4-ledd-1">Ved utmåling av overtredelsesgebyr for overskridelse av den lovlige biomassen i henhold til forskrift om drift av akvakulturanlegg § 47 eller § 48, jf. akvakulturloven § 30, skal det blant annet legges vekt på fortjenesten den ansvarlige har hatt ved overtredelsen, graden av skyld, overtredelsens omfang, om det er tale om gjentatte overtredelser, den ansvarliges økonomi og forvaltningens kostnader ved behandling av saken.</article><article class="legalP" id="kapittel-1-foreslåttparagraf-4-ledd-2">Overtredelsesgebyret skal ikke overstige fortjenesten den ansvarlige har hatt ved overtredelsen med tillegg av inntil 15 ganger folketrygdens grunnbeløp. Dersom den ansvarlige ikke har hatt fortjeneste ved overtredelsen skal overtredelsesgebyret ikke overstige 15 ganger folketrygdens grunnbeløp. Det tas utgangspunkt i folketrygdens grunnbeløp på overtredelsestidspunktet.</article><article class="legalP" id="kapittel-1-foreslåttparagraf-4-ledd-3">Ved beregningen av fortjenesten den ansvarlige har hatt ved overtredelsen, tas det utgangspunkt i salgsprisen per kilogram multiplisert med antall kilogram ulovlig produsert biomasse, fratrukket fôrkostnader og andre variable kostnader knyttet til overtredelsen.<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-4-ledd-3-punkt-1"><article class="legalP" id="kapittel-1-foreslåttparagraf-4-ledd-3-punkt-1-ledd-1">Med salgspris menes gjennomsnittlig pris på overtredelsestidspunktet basert på offisiell statistikk fra Eksportutvalget for fisk, omregnet fra våt vekt til sløyd fisk med 0,8.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-4-ledd-3-punkt-2"><article class="legalP" id="kapittel-1-foreslåttparagraf-4-ledd-3-punkt-2-ledd-1">Med fôrkostnad menes den ulovlige produserte biomassen i kilogram multiplisert med gjennomsnittlig fôrfaktor igjen multiplisert med gjennomsnittlig pris per kilogram fôr slik de fremkommer i siste tilgjengelige utgave av Fiskeridirektoratets økonomiske analyser akvakultur på overtredelsestidspunktet.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-4-ledd-3-punkt-3"><article class="legalP" id="kapittel-1-foreslåttparagraf-4-ledd-3-punkt-3-ledd-1">Med andre variable kostnader menes gjennomsnittlige forsikringskostnader og slaktekostnader inklusiv fraktkostnader per kilogram ulovlig produsert biomasse ifølge siste utgave av Fiskeridirektoratets økonomiske analyser akvakultur på overtredelsestidspunktet.</article></article></li></ul></article><article class="legalP" id="kapittel-1-foreslåttparagraf-4-ledd-4">Den ansvarlige for overtredelsen skal gis anledning til å dokumentere reelle fôrkostnader og oppnådd salgspris. Dersom den ansvarlige for overtredelsen legger frem tilstrekkelig dokumenterte opplysninger om både fôrkostnader og salgspris, skal disse legges til grunn i stedet for satsene i tredje ledd .</article></article></section><section class="section" data-name="kapII" id="kapittel-2" data-lovdata-URL="LTI/forskrift/2011-02-01-105/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>