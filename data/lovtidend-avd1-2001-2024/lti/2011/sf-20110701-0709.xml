<!DOCTYPE html><html lang="no"><head><title>Forskrift om endring i forskrift 19. november 1999 nr. 1158 til utfylling og gjennomføring mv. av skatteloven av 26. mars 1999 nr. 14</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-07-01-709</dd><dt class="dokid">DokumentID</dt><dd class="dokid">LTI/forskrift/2011-07-01-709</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 7 s 997</dd><dt class="dateInForce">I kraft fra</dt><dd class="dateInForce">2011-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-11-19-1158</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-03-26-14/§16-40</li></ul></dd><dt class="dateOfPublication">Kunngjort</dt><dd class="dateOfPublication">2011-07-05 15:20</dd><dt class="journalNumber">Journalnummer</dt><dd class="journalNumber">2011-0550</dd><dt class="titleShort">Korttittel</dt><dd class="titleShort">Endr. i FSFIN forskrift til skatteloven</dd><dt class="title">Tittel</dt><dd class="title">Forskrift om endring i forskrift 19. november 1999 nr. 1158 til utfylling og gjennomføring mv. av skatteloven av 26. mars 1999 nr. 14</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 1. juli 2011 med hjemmel i lov 26. mars 1999 nr. 14 om skatt av formue og inntekt (skatteloven) § 16-40 syvende ledd.</dd><dt class="refid">RefID</dt><dd class="refid">forskrift/2011-07-01-709</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift 19. november 1999 nr. 1158 til utfylling og gjennomføring mv. av skatteloven av 26. mars 1999 nr. 14<ul class="tocSubUl"><li>I<ul class="tocSubUl"><li>§ 16-40-11. Utveksling av opplysninger</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2011-07-01-709" id="dokument"><h1>Forskrift om endring i forskrift 19. november 1999 nr. 1158 til utfylling og gjennomføring mv. av skatteloven av 26. mars 1999 nr. 14</h1><section class="section" data-name="kapI" id="kapittel-1" data-lovdata-URL="LTI/forskrift/2011-07-01-709/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. november 1999 nr. 1158 til utfylling og gjennomføring mv. av skatteloven av 26. mars 1999 nr. 14 gjøres følgende endringer:</article> <article class="defaultP" margin-top="true">§ 16-40-9 tredje ledd skal lyde:</article><article class="numberedLegalP" data-numerator="3" id="kapittel-1-nummer-1">(3) Norges forskningsråds avgjørelser vedrørende godkjenning av prosjekter og forskningsinstitusjoner, herunder tilbaketrekking av slik godkjenning, kan påklages til særskilt klageorgan etter reglene i forvaltningsloven så langt de passer.</article> <article class="defaultP" margin-top="true">§ 16-40-10 første ledd og nytt annet ledd skal lyde:</article><article class="numberedLegalP" data-numerator="1" id="kapittel-1-nummer-2">(1) Norges forskningsråd kan kreve at bedriften skal rapportere fremdrift og oppnådde resultater i godkjent prosjekt.</article><article class="numberedLegalP" data-numerator="2" id="kapittel-1-nummer-3">(2) Norges forskningsråd kan inndra godkjenningen etter § 16-40-4 dersom skattyter ikke oppfyller rapporteringsplikten etter første ledd, eller innrapporterer uriktige eller mangelfulle opplysninger. Det samme gjelder godkjent prosjekt som ikke oppfyller vilkårene for forsknings- og utviklingsarbeid i § 16-40-4. Inndragning av godkjenning etter første og andre punktum kan gis virkning for inneværende og tidligere inntektsår. Krav om tilbakesøking av skattefradrag etter § 16-40 anses som et skatte- og avgiftskrav etter skattebetalingsloven.</article> <article class="defaultP" margin-top="true">Ny § 16-40-11 skal lyde:</article><article class="futureLegalArticle" data-name="§16-40-11" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 16-40-11</span>. <span class="legalArticleTitle">Utveksling av opplysninger</span></span><article class="legalP" id="kapittel-1-foreslåttparagraf-1-ledd-1">Norges forskningsråd og ligningsmyndighetene kan uavhengig av taushetsplikt utveksle opplysninger for å sikre kontroll av et forsknings- og utviklingsprosjekt etter skatteloven § 16-40. Også opplysninger som Norges forskningsråd mottar etter første punktum er underlagt taushetspliktsreglene i ligningsloven.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2011-07-01-709/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringsforskriften trer i kraft 1. juli 2011.</article></section></main></body></html>