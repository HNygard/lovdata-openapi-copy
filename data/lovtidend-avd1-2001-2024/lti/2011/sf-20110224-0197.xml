<!DOCTYPE html><html lang="no"><head><title>Forskrift om endring i forskrift om maksimalpriser for kjøring med drosjebil</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-02-24-197</dd><dt class="dokid">DokumentID</dt><dd class="dokid">LTI/forskrift/2011-02-24-197</dd><dt class="ministry">Departement</dt><dd class="ministry"><ul><li>Fornyings- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 2 s 299</dd><dt class="dateInForce">I kraft fra</dt><dd class="dateInForce">2011-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-03-09-265</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-66/§1</li><li>forskrift/1993-11-12-1023</li><li>forskrift/1993-12-17-1314</li></ul></dd><dt class="dateOfPublication">Kunngjort</dt><dd class="dateOfPublication">2011-03-01 15:15</dd><dt class="journalNumber">Journalnummer</dt><dd class="journalNumber">2011-0148</dd><dt class="titleShort">Korttittel</dt><dd class="titleShort">Endr. i forskrift om maksimalpriser for drosjebilkjøring</dd><dt class="title">Tittel</dt><dd class="title">Forskrift om endring i forskrift om maksimalpriser for kjøring med drosjebil</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Konkurransetilsynet 24. februar 2011 med hjemmel i lov 11. juni 1993 nr. 66 om pristiltak § 1, jf. delegeringsvedtak 12. november 1993 nr. 1023, jf. delegeringsvedtak 17. desember 1993 nr. 1314.</dd><dt class="refid">RefID</dt><dd class="refid">forskrift/2011-02-24-197</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om maksimalpriser for kjøring med drosjebil<ul class="tocSubUl"><li>I<ul class="tocSubUl"><li>§ 2. Takster i soner for nærtrafikk</li><li>§ 3. Kilometertakster</li><li>§ 4. Generelle tillegg</li><li>§ 6. Kjøring av bagasje</li><li>§ 7. Spesialtakster</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2011-02-24-197" id="dokument"><h1>Forskrift om endring i forskrift om maksimalpriser for kjøring med drosjebil</h1><section class="section" data-name="kapI" id="kapittel-1" data-lovdata-URL="LTI/forskrift/2011-02-24-197/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 9. mars 2007 nr. 265 om maksimalpriser for kjøring med drosjebil gjøres følgende endringer:</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Takster i soner for nærtrafikk</span></span><article class="legalP" id="kapittel-1-foreslåttparagraf-1-ledd-1">For kjøring med drosjebil i offentlig fastsatte soner for nærtrafikk, må det ikke uten Konkurransetilsynets godkjennelse regnes høyere takster for kjøring som i sin helhet foregår innenfor sonen enn:<ul class="defaultList"><li><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">Påslag kr 43,00.</article></article></li><li><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">Takst F Ytterligere for hver fullførte 76 meter kr 1,00.</article></article></li><li><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">Takst I Ytterligere for hver fullførte 68 meter kr 1,00.</article></article></li></ul></article><article class="legalP" id="kapittel-1-foreslåttparagraf-1-ledd-2">Takst F benyttes ved kjøring til hentestedet, takst I benyttes så lenge det er passasjerer i bilen. Takst F kan, inklusive påslag, maksimalt utgjøre kr 63,50 for én enkelt tur.</article><article class="legalP" id="kapittel-1-foreslåttparagraf-1-ledd-3">I nye soner for nærtrafikk må takstene godkjennes av Konkurransetilsynet før de settes i verk.</article></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Kilometertakster</span></span><article class="legalP" id="kapittel-1-foreslåttparagraf-2-ledd-1">Foregår kjøring helt eller delvis utenfor sone for nærtrafikk, må det for hele turen ikke regnes høyere takst enn kr 10,05 pr. km. Dette gjelder for tomkjøring fra holdeplass til hentestedet, for kjøring med passasjerer i bilen og for tomkjøring fra bestemmelsesstedet tilbake til holdeplass.</article><article class="legalP" id="kapittel-1-foreslåttparagraf-2-ledd-2">Utkjørt distanse avrundes til nærmeste hele kilometer.</article></article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Generelle tillegg</span></span></article> <article class="defaultP" margin-top="true">1. <i>Nattillegg og tillegg for kjøring på lørdager og søndager:</i></article><article class="legalP" id="kapittel-1-ledd-2">For nattkjøring og kjøring på lørdager og søndager kan det regnes tillegg etter tabellen nedenfor. Tilleggene kan regnes for den del av kjøringen som faller innenfor de aktuelle tidsrom. <table><thead><tr><th data-text-align="left" data-vertical-align="top"><i>Dag/Tidsrom</i></th><th data-text-align="left" data-vertical-align="top"><i>06-15</i></th><th data-text-align="left" data-vertical-align="top"><i>15-18</i></th><th data-text-align="left" data-vertical-align="top"><i>18-24</i></th><th data-text-align="left" data-vertical-align="top"><i>00-06</i></th></tr></thead><tbody><tr><td data-text-align="left" data-vertical-align="top">Mandag-fredag</td><td data-text-align="left" data-vertical-align="top">0&#xa0;%</td><td data-text-align="left" data-vertical-align="top">0&#xa0;%</td><td data-text-align="left" data-vertical-align="top">21&#xa0;%</td><td data-text-align="left" data-vertical-align="top">35&#xa0;%</td></tr><tr><td data-text-align="left" data-vertical-align="top">Lørdag</td><td data-text-align="left" data-vertical-align="top">30&#xa0;%</td><td data-text-align="left" data-vertical-align="top">35&#xa0;%</td><td data-text-align="left" data-vertical-align="top">35&#xa0;%</td><td data-text-align="left" data-vertical-align="top">35&#xa0;%</td></tr><tr><td data-text-align="left" data-vertical-align="top">Søndag</td><td data-text-align="left" data-vertical-align="top">35&#xa0;%</td><td data-text-align="left" data-vertical-align="top">35&#xa0;%</td><td data-text-align="left" data-vertical-align="top">35&#xa0;%</td><td data-text-align="left" data-vertical-align="top">35&#xa0;%</td></tr></tbody></table></article> <article class="defaultP" margin-top="true">2. <i>Tillegg for kjøring på bevegelige helligdager og offentlige høytidsdager:</i></article><article class="legalP" id="kapittel-1-ledd-3">For kjøring påske-, pinse-, jul- og nyttårsaften i tiden kl. 12 til kl. 06 påfølgende dag og for kjøring nyttårsdag, skjærtorsdag, langfredag, 1. og 2. påskedag, Kristi himmelfartsdag, 1. og 2. pinsedag, 1. og 17. mai og 1. og 2. juledag fra kl. 06 til kl. 06 påfølgende dag kan det regnes 45 prosent tillegg i takstene.</article> <article class="defaultP" margin-top="true">3. <i>Vederlag for kort kjøring:</i></article><article class="legalP" id="kapittel-1-ledd-4">For kort kjøring behøver vederlaget ikke settes lavere enn kr 84,00 pr. tur. Det kan regnes prosentvise tillegg etter bestemmelsene i pkt. 1 og 2.</article><article class="legalP" id="kapittel-1-ledd-5">For kjøring fra bopel på steder hvor det ikke er opprettet drosjesentraler, i de tidsrom det kan regnes 21, 30, 35 eller 45 prosent tillegg etter bestemmelsene i pkt. 1 og 2, behøver vederlaget ikke settes lavere enn henholdsvis kr 102,50, kr 117,00, kr 123,00 eller kr 134,00.</article> <article class="defaultP" margin-top="true">4. <i>Vederlag for ekstra tidsbruk:</i></article><article class="legalP" id="kapittel-1-ledd-6">For ventetid som skyldes bilens passasjerer eller trafikale forhold kan det regnes et vederlag på kr 393,50 pr. time. Likeledes kan det beregnes vederlag på kr 393,50 pr. time for medgått tid til klargjøring av bilen, og hjelp inn i og ut av bilen, for transport med spesialbil av passasjerer som sitter i rullestol under transporten. Det kan regnes prosentvise tillegg etter bestemmelsene i pkt. 1 og 2.</article> <article class="defaultP" margin-top="true">5. <i>Vederlag for forhåndsbestilling:</i></article><article class="legalP" id="kapittel-1-ledd-7">Ved forhåndsbestilling av drosje kan det regnes et tillegg pr. tur på inntil kr 15,00.</article> <article class="defaultP" margin-top="true">6. <i>Merverdiavgift:</i></article><article class="legalP" id="kapittel-1-ledd-8">Alle takster i denne forskriften er inklusiv den til enhver tid gjeldende merverdiavgift (mva.) som Stortinget har fastsatt.</article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Kjøring av bagasje</span></span><article class="legalP" id="kapittel-1-foreslåttparagraf-4-ledd-1">For kjøring av bagasje skal det normalt ikke regnes tillegg i takstene.</article><article class="legalP" id="kapittel-1-foreslåttparagraf-4-ledd-2">For kjøring av spesielt plasskrevende bagasje som må anbringes på takgrind eller i bagasjerom, kan det regnes et forholdsmessig tillegg i takstene på inntil kr 10,00 pr. kolli, begrenset oppad til kr 20,00 pr. tur.</article><article class="legalP" id="kapittel-1-foreslåttparagraf-4-ledd-3">For rullestol for funksjonshemmet skal det ikke regnes tillegg.</article></article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Spesialtakster</span></span><article class="legalP" id="kapittel-1-foreslåttparagraf-5-ledd-1">Når drosjen er bestilt for kjøring i bryllup, konfirmasjon, barnedåp, begravelse og annen tilsvarende kjøring, kan det regnes et tillegg på inntil kr 109,50 til det som følger av forskriften foran. Dette tillegget kan bare regnes når bilen før kjøring er rengjort ut- og innvendig og ellers satt i slik stand som kjøreoppdraget krever.</article><article class="legalP" id="kapittel-1-foreslåttparagraf-5-ledd-2">For drosjer som nyttes til kjøring av pasienter på båre eller smittefarlige pasienter som nødvendiggjør desinfeksjon av vognen, kan det regnes kr 10,20 pr. løpende km og et utrykningstillegg på kr 109,50. For nattkjøring og ventetid kan det regnes inntil samme tillegg som fastsatt i § 4.</article><article class="legalP" id="kapittel-1-foreslåttparagraf-5-ledd-3">Dersom drosjesjåføren ved sykekjøring må overnatte utenfor hjemstedet, kan det regnes vederlag for nødvendige utgifter til kost og losji.</article><article class="legalP" id="kapittel-1-foreslåttparagraf-5-ledd-4">For transport med spesialbil av passasjerer som sitter i rullestol under transporten kan det regnes et tillegg på inntil kr 33,50 pr. tur. For ekstra tidsbruk i forbindelse med transporten kan det beregnes vederlag i henhold til § 4 pkt. 4.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2011-02-24-197/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikrafttredelse</i></article><article class="legalP" id="kapittel-2-ledd-1">Forskriften trer i kraft 1. mars 2011.</article></section></main></body></html>