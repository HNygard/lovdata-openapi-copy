<!DOCTYPE html><html lang="no"><head><title>Forskrift om forsøk med nedsatt stemmerettsalder til 16 år ved lokalstyrevalget i 2011</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-06-24-683</dd><dt class="dokid">DokumentID</dt><dd class="dokid">LTI/forskrift/2011-06-24-683</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 6 s 959</dd><dt class="dateInForce">I kraft fra</dt><dd class="dateInForce">2011-06-24 – 2011-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2007-05-14-506/§13-1</li><li>lov/1925-07-17-11/§34</li></ul></dd><dt class="dateOfPublication">Kunngjort</dt><dd class="dateOfPublication">2011-07-01 15:40</dd><dt class="journalNumber">Journalnummer</dt><dd class="journalNumber">2011-0525</dd><dt class="titleShort">Korttittel</dt><dd class="titleShort">Forskrift om nedsatt stemmerettsalder, 2011</dd><dt class="title">Tittel</dt><dd class="title">Forskrift om forsøk med nedsatt stemmerettsalder til 16 år ved lokalstyrevalget i 2011</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 24. juni 2011 med hjemmel i forskrift 14. mai 2007 nr. 506 om lokalstyrevalg i Longyearbyen § 13-1. Fremmet av Justis- og politidepartementet.</dd><dt class="refid">RefID</dt><dd class="refid">forskrift/2011-06-24-683</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forsøk med nedsatt stemmerettsalder til 16 år ved lokalstyrevalget i 2011<ul class="tocSubUl"><li>I<ul class="tocSubUl"><li>Kapittel 1. Virkeområde, formål og forholdet til forskriften om lokalstyrevalg i Longyearbyen<ul class="tocSubUl"><li>§ 1. Virkeområde</li><li>§ 2. Formål</li><li>§ 3. Forholdet til forskriften om lokalstyrevalg i Longyearbyen</li></ul></li><li>Kapittel 2. Alminnelige bestemmelser om organiseringen av forsøket med nedsatt stemmerettsalder<ul class="tocSubUl"><li>§ 4. Stemmerett</li><li>§ 5. Valgbarhet</li><li>§ 6. Liste over stemmeberettigede og valgkort</li><li>§ 7. Protokollering</li></ul></li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2011-06-24-683" id="dokument"><h1>Forskrift om forsøk med nedsatt stemmerettsalder til 16 år ved lokalstyrevalget i 2011</h1><section class="section" data-name="kapI" id="kapittel-1" data-lovdata-URL="LTI/forskrift/2011-06-24-683/KAPITTEL_1"><h2 data-text-align="center">I</h2><section class="section" data-name="kap1" id="kapittel-1-kapittel-1" data-lovdata-URL="LTI/forskrift/2011-06-24-683/KAPITTEL_1-1"><h3>Kapittel 1. Virkeområde, formål og forholdet til forskriften om lokalstyrevalg i Longyearbyen</h3><article class="legalArticle" data-lovdata-URL="LTI/forskrift/2011-06-24-683/§1" data-name="§1" id="kapittel-1-kapittel-1-paragraf-1"><h4 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h4><article class="legalP" id="kapittel-1-kapittel-1-paragraf-1-ledd-1">Vedtektene gjelder ved lokalstyrevalget i Longyearbyen i 2011.</article></article><article class="legalArticle" data-lovdata-URL="LTI/forskrift/2011-06-24-683/§2" data-name="§2" id="kapittel-1-kapittel-1-paragraf-2"><h4 class="legalArticleHeader"><span class="legalArticleValue">§ 2</span>. <span class="legalArticleTitle">Formål</span></h4><article class="legalP" id="kapittel-1-kapittel-1-paragraf-2-ledd-1">Formålet med forsøket er å prøve ut hvordan nedsatt stemmerettsalder til 16 år påvirker ungdoms politiske deltakelse og engasjement i lokalsamfunnet.</article></article><article class="legalArticle" data-lovdata-URL="LTI/forskrift/2011-06-24-683/§3" data-name="§3" id="kapittel-1-kapittel-1-paragraf-3"><h4 class="legalArticleHeader"><span class="legalArticleValue">§ 3</span>. <span class="legalArticleTitle">Forholdet til forskriften om lokalstyrevalg i Longyearbyen</span></h4><article class="legalP" id="kapittel-1-kapittel-1-paragraf-3-ledd-1">Ved forsøket gjelder lov 17. juli 1925 nr. 11 om Svalbard (svalbardloven) samt forskrift om lokalstyrevalg i Longyearbyen (lokalstyrevalgforskriften) tilsvarende så langt de passer, med de unntak, presiseringer, tilføyelser og endringer som følger av denne forskrift.</article></article></section><section class="section" data-name="kap2" id="kapittel-1-kapittel-2" data-lovdata-URL="LTI/forskrift/2011-06-24-683/KAPITTEL_1-2"><h3>Kapittel 2. Alminnelige bestemmelser om organiseringen av forsøket med nedsatt stemmerettsalder</h3><article class="legalArticle" data-lovdata-URL="LTI/forskrift/2011-06-24-683/§4" data-name="§4" id="kapittel-1-kapittel-2-paragraf-1"><h4 class="legalArticleHeader"><span class="legalArticleValue">§ 4</span>. <span class="legalArticleTitle">Stemmerett</span></h4><article class="legalP" id="kapittel-1-kapittel-2-paragraf-1-ledd-1">Bestemmelsene i lokalstyrevalgforskriften § 2-1 gjelder tilsvarende. I tillegg gjelder dette:<p class="leddfortsettelse">Personer som fyller 16 eller 17 år i valgåret har stemmerett ved lokalstyrevalget.</p></article></article><article class="legalArticle" data-lovdata-URL="LTI/forskrift/2011-06-24-683/§5" data-name="§5" id="kapittel-1-kapittel-2-paragraf-2"><h4 class="legalArticleHeader"><span class="legalArticleValue">§ 5</span>. <span class="legalArticleTitle">Valgbarhet</span></h4><article class="legalP" id="kapittel-1-kapittel-2-paragraf-2-ledd-1">Lokalstyrevalgforskriften § 3-1 gjelder ikke ungdom som fyller 16 eller 17 år i valgåret. I stedet gjelder dette:<p class="leddfortsettelse">Personer som fyller 16 eller 17 år i valgåret er ikke valgbare til lokalstyret.</p></article></article><article class="legalArticle" data-lovdata-URL="LTI/forskrift/2011-06-24-683/§6" data-name="§6" id="kapittel-1-kapittel-2-paragraf-3"><h4 class="legalArticleHeader"><span class="legalArticleValue">§ 6</span>. <span class="legalArticleTitle">Liste over stemmeberettigede og valgkort</span></h4><article class="legalP" id="kapittel-1-kapittel-2-paragraf-3-ledd-1">Bestemmelsene i lokalstyrevalgforskriften § 2-2 gjelder tilsvarende. I tillegg gjelder dette:<p class="leddfortsettelse">Valgstyret er ansvarlig for at alle personer bosatt i Longyearbyen som fyller 16 eller 17 år i valgåret, blir ført inn i listen over stemmeberettigede.</p><p class="leddfortsettelse">Dersom det brukes valgkort, skal det fremgå klart at personer som fyller 16 eller 17 år i valgåret har rett til å stemme ved lokalstyrevalget i 2011.</p></article></article><article class="legalArticle" data-lovdata-URL="LTI/forskrift/2011-06-24-683/§7" data-name="§7" id="kapittel-1-kapittel-2-paragraf-4"><h4 class="legalArticleHeader"><span class="legalArticleValue">§ 7</span>. <span class="legalArticleTitle">Protokollering</span></h4><article class="legalP" id="kapittel-1-kapittel-2-paragraf-4-ledd-1">Bestemmelsene i lokalstyrevalgforskriften § 8-7 gjelder tilsvarende. I tillegg gjelder dette:<p class="leddfortsettelse">Valgstyret skal i møteboken protokollere antall godkjente og forkastede stemmegivninger fra forhåndsstemmegivningen og valgtinget fra personer som fyller 16 eller 17 år i valgåret.</p></article></article></section></section><section class="section" data-name="kapII" id="kapittel-2" data-lovdata-URL="LTI/forskrift/2011-06-24-683/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks og opphører 31. desember 2011.</article></section></main></body></html>