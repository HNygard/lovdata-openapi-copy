<!DOCTYPE html><html lang="no"><head><title>Forskrift om endring i forskrift om sporbarhet og merking av storfe og storfekjøtt mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-11-01-1064</dd><dt class="dokid">DokumentID</dt><dd class="dokid">LTI/forskrift/2011-11-01-1064</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 10 s 1390</dd><dt class="dateInForce">I kraft fra</dt><dd class="dateInForce">2011-11-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-07-09-1131</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§11</li><li>lov/2003-12-19-124/§19</li><li>lov/2003-12-19-124/§33</li><li>forskrift/2003-12-19-1790</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2011-11-04 13:40</dd><dt class="journalNumber">Journalnummer</dt><dd class="journalNumber">2011-0811</dd><dt class="titleShort">Korttittel</dt><dd class="titleShort">Endr. i forskr. om sporbarhet og merking av storfe</dd><dt class="title">Tittel</dt><dd class="title">Forskrift om endring i forskrift om sporbarhet og merking av storfe og storfekjøtt mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 1. november 2011 med hjemmel i lov 19. desember 2003 nr. 124 om matproduksjon og mattrygghet mv. (matloven) § 11, § 19 og § 33 annet ledd, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884. <br /><strong>EØS-henvisninger:</strong> EØS-avtalen vedlegg I kap. I del 1.2 nr. 76 (forordning (EU) nr. 1053/2010).</dd><dt class="refid">RefID</dt><dd class="refid">forskrift/2011-11-01-1064</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om sporbarhet og merking av storfe og storfekjøtt mv.<ul class="tocSubUl"><li>I</li><li>II</li><li>Endringer som gjøres under avsnittet «Forordninger»</li></ul></li></ul></dd></dl></header><main class="documentBody" data-lovdata-URL="LTI/forskrift/2011-11-01-1064" id="dokument"><h1>Forskrift om endring i forskrift om sporbarhet og merking av storfe og storfekjøtt mv.</h1><section class="section" data-name="kapI" id="kapittel-1" data-lovdata-URL="LTI/forskrift/2011-11-01-1064/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 9. juli 2010 nr. 1131 om sporbarhet og merking av storfe og storfekjøtt mv. gjøres følgende endringer:</article> <article class="defaultP" margin-top="true">I EØS-henvisningsfeltet skal henvisningen til EØS-avtalen vedlegg I kap. I del 1.2 nr. 76 lyde:<p class="leddfortsettelse">del 1.2 nr. 76 (forordning (EF) nr. 494/98 endret ved forordning (EU) nr. 1053/2010).</p></article> <article class="defaultP" margin-top="true">§ 2 første ledd første strekpunkt skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">nr. 76 (forordning (EF) nr. 494/98 som endret ved forordning (EU) nr. 1053/2010,</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2011-11-01-1064/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section><section class="section" id="kapittel-3" data-lovdata-URL="LTI/forskrift/2011-11-01-1064/KAPITTEL_3"><h2>Endringer som gjøres under avsnittet «Forordninger»</h2><article class="defaultP">Avsnittet «Forordning (EF) nr. 494/98» skal lyde:</article><span class="futuretitle" id="kapittel-3-foreslåttittel-1">Konsolidert forordning (EF) nr. 494/98</span><article class="legalP" id="kapittel-3-ledd-1">Nedenfor gjengis til informasjon EØS-avtalen vedlegg I kapittel I del 1.2 nr. 76 (forordning (EF) nr. 494/98 som endret ved forordning (EU) nr. 1053/2010) slik Mattilsynet tolker denne del av EØS-avtalen med de endringer og tillegg som følger av EØS-tilpasningen av rettsakten i samsvar med vedlegg I, protokoll 1 til avtalen og avtalen for øvrig. Forordning (EF) nr. 494/98 er konsolidert til og med endringer gjennomført ved forordning (EU) nr. 1053/2010 og sist endret 1. november 2011.</article> <article class="defaultP" margin-top="true">► <strong>B</strong> Forordning (EF) nr. 494/98</article> <article class="defaultP" margin-top="true">som endret ved</article> <article class="defaultP" margin-top="true">► <strong>M1</strong> Forordning (EU) nr. 1053/2010</article><article class="centeredP" data-text-align="center">KOMMISJONSFORORDNING (EF) nr. 494/98</article><article class="centeredP" data-text-align="center">av 27. februar 1998</article><article class="centeredP" data-text-align="center">om fastsettelse av nærmere regler for gjennomføringen av rådsforordning (EF) nr. 820/97 med hensyn til anvendelsen av administrative minimumssanksjoner i forbindelse med systemet for identifikasjon og registrering av storfe</article> <article class="defaultP" margin-top="true">[KOMMISJONEN FOR DE EUROPEISKE FELLESSKAP HAR<sup class="footnotereference" data-footnotereferencevalue="1" data-unique-footnote-counter="1">1</sup> –</article><article class="legalP" id="kapittel-3-ledd-2">under henvisning til traktaten om opprettelse av Det europeiske fellesskap,</article><article class="legalP" id="kapittel-3-ledd-3">under henvisning til rådsforordning (EF) nr. 820/97 av 21. april 1997 om opprettelse av et system for identifikasjon og registrering av storfe og om merking av storfekjøtt og storfekjøttprodukter, særlig artikkel 10 bokstav e), og</article><article class="legalP" id="kapittel-3-ledd-4">ut fra følgende betraktninger:</article><article class="legalP" id="kapittel-3-ledd-5">Ifølge artikkel 21 i forordning (EF) nr. 820/97 skal eventuelle sanksjoner som pålegges av medlemsstatene, stå i forhold til hvor alvorlig overtredelsen er. Sanksjonene kan når det er berettiget, omfatte en restriksjon med hensyn til forflytning av dyr til eller fra driftsenheten til den berørte dyreholder.</article><article class="legalP" id="kapittel-3-ledd-6">Sanksjonene fastsatt i denne forordning, skal anvendes når manglende overholdelse av vilkårene for identifikasjon og registrering av storfe fører til en formodning om overtredelse av Fellesskapets veterinærregelverk, særlig overtredelser som kan sette menneskers og dyrs helse i fare. Sanksjoner er også nødvendige for å sikre at systemet finansieres og fungerer hensiktsmessig.</article><article class="legalP" id="kapittel-3-ledd-7">Denne forordning skal i henhold til artikkel 21 nr. 2 i forordning (EF) nr. 820/97 fastsette administrative minimumssanksjoner og gi medlemsstatene mulighet til å fastsette andre nasjonale administrative eller strafferettslige sanksjoner i forhold til hvor alvorlig overtredelsen er.</article><article class="legalP" id="kapittel-3-ledd-8">Det er nødvendig å fastsette sanksjoner for visse situasjoner der bestemmelsene i forordning (EF) nr. 820/97 ikke er overholdt. Slike situasjoner omfatter manglende overholdelse av alle eller enkelte av kravene med hensyn til identifikasjon og registrering, betaling av kostnader og rapportering. Dersom antallet dyr på en bestemt driftsenhet som kravene til identifikasjon og registrering fastsatt i forordning (EF) nr. 820/97 ikke er fullt ut oppfylt for, overstiger 20&#xa0;%, må tiltakene anvendes for alle dyrene på driftsenheten.</article><article class="legalP" id="kapittel-3-ledd-9">Dersom det ikke er mulig å bevise identifikasjonen av et dyr innen to virkedager, skal det straks destrueres under veterinærmyndighetenes tilsyn og uten at det ytes erstatning fra vedkommende myndighet.</article><article class="legalP" id="kapittel-3-ledd-10">Med hensyn til tidsplanen som er fastsatt for gjennomføringen av forordning (EF) nr. 820/97, bør denne forordning tre i kraft så snart som mulig.</article><article class="legalP" id="kapittel-3-ledd-11">Tiltakene fastsatt i denne forordning er i samsvar med uttalelse fra Komiteen for Det europeiske utviklings- og garantifond for landbruket –</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ordlyden i fortalen til de rettsaktene som EØS-avtalens vedlegg omhandler, er ikke tilpasset til EØS, jf. EØS-avtalens protokoll 1 nr. 1. Fortalen er bare relevant i den grad den kan bidra til en korrekt tolkning av bestemmelsene i rettsaktene innenfor rammen av EØS-avtalen.</article></footer> <article class="defaultP" margin-top="true">VEDTATT DENNE FORORDNING:]</article><span class="futuretitle" id="kapittel-3-foreslåttittel-2">Artikkel 1</span><article class="numberedLegalP" data-numerator="1" id="kapittel-3-nummer-1">1. Dersom ett eller flere dyr på en driftsenhet ikke oppfyller noen av bestemmelsene fastsatt i artikkel 3 i forordning (EF) nr. 820/97, skal forflytningen av alle dyr til og fra denne driftsenheten begrenses.<p class="leddfortsettelse">► <strong>M1</strong></p></article><article class="numberedLegalP" data-numerator="2" id="kapittel-3-nummer-2">2. Dersom en dyreholder ikke kan bevise identifikasjonen og sporbarheten av et dyr, skal vedkommende myndighet, der det er hensiktsmessig, på grunnlag av en vurdering av risikoen for dyrehelse og næringsmiddeltrygghet beordre destruering av dyret uten at det ytes erstatning.<p class="leddfortsettelse">◄ <strong>M1</strong></p></article><span class="futuretitle" id="kapittel-3-foreslåttittel-3">Artikkel 2</span><article class="numberedLegalP" data-numerator="1" id="kapittel-3-nummer-3">1. Når det gjelder dyr som kravene til identifikasjon og registrering fastsatt i artikkel 3 i forordning (EF) nr. 820/97 ikke er fullt ut oppfylt for, skal forflytningen av bare disse dyrene straks begrenses inntil disse kravene er oppfylt fullt ut.</article><article class="numberedLegalP" data-numerator="2" id="kapittel-3-nummer-4">2. Dersom antallet dyr på en driftsenhet som kravene til identifikasjon og registrering fastsatt i artikkel 3 i forordning (EF) nr. 820/97 ikke er fullt ut oppfylt for, overstiger 20&#xa0;%, skal forflytningen av alle dyr på driftsenheten begrenses straks.<article class="legalP" id="kapittel-3-nummer-4-ledd-1">For driftsenheter med høyst ti dyr skal imidlertid dette tiltaket bare anvendes dersom mer enn to dyr ikke er fullt ut identifisert i samsvar med bestemmelsene i forordning (EF) nr. 820/97.</article></article><span class="futuretitle" id="kapittel-3-foreslåttittel-4">Artikkel 3</span><article class="legalP" id="kapittel-3-ledd-12">Dersom en dyreholder ikke betaler kostnadene nevnt i artikkel 9 i forordning (EF) nr. 820/97, kan EØS-statene holde tilbake eller nekte å utstede pass til denne dyreholderen. Dersom en dyreholder vedvarende unnlater å betale disse kostnadene, kan EØS-staten også begrense forflytningen av dyr til og fra denne dyreholderens driftsenhet i samsvar med bestemmelsene i artikkel 21 i nevnte forordning.</article><span class="futuretitle" id="kapittel-3-foreslåttittel-5">Artikkel 4</span><article class="numberedLegalP" data-numerator="1" id="kapittel-3-nummer-5">1. Dersom en dyreholder unnlater å underrette vedkommende myndighet om forflytning til og fra sin driftsenhet i samsvar med artikkel 7 nr. 1 annet strekpunkt i forordning (EF) nr. 820/97, skal vedkommende myndighet begrense forflytningen av dyr til og fra denne driftsenheten.</article><article class="numberedLegalP" data-numerator="2" id="kapittel-3-nummer-6">2. Dersom en dyreholder unnlater å underrette vedkommende myndighet om et dyrs fødsel eller død i samsvar med artikkel 7 nr. 1 annet strekpunkt i forordning (EF) nr. 820/97, skal vedkommende myndighet begrense forflytningen av dyr til og fra denne driftsenheten.</article><span class="futuretitle" id="kapittel-3-foreslåttittel-6">Artikkel 5</span><article class="legalP" id="kapittel-3-ledd-13">[Denne forordning trer i kraft den dag den kunngjøres i De Europeiske Fellesskaps Tidende.</article><article class="legalP" id="kapittel-3-ledd-14">Den får anvendelse fra 1. mars 1998.</article><article class="legalP" id="kapittel-3-ledd-15">Denne forordning er bindende i alle deler og kommer direkte til anvendelse i alle medlemsstater.</article><article class="legalP" id="kapittel-3-ledd-16">Utferdiget i Brussel, 27. februar 1998.]<sup class="footnotereference" data-footnotereferencevalue="1" data-unique-footnote-counter="1">1</sup><table><tbody><tr><td data-text-align="left" data-vertical-align="top" /><td data-text-align="left" data-vertical-align="top">For Kommisjonen</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Franz FISCHLER</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Medlem av Kommisjonen</td></tr></tbody></table></article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Ikrafttredelse i EØS følger av EØS-komiteens beslutning nr. 76/1999 og er 26.6.1999. Rettsvirkningene i EFTA-landenes interne rett følger av EØS-avtalens artikkel 7.</article></footer><span class="futuretitle" id="kapittel-3-foreslåttittel-7">Forordning (EF) nr. 494/98 og forordning (EU) nr. 1053/2010</span><article class="legalP" id="kapittel-3-ledd-17">Nedenfor gjengis forordning (EF) nr. 494/98 og forordning (EU) nr. 1053/2010:</article> <article class="defaultP" margin-top="true">For å lese forordning (EF) nr. 494/98 se her: (pdf)</article> <article class="defaultP" margin-top="true">For å lese forordning (EU) nr. 1053/2010 se her: (pdf)</article></section></main></body></html>