<!DOCTYPE html><html lang="no"><head><title>Forskrift om aspiranter i kriminalomsorgen (aspirantforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-09-30-979</dd><dt class="dokid">DokumentID</dt><dd class="dokid">LTI/forskrift/2011-09-30-979</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 9 s 1271</dd><dt class="dateInForce">I kraft fra</dt><dd class="dateInForce">Kriminalomsorgens sentrale forvaltning bestemmer</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2002-02-22-183/§2-2</li><li>lov/2001-05-18-21/§5</li><li>forskrift/2002-02-22-182</li></ul></dd><dt class="dateOfPublication">Kunngjort</dt><dd class="dateOfPublication">2011-10-04 13:40</dd><dt class="lastupdated">Rettet</dt><dd class="lastupdated">2011-10-07 (§ 38, fotnoter)</dd><dt class="journalNumber">Journalnummer</dt><dd class="journalNumber">2011-0748</dd><dt class="titleShort">Korttittel</dt><dd class="titleShort">Aspirantforskriften</dd><dt class="title">Tittel</dt><dd class="title">Forskrift om aspiranter i kriminalomsorgen (aspirantforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kriminalomsorgens sentrale forvaltning 30. september 2011 med hjemmel i forskrift 22. februar 2002 nr. 183 til lov om straffegjennomføring § 2-2.</dd><dt class="refid">RefID</dt><dd class="refid">forskrift/2011-09-30-979</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om aspiranter i kriminalomsorgen (aspirantforskriften)<ul class="tocSubUl"><li>Kapittel 1. Virkeområde, definisjoner og kvalifikasjonskrav<ul class="tocSubUl"><li>§ 1. Virkeområde</li><li>§ 2. Definisjoner og presiseringer</li><li>§ 3. Kvalifikasjonskrav</li></ul></li><li>Kapittel 2. Kunngjøring<ul class="tocSubUl"><li>§ 4. Kunngjøringsmåte og ansvar</li><li>§ 5. Kunngjøringens innhold</li></ul></li><li>Kapittel 3. Behandling av søknadene, intervju, taushetsplikt m.m.<ul class="tocSubUl"><li>§ 6. Søknadsskjema, attest og legeundersøkelse</li><li>§ 7. Behandling av søknadene</li><li>§ 8. Vurdering av søkerne og intervju</li><li>§ 9. Taushetsplikt for aspirantnemndas medlemmer</li></ul></li><li>Kapittel 4. Tilsetting, prøvetid m.m.<ul class="tocSubUl"><li>§ 10. Tilsettingsmyndighet</li><li>§ 11. Oppnevning av tjenestemannsrepresentanter</li><li>§ 12. Saksbehandlingen i aspirantnemnda</li><li>§ 13. Melding om tilsetting m.m.</li><li>§ 14. Prøvetid</li></ul></li><li>Kapittel 5. Organisering av opplæringen<ul class="tocSubUl"><li>§ 15. Om KRUS</li><li>§ 16. Formål og innhold</li><li>§ 17. Tilsettingsforhold og arbeidsgiveransvar</li><li>§ 18. Opplæringsplan/studieplan</li></ul></li><li>Kapittel 6. Tjenestens opphør, ordensstraff, avskjed m.m.<ul class="tocSubUl"><li>§ 19. Beregning av tjenestetiden</li><li>§ 20. Oppsigelse, avskjed, suspensjon og ordensstraff</li><li>§ 21. Sletting av ordensstraff</li><li>§ 22. Beslutningsmyndighet, saksbehandling og klage</li></ul></li><li>Kapittel 7. Arbeidstid, medbestemmelse, permisjoner, uniform og økonomi<ul class="tocSubUl"><li>§ 23. Arbeidstid</li><li>§ 24. Medbestemmelse</li><li>§ 25. Permisjoner</li><li>§ 26. Uniform</li><li>§ 27. Økonomi</li><li>§ 28. Erverv eller arbeid utenfor tjenesten</li><li>§ 29. Attest</li><li>§ 30. Sluttsamtale</li></ul></li><li>Kapittel 8. Plikttjeneste<ul class="tocSubUl"><li>§ 31. Innholdet av plikttjenesten</li><li>§ 32. Refusjon av utdanningsutgifter</li><li>§ 33. Arbeidsavtale</li><li>§ 34. Fritak og utsettelse av plikttjenesten</li><li>§ 35. Endring av tjenestested og arbeidssted etter søknad</li><li>§ 36. Overgangen fra plikttjeneste til ordinær tjeneste</li></ul></li><li>Kapittel 9. Utfyllende bestemmelser og ikrafttredelse<ul class="tocSubUl"><li>§ 37. Utfyllende bestemmelser</li><li>§ 38. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2011-09-30-979" id="dokument"><h1>Forskrift om aspiranter i kriminalomsorgen (aspirantforskriften)</h1><section class="section" data-name="kap1" id="kapittel-1" data-lovdata-URL="LTI/forskrift/2011-09-30-979/KAPITTEL_1"><h2>Kapittel 1. Virkeområde, definisjoner og kvalifikasjonskrav</h2><article class="legalArticle" data-lovdata-URL="LTI/forskrift/2011-09-30-979/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder for aspiranter tilsatt med plikt til å gjennomgå en nærmere bestemt utdanning som kvalifiserer dem for fast tilsetting i kriminalomsorgen, jf. forskrift til lov om straffegjennomføring § 2-2.</article></article><article class="legalArticle" data-lovdata-URL="LTI/forskrift/2011-09-30-979/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner og presiseringer</span></h3><article class="legalP" id="kapittel-1-paragraf-2-ledd-1">Kriminalomsorgens utdanningssenter (KRUS) har ansvar for å utdanne aspirantene til fengselsbetjenter. Den ordinære fengselsbetjentutdanningen er toårig og inneholder både praktisk og teoretisk opplæring.</article><article class="legalP" id="kapittel-1-paragraf-2-ledd-2">Under utdanningen betegnes tjenestemennene som aspiranter.</article><article class="legalP" id="kapittel-1-paragraf-2-ledd-3">Med plikttjeneste menes den tjenesten som tjenestemannen har forpliktet seg til etter avsluttet etatsutdanning, jf. kapittel 8.</article><article class="legalP" id="kapittel-1-paragraf-2-ledd-4">Tjenestested er den enkelte region. Arbeidssted er fengsel, overgangsbolig, friomsorgskontor og senter for narkotikaprogram med domstolskontroll.</article></article><article class="legalArticle" data-lovdata-URL="LTI/forskrift/2011-09-30-979/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Kvalifikasjonskrav</span></h3><article class="legalP" id="kapittel-1-paragraf-3-ledd-1">Søkerne må ha:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1">vandel det ikke er noe å utsette på, jf. straffegjennomføringsloven § 8</article></article></li><li data-li-identifier="b)" data-name="b)"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1">fylt 20 år i opptaksåret</article></article></li><li data-li-identifier="c)" data-name="c)"><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1">generell studiekompetanse. Søkere som er 25 år eller eldre i opptaksåret, og som ikke har generell studiekompetanse, kan få vurdert om de er kvalifiserte på grunnlag av realkompetanse. I tillegg må fagene norsk, engelsk og samfunnslære dokumenteres på nivå tilsvarende generell studiekompetanse.</article></article></li><li data-li-identifier="d)" data-name="d)"><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1">førerkort klasse B</article></article></li><li data-li-identifier="e)" data-name="e)"><article class="listArticle" id="kapittel-1-paragraf-3-ledd-1-punkt-5"><article class="legalP" id="kapittel-1-paragraf-3-ledd-1-punkt-5-ledd-1">helse i tråd med nærmere regler fastsatt av KRUS, jf. annet ledd</article></article></li><li data-li-identifier="f)" data-name="f)"><article class="listArticle" id="kapittel-1-paragraf-3-ledd-1-punkt-6"><article class="legalP" id="kapittel-1-paragraf-3-ledd-1-punkt-6-ledd-1">tilfredsstillende fysikk, herunder bestå en fysisk funksjonstest fastsatt av KRUS</article></article></li><li data-li-identifier="g)" data-name="g)"><article class="listArticle" id="kapittel-1-paragraf-3-ledd-1-punkt-7"><article class="legalP" id="kapittel-1-paragraf-3-ledd-1-punkt-7-ledd-1">personlige egenskaper som gjør søkeren kvalifisert for tjeneste i kriminalomsorgen.</article></article></li></ul></article><article class="legalP" id="kapittel-1-paragraf-3-ledd-2">Søkerne må dokumentere at de fyller kravene a–e. Kravene f–g blir vurdert i opptaksprøver for aspirantnemnda. KRUS gir nærmere regler om kravene til helse og fysisk funksjonsnivå. Aspirantnemnda kan etter individuell vurdering dispensere fra alderskravet i bokstav b og helsekravet i bokstav e.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2011-09-30-979/KAPITTEL_2"><h2>Kapittel 2. Kunngjøring</h2><article class="legalArticle" data-lovdata-URL="LTI/forskrift/2011-09-30-979/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Kunngjøringsmåte og ansvar</span></h3><article class="legalP" id="kapittel-2-paragraf-1-ledd-1">KRUS har ansvar for å gjøre aspirantopptaket kjent offentlig og dessuten internt i kriminalomsorgen. Aspirantopptaket skal meldes til Arbeids- og velferdsforvaltningen og kunngjøres på deres nettside www.nav.no.</article><article class="legalP" id="kapittel-2-paragraf-1-ledd-2">Tilsetting skjer etter alminnelig konkurranse.</article></article><article class="legalArticle" data-lovdata-URL="LTI/forskrift/2011-09-30-979/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Kunngjøringens innhold</span></h3><article class="legalP" id="kapittel-2-paragraf-2-ledd-1">Kunngjøringen skal inneholde en beskrivelse av stillingen hvor det må fremgå at aspiranten tilsettes med plikt til å gjennomgå en nærmere bestemt etatsutdanning og at fullført utdanning innebærer plikttjeneste. Kunngjøringen må dessuten gi opplysning om stillingens tittel, en kort beskrivelse av utdanningen, kvalifikasjonskrav, lønnsvilkår og prøvetid samt opplysning om tiltredelse. Det skal dessuten opplyses om søknadsfristen som skal være minst to uker fra stillingen er meldt ledig til Arbeids- og velferdsforvaltningen og tatt inn på etatens sider for ledige stillinger.</article><article class="legalP" id="kapittel-2-paragraf-2-ledd-2">Videre skal det fremgå av utlysningsteksten hvilke helsekrav som stilles og at det ikke må være noe å utsette på vandelen til tilsatte i kriminalomsorgen. Kravene må dokumenteres ved legeattest og uttømmende politiattest før tilsetting som aspirant.</article><article class="legalP" id="kapittel-2-paragraf-2-ledd-3">Kunngjøringen skal opplyse om at stillingen er midlertidig, og dessuten oppgi hvem som kan gi nærmere opplysninger om stillingen m.m.</article><article class="legalP" id="kapittel-2-paragraf-2-ledd-4">Kunngjøringen må ikke utformes slik at søkerkretsen blir mer begrenset enn nødvendig. Kunngjøringen skal sikre at sentrale personalpolitiske føringer blir ivaretatt. Disse føringene skal bidra til en mangfoldig rekruttering og at kvalifikasjonskravene ikke utformes på en slik måte at bestemte grupper ekskluderes fra å søke.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2011-09-30-979/KAPITTEL_3"><h2>Kapittel 3. Behandling av søknadene, intervju, taushetsplikt m.m.</h2><article class="legalArticle" data-lovdata-URL="LTI/forskrift/2011-09-30-979/§6" data-name="§6" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Søknadsskjema, attest og legeundersøkelse</span></h3><article class="legalP" id="kapittel-3-paragraf-1-ledd-1">Søknaden sendes KRUS på eget søknadsskjema vedlagt blant annet egenerklæring om helse, vitnemål og attester. Ved innkalling til intervju etter § 8, må søkerne legge frem slik erklæring om helse som til enhver tid gjelder for opptaket. Før endelig opptak, må søkerne være villig til å gjennomgå slik legeundersøkelse som KRUS fastsetter. Dette må fremgå av søknadsskjemaet.</article></article><article class="legalArticle" data-lovdata-URL="LTI/forskrift/2011-09-30-979/§7" data-name="§7" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Behandling av søknadene</span></h3><article class="legalP" id="kapittel-3-paragraf-2-ledd-1">Søknadene behandles først administrativt av KRUS. KRUS registrerer og sorterer søknadene og sender alle søkerne en bekreftelse på at søknaden deres er mottatt. KRUS sørger også for å innkalle aktuelle søkere til intervju, jf. § 8 første ledd.</article><article class="legalP" id="kapittel-3-paragraf-2-ledd-2">KRUS skal snarest etter søknadsfristens utløp sette opp en offentlig søkerliste som skal inneholde navn, alder, stilling eller yrkestittel og bosteds- eller arbeidskommune for hver søker, jf. offentleglova § 25.</article><article class="legalP" id="kapittel-3-paragraf-2-ledd-3">Opplysninger om en søker kan likevel unntas fra offentlighet dersom søkeren selv anmoder om dette. Det skal imidlertid fremgå av søkerlisten hvor mange søkere det har vært til stillingen og hvilket kjønn disse har.</article><article class="legalP" id="kapittel-3-paragraf-2-ledd-4">Aspirantnemnda kan velge å behandle en søknad selv om søknadsfristen er overskredet. I så fall må alle søkere som har søkt etter fristen, tas med.</article></article><article class="legalArticle" data-lovdata-URL="LTI/forskrift/2011-09-30-979/§8" data-name="§8" id="kapittel-3-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Vurdering av søkerne og intervju</span></h3><article class="legalP" id="kapittel-3-paragraf-3-ledd-1">Aspirantnemnda gjennomgår søknadene med vedlegg. De søkerne som aspirantnemnda finner best kvalifisert, skal innkalles til intervju. I forbindelse med intervjuet må søkerne også gjennomgå nærmere bestemte prøver. Aspirantnemnda avgjør hvilke prøver som skal benyttes. Prøvene skal gi aspirantnemnda støtte når den skal vurdere om søkeren har de egenskapene som gjør vedkommende personlig egnet for tjeneste i kriminalomsorgen.</article><article class="legalP" id="kapittel-3-paragraf-3-ledd-2">For å nå målsettingen om å rekruttere aspiranter med innvandrerbakgrunn, skal det innkalles et tilstrekkelig antall kvalifiserte søkere med slik bakgrunn til intervju. Tilsvarende gjelder for å nå målsettingen om en balansert kjønnssammensetning, jf. hovedavtalen i staten med tilpasningsavtale for kriminalomsorgen.</article><article class="legalP" id="kapittel-3-paragraf-3-ledd-3">Når aspirantnemnda skal avgjøre hvem som er best kvalifisert, må den vurdere hver enkelt søkers kvalifikasjoner med utgangspunkt i de kvalifikasjonskravene som er fastsatt i kunngjøringen. For øvrig vil det avgjørende være utdanning, praksis og personlig egnethet for stillingen.</article><article class="legalP" id="kapittel-3-paragraf-3-ledd-4">Aspirantnemnda skal gjennomføre intervjuene i samlet møte, med mindre medlemmene i nemnda er enige om en annen ordning.</article><article class="legalP" id="kapittel-3-paragraf-3-ledd-5">Kommer det under intervjuet frem nye opplysninger av betydning, skal disse nedtegnes og følge saksdokumentene.</article><article class="legalP" id="kapittel-3-paragraf-3-ledd-6">Det skal ikke innhentes opplysninger fra en søkers nåværende eller tidligere arbeidsgiver dersom søkeren ber om at man unnlater dette.</article></article><article class="legalArticle" data-lovdata-URL="LTI/forskrift/2011-09-30-979/§9" data-name="§9" id="kapittel-3-paragraf-4"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Taushetsplikt for aspirantnemndas medlemmer</span></h3><article class="legalP" id="kapittel-3-paragraf-4-ledd-1">Aspirantnemndas medlemmer har taushetsplikt etter forvaltningsloven og straffegjennomføringsloven § 7 bokstav h) og i). Det er særlig opplysninger om «noens personlige forhold» som medlemmene plikter å hindre at andre får adgang eller kjennskap til, men taushetsplikten kan også gjelde andre forhold.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2011-09-30-979/KAPITTEL_4"><h2>Kapittel 4. Tilsetting, prøvetid m.m.</h2><article class="legalArticle" data-lovdata-URL="LTI/forskrift/2011-09-30-979/§10" data-name="§10" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Tilsettingsmyndighet</span></h3><article class="legalP" id="kapittel-4-paragraf-1-ledd-1">Aspirantene tilsettes av en aspirantnemnd som skal bestå av:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">Direktøren for KRUS (nemndas leder). Stedfortreder for direktøren er den som normalt fungerer i stillingen.</article></article></li><li data-li-identifier="b)" data-name="b)"><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">Direktør for kriminalomsorgsregion med personlig vararepresentant oppnevnt av Kriminalomsorgens sentrale forvaltning for to år om gangen.</article></article></li><li data-li-identifier="c)" data-name="c)"><article class="listArticle" id="kapittel-4-paragraf-1-ledd-1-punkt-3"><article class="legalP" id="kapittel-4-paragraf-1-ledd-1-punkt-3-ledd-1">Leder på lokalt nivå med personlig vararepresentant oppnevnt av Kriminalomsorgens sentrale forvaltning for to år om gangen.</article></article></li><li data-li-identifier="d)" data-name="d)"><article class="listArticle" id="kapittel-4-paragraf-1-ledd-1-punkt-4"><article class="legalP" id="kapittel-4-paragraf-1-ledd-1-punkt-4-ledd-1">To representanter for de tilsatte i kriminalomsorgen med personlige vararepresentanter.</article></article></li></ul></article></article><article class="legalArticle" data-lovdata-URL="LTI/forskrift/2011-09-30-979/§11" data-name="§11" id="kapittel-4-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Oppnevning av tjenestemannsrepresentanter</span></h3><article class="legalP" id="kapittel-4-paragraf-2-ledd-1">Den tjenestemannsorganisasjonen innen kriminalomsorgen som enten selv eller gjennom tilslutning til en hovedsammenslutning er forhandlingsberettiget, oppnevner tjenestemannsrepresentanter med vararepresentanter. Er flere organisasjoner innen kriminalomsorgen forhandlingsberettiget, oppnevner de i fellesskap representanter med vararepresentanter. Kan de ikke bli enige, skal det oppnevnes representanter med vararepresentanter etter følgende regler:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">For at en organisasjon skal kunne utpeke representanter etter reglene nedenfor, må den ha minst 25&#xa0;% av de organiserte tjenestemennene i kriminalomsorgen som medlemmer</article></article></li><li data-li-identifier="b)" data-name="b)"><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">Dersom to eller flere tjenestemannsorganisasjoner har minst 25&#xa0;% av de organiserte tjenestemennene i kriminalomsorgen, skal de to organisasjonene som har størst medlemstall oppnevne hver sin representant i aspirantnemnda</article></article></li><li data-li-identifier="c)" data-name="c)"><article class="listArticle" id="kapittel-4-paragraf-2-ledd-1-punkt-3"><article class="legalP" id="kapittel-4-paragraf-2-ledd-1-punkt-3-ledd-1">Primærorganisasjonene under samme hovedsammenslutning kan slå sammen medlemstallet ved beregning av prosentandel etter denne paragrafen. Tjenestemannsrepresentantene representerer ikke sin egen organisasjon når de er oppnevnt, men skal ivareta interessene til samtlige tilsatte.</article></article></li></ul></article><article class="legalP" id="kapittel-4-paragraf-2-ledd-2">Tjenestemannsorganisasjonene oppnevner tjenestemannsrepresentantene for to år om gangen, og slik at funksjonstiden utløper for en av representantene hvert år. De enkelte organisasjonene tar selv initiativ til å oppnevne representanter og til eventuelt å kontakte de øvrige organisasjonene.</article><article class="legalP" id="kapittel-4-paragraf-2-ledd-3">Dersom både tjenestemannsrepresentanten og vararepresentanten er forhindret fra å møte, oppnevner tjenestemannsorganisasjonen sentralt eller den tjenestemannsorganisasjonen sentralt har gitt fullmakt setterepresentant.</article></article><article class="legalArticle" data-lovdata-URL="LTI/forskrift/2011-09-30-979/§12" data-name="§12" id="kapittel-4-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Saksbehandlingen i aspirantnemnda</span></h3><article class="legalP" id="kapittel-4-paragraf-3-ledd-1">Aspirantnemnda skal som hovedregel behandle sakene i samlet møte, med mindre medlemmene i nemnda er enige om en annen ordning. Skriftlig behandling kan skje hvis saken er kurant og ikke volder tvil. Hvis det er uenighet, eller noen av medlemmene krever det, skal nemnda alltid behandle saken i samlet møte.</article><article class="legalP" id="kapittel-4-paragraf-3-ledd-2">Det er en tjenesteplikt å delta i aspirantnemnda. Medlemmene av nemnda kan ikke hindre vedtak ved å utebli fra behandlingen eller nekte å underskrive møteprotokollen. Dersom likevel enkelte av nemndas medlemmer uteblir i behandlingen av en sak, eller nekter å underskrive møteprotokollen, er nemnda beslutningsdyktig om minst halvparten av medlemmene deltar og underskriver.</article><article class="legalP" id="kapittel-4-paragraf-3-ledd-3">Det endelige vedtaket tas inn i en protokoll som alle underskriver.</article><article class="legalP" id="kapittel-4-paragraf-3-ledd-4">Hvis ett eller flere av nemndas medlemmer er uenig om hvem som skal tilsettes, kan hvert medlem kreve saken avgjort av Det sentrale tilsettingsrådet («mindretallsanke»), jf. personalreglement for embets- og tjenestemenn i kriminalomsorgen § 10 nr. 2 siste punktum. Slikt krav må medlemmet fremsette i møtet, og kravet skal protokollføres. Det kan gis en kort frist for å begrunne kravet. Begrunnelsen skal være skriftlig. Ved en eventuell anke har også de øvrige medlemmene rett til å grunngi sitt standpunkt i protokollen. Protokollen skal følge saken til Det sentrale tilsettingsrådet. Det sentrale tilsettingsrådet kan bare velge mellom de søkerne som noen av aspirantnemndas medlemmer vil tilsette.</article></article><article class="legalArticle" data-lovdata-URL="LTI/forskrift/2011-09-30-979/§13" data-name="§13" id="kapittel-4-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Melding om tilsetting m.m.</span></h3><article class="legalP" id="kapittel-4-paragraf-4-ledd-1">Ved tilsetting som aspirant skal KRUS sende et skriftlig tilbud til søkeren. Tilbudet skal inneholde en orientering om grunnlaget for midlertidig tilsetting, utdanningens varighet og innhold, samt prøvetidsreglene. Videre skal tilbudet inneholde bestemmelsene om plikttjeneste, herunder en presisering av at plikttjenesten er et midlertidig tilsettingsforhold, tilsettingsforholdets varighet, at lønn- og utdanningsutgifter kan kreves refundert hvis plikttjenesten ikke fullføres, samt andre særvilkår som gjelder ved tilsettingen. Det skal settes en frist for skriftlig aksept av tilbudet. Tilbud og aksept utgjør en del av den skriftlige arbeidsavtalen som partene skal inngå etter bestemmelsene i arbeidsmiljøloven kapittel 14.</article></article><article class="legalArticle" data-lovdata-URL="LTI/forskrift/2011-09-30-979/§14" data-name="§14" id="kapittel-4-paragraf-5"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Prøvetid</span></h3><article class="legalP" id="kapittel-4-paragraf-5-ledd-1">Under etatsutdanningen er aspiranten tilsatt på prøve, jf. tjenestemannsloven § 8 nr. 3.</article><article class="legalP" id="kapittel-4-paragraf-5-ledd-2">Aspiranten har i prøvetiden krav på opplæring, nødvendig veiledning og vurdering av sitt arbeid.</article><article class="legalP" id="kapittel-4-paragraf-5-ledd-3">Aspiranten skal sies opp med tre ukers frist hvis utdanningen ikke er fullført på en tilfredsstillende måte. Om utdanningen er tilfredsstillende fullført eller ikke skal bygge på en totalvurdering av aspirantens skikkethet for å gjøre tjeneste som fengselsbetjent, hvor både eksamensresultater og aspirantens praktiske ferdigheter og holdninger inngår. KRUS gir nærmere bestemmelser om på hvilken måte og etter hvilke kriterier det skal avgjøres om utdanningen er tilfredsstillende fullført eller ikke.</article><article class="legalP" id="kapittel-4-paragraf-5-ledd-4">Aspiranten har i prøvetiden rett til selv å si opp sin stilling med tre ukers varsel, jf. tjenestemannsloven § 11.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2011-09-30-979/KAPITTEL_5"><h2>Kapittel 5. Organisering av opplæringen</h2><article class="legalArticle" data-lovdata-URL="LTI/forskrift/2011-09-30-979/§15" data-name="§15" id="kapittel-5-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Om KRUS</span></h3><article class="legalP" id="kapittel-5-paragraf-1-ledd-1">KRUS er kompetansesenter for kriminalomsorgen og har blant annet ansvar for utdanningen av fengselsbetjentene. KRUS ledes av en direktør som faglig og administrativt er underlagt Kriminalomsorgens sentrale forvaltning.</article></article><article class="legalArticle" data-lovdata-URL="LTI/forskrift/2011-09-30-979/§16" data-name="§16" id="kapittel-5-paragraf-2"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Formål og innhold</span></h3><article class="legalP" id="kapittel-5-paragraf-2-ledd-1">Fengselsbetjentutdanningen er en toårig lønnet utdanning som skal gi praktisk og teoretisk opplæring for tjeneste som fengselsbetjent i kriminalomsorgen. Utdanningen skal utvikle aspirantenes forståelse av fengselsbetjentens rolle og oppgaver i samfunnet og i kriminalomsorgen. Aspirantene skal tilegne seg nødvendige kunnskaper og ferdigheter, og dessuten gode yrkesetiske holdninger, slik at de blir vel skikket til tjeneste i kriminalomsorgen.</article><article class="legalP" id="kapittel-5-paragraf-2-ledd-2">En tjenestemann som har fullført etatsutdanningen, har plikt til å gjøre tjeneste i kriminalomsorgen ett år etter at utdanningen er avsluttet. Nærmere regler om plikttjenesten er gitt i kapittel 8.</article></article><article class="legalArticle" data-lovdata-URL="LTI/forskrift/2011-09-30-979/§17" data-name="§17" id="kapittel-5-paragraf-3"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Tilsettingsforhold og arbeidsgiveransvar</span></h3><article class="legalP" id="kapittel-5-paragraf-3-ledd-1">Under utdanningen er aspirantene midlertidig tilsatt, jf. tjenestemannsloven § 3 nr. 2 bokstav d. Aspirantene er tilsatt i kriminalomsorgen. KRUS har arbeidsgiveransvar for aspirantene under hele utdanningsperioden. Direktøren for KRUS er aspirantenes nærmeste foresatte.</article><article class="legalP" id="kapittel-5-paragraf-3-ledd-2">KRUS avgjør, etter drøfting med tjenestemannsorganisasjonene, hvilke fengsler som kan motta aspiranter for praksisopplæring under utdanningen.</article><article class="legalP" id="kapittel-5-paragraf-3-ledd-3">Ved praksisfengslene skal det tas ut en eller flere egnede tjenestemenn som har ansvar for aspirantenes opplæring og tjeneste under hele praksisperioden. Fengselslederen har ansvar for at aspirantopplæringen blir gjennomført etter opplæringsplaner/studieplaner og styringsdokumenter gitt av KRUS.</article><article class="legalP" id="kapittel-5-paragraf-3-ledd-4">Fengselsaspirantene skal i sommerperiodene gjøre tjeneste som ferievikarer. KRUS gir nærmere regler om ferievikartjenesten.</article></article><article class="legalArticle" data-lovdata-URL="LTI/forskrift/2011-09-30-979/§18" data-name="§18" id="kapittel-5-paragraf-4"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Opplæringsplan/studieplan</span></h3><article class="legalP" id="kapittel-5-paragraf-4-ledd-1">KRUS har ansvar for å utarbeide årlige opplæringsplaner/studieplaner for hele utdanningsperioden. I opplæringsplanen/studieplanen skal organiseringen, lengden og innholdet på utdanningen fremgå. Opplæringsplanen/studieplanen skal godkjennes av Kriminalomsorgens sentrale forvaltning.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2011-09-30-979/KAPITTEL_6"><h2>Kapittel 6. Tjenestens opphør, ordensstraff, avskjed m.m.</h2><article class="legalArticle" data-lovdata-URL="LTI/forskrift/2011-09-30-979/§19" data-name="§19" id="kapittel-6-paragraf-1"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Beregning av tjenestetiden</span></h3><article class="legalP" id="kapittel-6-paragraf-1-ledd-1">Ved beregning av tjenestetiden etter tjenestemannsloven § 9 og § 10 medregnes all sammenhengende tjeneste i kriminalomsorgen. Dette gjelder også tjeneste i Justisdepartementets kriminalomsorgsavdeling, Kriminalomsorgens sentrale forvaltning, Kriminalomsorgens utdanningssenter og Kriminalomsorgens IT-tjeneste.</article></article><article class="legalArticle" data-lovdata-URL="LTI/forskrift/2011-09-30-979/§20" data-name="§20" id="kapittel-6-paragraf-2"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Oppsigelse, avskjed, suspensjon og ordensstraff</span></h3><article class="legalP" id="kapittel-6-paragraf-2-ledd-1">Oppsigelse som følge av andre forhold enn omtalt i § 14 tredje ledd, og vedtak om ordensstraff, avskjed eller suspensjon, gis etter tjenestemannsloven § 9, § 10, § 14, § 15 og § 16.</article></article><article class="legalArticle" data-lovdata-URL="LTI/forskrift/2011-09-30-979/§21" data-name="§21" id="kapittel-6-paragraf-3"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Sletting av ordensstraff</span></h3><article class="legalP" id="kapittel-6-paragraf-3-ledd-1">Ordensstraff etter tjenestemannsloven § 14 slettes etter fem år.</article></article><article class="legalArticle" data-lovdata-URL="LTI/forskrift/2011-09-30-979/§22" data-name="§22" id="kapittel-6-paragraf-4"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Beslutningsmyndighet, saksbehandling og klage</span></h3><article class="legalP" id="kapittel-6-paragraf-4-ledd-1">Vedtak om at en aspirant skal sies opp, ilegges ordensstraff, gis avskjed eller suspenderes, treffes av aspirantnemnda. Dersom saken krever særlig rask avgjørelse, kan direktøren for KRUS som nærmeste foresatte, også treffe vedtak om å suspendere eller midlertidig overføre aspiranten til annen tjeneste etter tjenestemannsloven § 16.</article><article class="legalP" id="kapittel-6-paragraf-4-ledd-2">Er det i aspirantnemnda ikke flertall for oppsigelse, avskjed eller ordensstraff, kan hvert medlem av mindretallet kreve saken avgjort av det sentrale tilsettingsrådet for kriminalomsorgen, jf. tjenestemannsloven § 18 nr. 2. Det samme gjelder hvor et mindretall ønsker å skjerpe en ilagt ordensstraff.</article><article class="legalP" id="kapittel-6-paragraf-4-ledd-3">Avgjørelse som gjelder tilsetting, oppsigelse, suspensjon, avskjed eller forflytting av offentlig tjenestemann, regnes som enkeltvedtak etter forvaltningsloven § 2 annet ledd. Det samme gjelder vedtak om å ilegge offentlig tjenestemann ordensstraff. Aspiranten har blant annet krav på forhåndsvarsel, dokumentinnsyn, skriftlig begrunnelse, underretning om vedtaket og informasjon om sine rettigheter. I tillegg har aspiranten rett til å uttale seg muntlig for aspirantnemnda før nemnda treffer vedtak i de tilfeller som er nevnt i tjenestemannsloven § 18.</article><article class="legalP" id="kapittel-6-paragraf-4-ledd-4">Aspiranten kan påklage vedtak om oppsigelse, ordensstraff, avskjed og suspensjon til det sentrale tilsettingsrådet for kriminalomsorgen, jf. tjenestemannsloven § 19 og forvaltningsloven kapittel VI. Aspiranten må fremsette klagen skriftlig for vedtaksorganet.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2011-09-30-979/KAPITTEL_7"><h2>Kapittel 7. Arbeidstid, medbestemmelse, permisjoner, uniform og økonomi</h2><article class="legalArticle" data-lovdata-URL="LTI/forskrift/2011-09-30-979/§23" data-name="§23" id="kapittel-7-paragraf-1"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Arbeidstid</span></h3><article class="legalP" id="kapittel-7-paragraf-1-ledd-1">Aspirantene plikter å følge den fastsatte arbeidstiden. Regler for registrering av fremmøte fastsettes i egen avtale. All opplæring er obligatorisk.</article><article class="legalP" id="kapittel-7-paragraf-1-ledd-2">KRUS skal føre kontroll med at aspirantene overholder den fastsatte arbeidstiden og at denne utnyttes effektivt. KRUS skal også føre kontroll med aspirantenes ferie- og sykefravær.</article></article><article class="legalArticle" data-lovdata-URL="LTI/forskrift/2011-09-30-979/§24" data-name="§24" id="kapittel-7-paragraf-2"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Medbestemmelse</span></h3><article class="legalP" id="kapittel-7-paragraf-2-ledd-1">Det fremgår av Hovedavtalen i staten med tilpasningsavtale for kriminalomsorgen hvordan medbestemmelse skal utøves.</article></article><article class="legalArticle" data-lovdata-URL="LTI/forskrift/2011-09-30-979/§25" data-name="§25" id="kapittel-7-paragraf-3"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Permisjoner</span></h3><article class="legalP" id="kapittel-7-paragraf-3-ledd-1">Velferdspermisjoner med lønn kan gis i samsvar med hovedtariffavtalens fellesbestemmelser.</article><article class="legalP" id="kapittel-7-paragraf-3-ledd-2">En aspirant kan også ha rett til tjenestefri eller søke om tjenestefri med eller uten lønn på annet grunnlag, bl.a. etter hovedtariffavtalen, hovedavtalen og arbeidsmiljøloven.</article><article class="legalP" id="kapittel-7-paragraf-3-ledd-3">Direktøren for KRUS eller den vedkommende gir fullmakt avgjør søknader om tjenestefri med lønn. Tilsvarende gjelder permisjon uten lønn inntil seks måneder. Aspirantnemnda avgjør søknader om permisjon uten lønn utover seks måneder.</article></article><article class="legalArticle" data-lovdata-URL="LTI/forskrift/2011-09-30-979/§26" data-name="§26" id="kapittel-7-paragraf-4"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Uniform</span></h3><article class="legalP" id="kapittel-7-paragraf-4-ledd-1">Aspirantene har uniformsplikt og må følge bestemmelsene som er gitt i uniformsreglementet. KRUS kan gi nærmere bestemmelser om bruk av uniform.</article></article><article class="legalArticle" data-lovdata-URL="LTI/forskrift/2011-09-30-979/§27" data-name="§27" id="kapittel-7-paragraf-5"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Økonomi</span></h3><article class="legalP" id="kapittel-7-paragraf-5-ledd-1">Aspirantene må dekke utgifter til litteratur fastsatt i opplæringsplan/studieplan, og de har selv plikt til å skaffe seg denne litteraturen. Utgifter til opphold og reise godtgjøres etter avtaler som regulerer dette.</article></article><article class="legalArticle" data-lovdata-URL="LTI/forskrift/2011-09-30-979/§28" data-name="§28" id="kapittel-7-paragraf-6"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Erverv eller arbeid utenfor tjenesten</span></h3><article class="legalP" id="kapittel-7-paragraf-6-ledd-1">En aspirant må ikke uten samtykke fra aspirantnemnda ha annen offentlig eller privat stilling eller drive privat ervervsvirksomhet. Samtykke er ikke nødvendig for arbeid eller oppdrag av kortvarig eller tilfeldig art, eller arbeid som er knyttet til egen eiendom, så fremt det ikke går ut over tjenesten.</article></article><article class="legalArticle" data-lovdata-URL="LTI/forskrift/2011-09-30-979/§29" data-name="§29" id="kapittel-7-paragraf-7"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Attest</span></h3><article class="legalP" id="kapittel-7-paragraf-7-ledd-1">En aspirant som fratrer etter lovlig oppsigelse, har krav på skriftlig attest av arbeidsgiver, jf. arbeidsmiljøloven § 15-15. Attesten skal inneholde opplysninger om aspirantens navn, fødselsdato, hva arbeidet har bestått i og om arbeidsforholdets varighet. Attesten kan videre gi en vurdering av aspiranten og hvordan vedkommende utførte arbeidet, dersom aspiranten selv ønsker det. En aspirant som blir avskjediget har også rett til attest, men arbeidsgiveren kan, uten nærmere angivelse av grunnen, anføre på attesten at aspiranten er avskjediget.</article></article><article class="legalArticle" data-lovdata-URL="LTI/forskrift/2011-09-30-979/§30" data-name="§30" id="kapittel-7-paragraf-8"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Sluttsamtale</span></h3><article class="legalP" id="kapittel-7-paragraf-8-ledd-1">Sluttsamtale gjennomføres ved opphør av arbeidsforholdet. Sluttsamtalen er frivillig fra aspirantens side.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2011-09-30-979/KAPITTEL_8"><h2>Kapittel 8. Plikttjeneste</h2><article class="legalArticle" data-lovdata-URL="LTI/forskrift/2011-09-30-979/§31" data-name="§31" id="kapittel-8-paragraf-1"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Innholdet av plikttjenesten</span></h3><article class="legalP" id="kapittel-8-paragraf-1-ledd-1">En tjenestemann som har fullført og bestått etatsutdanningen, har plikt til å gjøre tjeneste i full stilling i kriminalomsorgen i ett år etter avsluttet utdanning, jf. § 16 annet ledd. Pliktåret forlenges tilsvarende hvis søknad om redusert stilling innvilges.</article><article class="legalP" id="kapittel-8-paragraf-1-ledd-2">Fengselsbetjentene er midlertidig tilsatt i pliktåret, jf. forskrift 11. november 1983 nr. 1608 til tjenestemannsloven § 2 nr. 2.</article><article class="legalP" id="kapittel-8-paragraf-1-ledd-3">Etter drøfting med tjenestemannsorganisasjonene bestemmer Kriminalomsorgens sentrale forvaltning (i samråd med KRUS og regionene) hvilke arbeidssted som skal motta fengselsbetjenter i pliktåret. Fordelingen skjer på grunnlag av regionenes årlige analyse og fastsetting av fremtidig personalbehov. KRUS utarbeider felles mal for dette planarbeidet.</article><article class="legalP" id="kapittel-8-paragraf-1-ledd-4">KRUS bestemmer hvilke tjenestemenn som skal utplasseres ved de ulike arbeidsstedene. KRUS har fullmakt til å fastsette nærmere kriterier for utplasseringen.</article><article class="legalP" id="kapittel-8-paragraf-1-ledd-5">Aspirantene skal underrettes om arbeidsstedet senest tre måneder før de skal tiltre plikttjenesten.</article><article class="legalP" id="kapittel-8-paragraf-1-ledd-6">Enhver omdisponering av tjenestemenn i pliktåret skal skje etter de alminnelige regler om forflytning av tjenestemann i straffegjennomføringsloven og tjenestemannsloven.</article><article class="legalP" id="kapittel-8-paragraf-1-ledd-7">Tilsettingsrådet ved arbeidsstedet behandler saker som skal behandles av lokalt tilsettingsråd, slik som permisjoner, opphør av tjenesten, ordensstraff, avskjed m.m., jf. personalreglement for embets- og tjenestemenn i kriminalomsorgen.</article></article><article class="legalArticle" data-lovdata-URL="LTI/forskrift/2011-09-30-979/§32" data-name="§32" id="kapittel-8-paragraf-2"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Refusjon av utdanningsutgifter</span></h3><article class="legalP" id="kapittel-8-paragraf-2-ledd-1">KRUS fastsetter nærmere regler om refusjon av lønn og andre utdanningsutgifter for tjenestemenn som unnlater å oppfylle avtalen om plikttjeneste.</article></article><article class="legalArticle" data-lovdata-URL="LTI/forskrift/2011-09-30-979/§33" data-name="§33" id="kapittel-8-paragraf-3"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Arbeidsavtale</span></h3><article class="legalP" id="kapittel-8-paragraf-3-ledd-1">Arbeidsstedet inngår arbeidsavtale med tjenestemannen om plikttjenesten. Avtalen må også omfatte plikten til refusjon av lønn og andre utdanningsutgifter hvis tjenestemannen unnlater å gjennomføre plikttjeneste. Arbeidsavtalen skal være i samsvar med bestemmelsene i arbeidsmiljøloven kap. 14.</article></article><article class="legalArticle" data-lovdata-URL="LTI/forskrift/2011-09-30-979/§34" data-name="§34" id="kapittel-8-paragraf-4"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Fritak og utsettelse av plikttjenesten</span></h3><article class="legalP" id="kapittel-8-paragraf-4-ledd-1">Regionen avgjør alle søknader om utsettelse eller fritak av plikttjenesten.</article></article><article class="legalArticle" data-lovdata-URL="LTI/forskrift/2011-09-30-979/§35" data-name="§35" id="kapittel-8-paragraf-5"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Endring av tjenestested og arbeidssted etter søknad</span></h3><article class="legalP" id="kapittel-8-paragraf-5-ledd-1">Søknad om å endre tjenestested i pliktåret sendes tjenestevei til ledelsen på tjenestestedet med påtegning fra arbeidsstedet som avgir tjenestemannen. Søknaden kan innvilges hvis tjenestestedet som skal motta tjenestemannen, samtykker. Bare tungtveiende grunner kan gi grunnlag for å endre tjenestested.</article><article class="legalP" id="kapittel-8-paragraf-5-ledd-2">Søknad om å endre arbeidssted innenfor tjenestestedet sendes tjenestevei til ledelsen på tjenestestedet med påtegning fra arbeidsstedet som avgir tjenestemannen. Søknaden avgjøres av tjenestestedet i samråd med de arbeidsstedene som blir berørt av endringen.</article></article><article class="legalArticle" data-lovdata-URL="LTI/forskrift/2011-09-30-979/§36" data-name="§36" id="kapittel-8-paragraf-6"><h3 class="legalArticleHeader"><span class="legalArticleValue">§ 36</span>. <span class="legalArticleTitle">Overgangen fra plikttjeneste til ordinær tjeneste</span></h3><article class="legalP" id="kapittel-8-paragraf-6-ledd-1">En tjenestemann kan når som helst i løpet av pliktåret søke faste eller midlertidige stillinger som er kunngjort ledige etter personalreglementet for embets- og tjenestemenn i kriminalomsorgen.</article><article class="legalP" id="kapittel-8-paragraf-6-ledd-2">Hvis stillingen er ledig innenfor det tjenestestedet der tjenestemannen utfører plikttjenesten, kan vedkommende tiltre stillingen etter nærmere avtale med ledelsen ved tjenestestedet.</article><article class="legalP" id="kapittel-8-paragraf-6-ledd-3">Hvis stillingen er ledig innenfor et annet tjenestested, kan tjenestemannen først tiltre stillingen etter plikttjenesten. Tiltredelsen kan imidlertid skje tidligere hvis ledelsen ved det tjenestestedet der tjenestemannen utfører plikttjenesten samtykker. Plikttjenesten som gjenstår blir da automatisk overført til det nye tjenestestedet.</article><article class="legalP" id="kapittel-8-paragraf-6-ledd-4">Tjenestemann som ikke har fått fast eller midlertidig tilsettingsforhold i løpet av plikttjenesten, skal fratre uten oppsigelse ved endt plikttjeneste, men har krav på minst en måneds varsel, jf. tjenestemannsloven § 7 nr. 2 første og tredje ledd. Det er likevel et klart mål for arbeidsgiver at alle pliktårsbetjentene får et fast tilsettingsforhold i kriminalomsorgen. Arbeidsgiver på tjenestestedet skal bidra ved blant annet å gi informasjon om ledige stillinger i virksomheten.</article></article></section><section class="section" data-name="kap9" id="kapittel-9" data-lovdata-URL="LTI/forskrift/2011-09-30-979/KAPITTEL_9"><h2>Kapittel 9. Utfyllende bestemmelser og ikrafttredelse</h2><article class="legalArticle" data-lovdata-URL="LTI/forskrift/2011-09-30-979/§37" data-name="§37" id="kapittel-9-paragraf-1"><h3 class="legalArticleHeader"><span class="legalArticleValue">§ 37</span>. <span class="legalArticleTitle">Utfyllende bestemmelser</span></h3><article class="legalP" id="kapittel-9-paragraf-1-ledd-1">Kriminalomsorgens sentrale forvaltning kan fastsette utfyllende bestemmelser til denne forskriften.</article></article><article class="legalArticle" data-lovdata-URL="LTI/forskrift/2011-09-30-979/§38" data-name="§38" id="kapittel-9-paragraf-2"><h3 class="legalArticleHeader"><span class="legalArticleValue">§ 38</span>. <span class="legalArticleTitle">Ikrafttredelse</span></h3><article class="legalP" id="kapittel-9-paragraf-2-ledd-1">Forskriften trer i kraft fra det tidspunkt Kriminalomsorgens sentrale forvaltning bestemmer. Fra samme dato oppheves reglement for aspirantutvelgelse og aspirantopplæring i fengselsvesenet fastsatt av Justisdepartementet 12. desember 1958<sup class="footnotereference" data-footnotereferencevalue="1" data-unique-footnote-counter="1">1</sup> (myndigheten er senere overført Fengselsstyret ved kgl.res. av 15. mai 1959<sup class="footnotereference" data-footnotereferencevalue="1" data-unique-footnote-counter="1">1</sup> ), og reglement for Fengselsskolen fastsatt av Fengselsstyret 8. august 1959.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ikke kunngjort i Norsk Lovtidend.</article></footer></article></section></main></body></html>