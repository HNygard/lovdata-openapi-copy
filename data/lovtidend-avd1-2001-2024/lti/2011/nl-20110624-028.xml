<!DOCTYPE html><html lang="no"><head><title>Lov om endringer i legemiddelloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2011-06-24-28</dd><dt class="dokid">DokumentID</dt><dd class="dokid">LTI/lov/2011-06-24-28</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 6 s 731</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1992-12-04-132</li></ul></dd><dt class="dateOfPublication">Kunngjort</dt><dd class="dateOfPublication">2011-06-24 14:50</dd><dt class="journalNumber">Journalnummer</dt><dd class="journalNumber">2011-0440</dd><dt class="titleShort">Korttittel</dt><dd class="titleShort">Endringslov til legemiddelloven</dd><dt class="title">Tittel</dt><dd class="title">Lov om endringer i legemiddelloven</dd><dt class="miscInformation">Annet om dokumentet</dt><dd class="miscInformation">Prop.107 L (2010–2011), Innst.366 L (2010–2011), Lovvedtak 65 (2010–2011). Stortingets første og andre gangs behandling hhv. 14. og 17. juni 2011. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2011-06-24-28</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i legemiddelloven<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2011-06-24-28" id="dokument"><h1>Lov om endringer i legemiddelloven</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 4. desember 1992 nr. 132 om legemidler m.v. (legemiddelloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2011-06-24-28/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 4. desember 1992 nr. 132 om legemidler m.v. gjøres følgende endringer:</article> <article class="defaultP" margin-top="true">§ 1 nytt annet punktum skal lyde:</article><article class="legalP" id="kapittel-1-ledd-2">Uavhengig av § 2 første ledd gjelder denne loven også for de stoffer, droger, planter, sopper og blandinger som Kongen etter § 22 har fastsatt som narkotika.</article> <article class="defaultP" margin-top="true">Kapittel VIII overskriften skal lyde:</article><span class="futuretitle" id="kapittel-1-foreslåttittel-1">Kap. VIII. Narkotika</span> <article class="defaultP" margin-top="true">§ 22 skal lyde:</article><article class="legalP" id="kapittel-1-ledd-3">Kongen fastsetter hvilke stoffer, droger, planter, sopper og blandinger (narkotika) som skal komme inn under bestemmelsene i dette kapittel og gir forskrifter om tilvirkning, omsetning (salg, kjøp, annen overdragelse og mellommannsvirksomhet), innførsel, utførsel, gjennomførsel (transitt), utlevering, forsendelse og oppbevaring av disse, samt om dyrking av vekster som skal nyttes til fremstilling av narkotika.</article><article class="legalP" id="kapittel-1-ledd-4">I forskriftene kan inntas forbud mot besittelse, bruk, tilvirkning, anskaffelse, omsetning, innførsel, utførsel og gjennomførsel av visse narkotika. Forskriftene skal gjelde også for frihavner, frilager og transittopplag.</article> <article class="defaultP" margin-top="true">§ 23 skal lyde:</article><article class="legalP" id="kapittel-1-ledd-5">Tilvirkning av narkotika må bare foregå i den utstrekning det er uttrykkelig fastsatt i tillatelse etter § 12.</article><article class="legalP" id="kapittel-1-ledd-6">Innførsel av og engros- og detaljomsetning med narkotika må bare foregå i den utstrekning dette er tillatt i henhold til §§ 13, 14 og 16. Dersom ikke annet er bestemt i forskrifter, må innførsel, utførsel og gjennomførsel av narkotika bare skje etter særskilt tillatelse (sertifikat) for hver gang og på de vilkår som er fastsatt i tillatelsen eller i forskrifter. Tillatelsen utstedes av den myndighet som Kongen bestemmer.</article><article class="legalP" id="kapittel-1-ledd-7">Omsetning, utlevering og forsendelse av narkotika er bare tillatt til medisinsk, vitenskapelig eller industriell bruk i samsvar med gjeldende forskrifter.</article><article class="legalP" id="kapittel-1-ledd-8">Tilvirkere og selgere er pliktige til å gi de meldinger og opplysninger som departementet krever.</article> <article class="defaultP" margin-top="true">Ny § 23a skal lyde:</article><article class="legalP" id="kapittel-1-ledd-9">Det kan kreves gebyr for behandling av søknader om særskilt tillatelse til innførsel og utførsel av narkotika. Departementet kan i forskrift gi nærmere bestemmelser om gebyr, herunder om gebyrets størrelse.</article> <article class="defaultP" margin-top="true">§ 24 første ledd skal lyde:</article><article class="legalP" id="kapittel-1-ledd-10">Det er forbudt uten lovlig adkomst å være i besittelse av eller å bruke narkotika og å skaffe seg adgang til å få kjøpt slike varer under falske opplysninger, f.eks. om navn, bosted, sykdom eller sykdomstegn.</article> <article class="defaultP" margin-top="true">§ 25 første og annet ledd skal lyde:</article><article class="legalP" id="kapittel-1-ledd-11">Lovbestemt taushetsplikt er ikke til hinder for at opplysninger om mulig misbruk av narkotika gis til Statens helsetilsyn.</article><article class="legalP" id="kapittel-1-ledd-12">Leger, tannleger, veterinærer, apotekere og apotekbestyrere, psykologer, edruelighetsnemnder og politiet er pliktig til på anmodning å gi Statens helsetilsyn opplysninger om bestemte personers mulige misbruk av narkotika, eller om andre bestemt angitte tilfeller av misbruk eller overtredelse av bestemmelser i lov eller forskrifter om disse varer. I sak om straff eller inndragning p.g.a. overtredelse av slike bestemmelser kan retten uten hinder av straffeprosessloven § 119 motta vitneprov om disse forhold.</article> <article class="defaultP" margin-top="true">Kap. VIII a. overskriften skal lyde:</article><span class="futuretitle" id="kapittel-1-foreslåttittel-2">Kap. VIII a. Stoffer som kan brukes ved ulovlig fremstilling av narkotika</span> <article class="defaultP" margin-top="true">§ 25a første ledd skal lyde:</article><article class="legalP" id="kapittel-1-ledd-13">Kongen kan gi forskrifter om at det kreves særskilt godkjenning for import, eksport, transitt, tilvirkning, mottak, besittelse, håndtering og omsetning av stoffer som kan brukes ved illegal fremstilling av narkotika, for å hindre spredning av slike stoffer.</article> <article class="defaultP" margin-top="true">§ 31 annet ledd skal lyde:</article><article class="legalP" id="kapittel-1-ledd-14">Besittelse og bruk av narkotika, jfr. § 24 første ledd, straffes med bøter eller med fengsel inntil 6 måneder, eller begge deler.</article> <article class="defaultP" margin-top="true">§ 32 annet ledd skal lyde:</article><article class="legalP" id="kapittel-1-ledd-15">Departementet bestemmer også hva som skal gjøres med narkotika som er å regne som hittegods.</article></section><section class="section" data-name="kapII" id="kapittel-2" data-lovdata-URL="LTI/lov/2011-06-24-28/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven trer i kraft fra den tid Kongen bestemmer.</article></section></main></body></html>