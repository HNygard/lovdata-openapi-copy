<!DOCTYPE html><html lang="no"><head><title>Forskrift om endring i forskrift om jakt, felling, fangst og fiske i statsallmenning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-02-18-158</dd><dt class="dokid">DokumentID</dt><dd class="dokid">LTI/forskrift/2011-02-18-158</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 2 s 256</dd><dt class="dateInForce">I kraft fra</dt><dd class="dateInForce">2011-02-18</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-03-08-515</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1975-06-06-31/§25</li><li>lov/1975-06-06-31/§26</li><li>lov/1975-06-06-31/§29</li><li>forskrift/1975-11-21-4</li><li>forskrift/1976-01-08-4297</li></ul></dd><dt class="dateOfPublication">Kunngjort</dt><dd class="dateOfPublication">2011-02-22 13:40</dd><dt class="lastupdated">Rettet</dt><dd class="lastupdated">2011-02-25 (§ 10)</dd><dt class="journalNumber">Journalnummer</dt><dd class="journalNumber">2011-0131</dd><dt class="titleShort">Korttittel</dt><dd class="titleShort">Endr. i forskrift om jakt mv. i statsallmenning</dd><dt class="title">Tittel</dt><dd class="title">Forskrift om endring i forskrift om jakt, felling, fangst og fiske i statsallmenning</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Direktoratet for naturforvaltning 18. februar 2011 med hjemmel i lov 6. juni 1975 nr. 31 om utnytting av rettar og lunnende m.m. i statsallmenningane (fjellova) § 25, § 26 og § 29, delegeringsvedtak 21. november 1975 nr. 4 og delegeringsvedtak 8. januar 1976 nr. 4297.</dd><dt class="refid">RefID</dt><dd class="refid">forskrift/2011-02-18-158</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om jakt, felling, fangst og fiske i statsallmenning<ul class="tocSubUl"><li>I<ul class="tocSubUl"><li>§ 1. Formål</li><li>§ 6. Korttyper</li><li>§ 13. Prisrammer</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2011-02-18-158" id="dokument"><h1>Forskrift om endring i forskrift om jakt, felling, fangst og fiske i statsallmenning</h1><section class="section" data-name="kapI" id="kapittel-1" data-lovdata-URL="LTI/forskrift/2011-02-18-158/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 8. mars 2004 nr. 515 om jakt, felling, fangst og fiske i statsallmenning gjøres følgende endringer:</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Vilt og fisk skal forvaltes slik at hensynet til det biologiske mangfoldet ivaretas. Innenfor denne ramme skal ressursen utvikles med sikte på å ivareta rettigheter etter fjelloven, fremme det lokale næringslivet og sikre allmennhetens adgang til jakt, fiske og friluftsliv.</article></article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Korttyper</span></span><article class="legalP" id="kapittel-1-foreslåttparagraf-2-ledd-1">Følgende korttyper skal være tilgjengelige:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">Dagskort/døgnkort</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">5 dagerskort eller ukekort (7 dager) og ukekort (7 dager) for fiske</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">Sesongkort.</article></article></li></ul></article><article class="legalP" id="kapittel-1-foreslåttparagraf-2-ledd-2">Fjellstyret kan dessuten tilby:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">det alternativ som fjellstyret under pkt. 2 ovenfor velger ikke å innføre som obligatorisk korttype.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-ledd-2-punkt-2"><article class="legalP" id="kapittel-1-foreslåttparagraf-2-ledd-2-punkt-2-ledd-1">familiekort for fiske (ektepar, samboerpar og enslige) m/barn under 20 år.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-2-ledd-2-punkt-3"><article class="legalP" id="kapittel-1-foreslåttparagraf-2-ledd-2-punkt-3-ledd-1">2- og 3-dagers/døgnkort.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-2-ledd-2-punkt-4"><article class="legalP" id="kapittel-1-foreslåttparagraf-2-ledd-2-punkt-4-ledd-1">særskilte kortordninger for, ungdom mellom 16 og 20 år, personer over 67 år og for grupper på kortere turer hvor jakt og fiske ikke er det primære formålet (ekskursjoner, skoleklasser på tur).</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-2-ledd-2-punkt-5"><article class="legalP" id="kapittel-1-foreslåttparagraf-2-ledd-2-punkt-5-ledd-1">gratis jakt for personer som etter forskrift 22. mars 2002 nr. 313 om utøvelse av jakt, felling og fangst § 6 helt eller delvis skal slippe å betale for jaktkortet.</article></article></li></ul></article><article class="legalP" id="kapittel-1-foreslåttparagraf-2-ledd-3">Når jakt tilbys i regulert periode med begrenset kortsalg kan fjellstyret velge kun å tilby enten 5 dagerskort eller ukekort (7 dager) og sesongkort. I tillegg kan fjellstyret i regulert periode tilby frivillige korttyper.</article><article class="legalP" id="kapittel-1-foreslåttparagraf-2-ledd-4">Døgnkortet skal være gyldig i 24 timer. Dersom fjellstyret selger døgnkort skal jeger/fisker selv kunne bestemme fra hvilket tidspunkt kortet skal gjelde.</article></article> <article class="defaultP" margin-top="true">Nytt § 8 første ledd pkt. c skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-4-punkt-1"><article class="legalP" id="kapittel-1-foreslåttparagraf-2-ledd-4-punkt-1-ledd-1">Jaktkort til fast pris med tillegg pr. kg kjøtt ved felt vilt.</article></article></li></ul></article> <article class="defaultP" margin-top="true">§ 8 femte og sjette ledd oppheves.</article> <article class="defaultP" margin-top="true">§ 8 siste ledd skal lyde:</article><article class="legalP" id="kapittel-1-ledd-2">Elg- og hjortejakt på statsallmenningsgrunn skal gjøres kjent for alle bosatte i Norge. Utlysingsteksten skal gjøres tilgjengelig på Internett.</article> <article class="defaultP" margin-top="true">§ 10 skal lyde:</article><article class="legalP" id="kapittel-1-ledd-3">Fjellstyret kan tillate at jegere som har fått tildelt fellingstillatelse på villrein organiserer seg i jaktlag på inntil 5 personer. Fjellstyret kan tillate at inntil 3 jegere organiserer seg i et jaktlag når minst en av jegerne har fått tildelt fellingstillatelse. Den jegeren fellingstillatelsen lyder på skal bære fellingstillatelsen under jakten.</article><article class="legalP" id="kapittel-1-ledd-4">Tillatelsen skal inneholde opplysninger om<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">hvem som er ansvarlig kontaktperson.</article></article></li><li data-li-identifier="b)" data-name="b)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">navn på samtlige jaktlagsmedlemmer</article></article></li><li data-li-identifier="c)" data-name="c)"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">hvilke dyr laget har rett til å felle.</article></article></li></ul></article><article class="legalP" id="kapittel-1-ledd-5">En person kan bare være medlem av ett jaktlag. Tillatelsen skal alltid medbringes under jakta av den som til enhver tid er ansvarlig for jaktlaget.</article> <article class="defaultP" margin-top="true">§ 13 første ledd skal lyde:</article><article class="futureLegalArticle" data-name="§13" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Prisrammer</span></span><article class="legalP" id="kapittel-1-foreslåttparagraf-3-ledd-1">Følgende prisrammer er gjeldende frem til 31. mars 2016. For de ulike korttyper skal øvre prisramme for utenbygdsboende fiskere/jegere være:</article></article> <article class="defaultP" margin-top="true"><i>Fiske:</i><table><tbody><tr><td data-text-align="left" data-vertical-align="top">Dagskort/døgnkort</td><td data-text-align="right" data-vertical-align="top">kr</td><td data-text-align="right" data-vertical-align="top">75,-</td></tr><tr><td data-text-align="left" data-vertical-align="top">Ukekort</td><td data-text-align="right" data-vertical-align="top">kr</td><td data-text-align="right" data-vertical-align="top">250,-</td></tr><tr><td data-text-align="left" data-vertical-align="top">Sesongkort</td><td data-text-align="right" data-vertical-align="top">kr</td><td data-text-align="right" data-vertical-align="top">500,-</td></tr></tbody></table></article> <article class="defaultP" margin-top="true"><i>Småviltjakt og fangst:</i><table><tbody><tr><td data-text-align="left" data-vertical-align="top">Dagskort/døgnkort</td><td data-text-align="right" data-vertical-align="top">kr</td><td data-text-align="right" data-vertical-align="top">190,-</td></tr><tr><td data-text-align="left" data-vertical-align="top">5 dagerskort</td><td data-text-align="right" data-vertical-align="top">kr</td><td data-text-align="right" data-vertical-align="top">800,-</td></tr><tr><td data-text-align="left" data-vertical-align="top">Ukekort (7 dager)</td><td data-text-align="right" data-vertical-align="top">kr</td><td data-text-align="right" data-vertical-align="top">1100,-</td></tr><tr><td data-text-align="left" data-vertical-align="top">Sesongkort</td><td data-text-align="right" data-vertical-align="top">kr</td><td data-text-align="right" data-vertical-align="top">1900,-</td></tr></tbody></table></article> <article class="defaultP" margin-top="true"><i>Villreinjakt:</i><table><tbody><tr><td data-text-align="left" data-vertical-align="top">Fritt dyr</td><td data-text-align="right" data-vertical-align="top">kr</td><td data-text-align="right" data-vertical-align="top">5900,-</td></tr><tr><td data-text-align="left" data-vertical-align="top">Liten bukk inntil 55 kg</td><td data-text-align="right" data-vertical-align="top">kr</td><td data-text-align="right" data-vertical-align="top">4700,-</td></tr><tr><td data-text-align="left" data-vertical-align="top">Simle/ungdyr</td><td data-text-align="right" data-vertical-align="top">kr</td><td data-text-align="right" data-vertical-align="top">3200,-</td></tr><tr><td data-text-align="left" data-vertical-align="top">Kalv</td><td data-text-align="right" data-vertical-align="top">kr</td><td data-text-align="right" data-vertical-align="top">1500,-</td></tr></tbody></table></article> <article class="defaultP" margin-top="true">§ 13 annet ledd skal lyde:</article><article class="legalP" id="kapittel-1-ledd-6">Prisen på 2 og 3 dagers/døgnkort for småviltjakt må ikke overstige makspris pr. dag ganger antallet dager kortet gjelder for. Dersom det selges familiekort for fiske må kortprisene for dagskort/døgnkort ikke overstige kr 130,- for ukekort ikke overstige kr 450,- og for sesongkort ikke overstige kr 870,-. I tillegg til de oppgitte priser kan fjellstyret kreve et depositum som tilbakebetales ved innsendt statistikk over felt vilt/fisk.</article> <article class="defaultP" margin-top="true">§ 13 femte ledd skal lyde:</article><article class="legalP" id="kapittel-1-ledd-7">For fiske i vassdrag med anadrom laksefisk kan kortprisen overstiges med inntil det tredobbelte av maksimal prisramme for innlandsfisk. Det skal være lik pris for innen- og utenbygdsboende.</article></section><section class="section" data-name="kapII" id="kapittel-2" data-lovdata-URL="LTI/forskrift/2011-02-18-158/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>