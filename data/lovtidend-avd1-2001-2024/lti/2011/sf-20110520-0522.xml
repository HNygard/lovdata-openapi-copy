<!DOCTYPE html><html lang="no"><head><title>Forskrift om klippeblåvinge (Scolitantides orion) som prioritert art</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-05-20-522</dd><dt class="dokid">DokumentID</dt><dd class="dokid">LTI/forskrift/2011-05-20-522</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 5 s 649</dd><dt class="dateInForce">I kraft fra</dt><dd class="dateInForce">2011-05-20</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-12-21-1525</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2009-06-19-100/§23</li><li>lov/2009-06-19-100/§24</li><li>lov/2009-06-19-100/§62</li><li>lov/2009-06-19-100/§77</li></ul></dd><dt class="dateOfPublication">Kunngjort</dt><dd class="dateOfPublication">2011-05-24 15:25</dd><dt class="journalNumber">Journalnummer</dt><dd class="journalNumber">2011-0358</dd><dt class="titleShort">Korttittel</dt><dd class="titleShort">Forskrift om klippeblåvinge som prioritert art</dd><dt class="title">Tittel</dt><dd class="title">Forskrift om klippeblåvinge (Scolitantides orion) som prioritert art</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 20. mai 2011 med hjemmel i lov 19. juni 2009 nr. 100 om forvaltning av naturens mangfold (naturmangfoldloven) § 23, § 24, § 62 og § 77. Fremmet av Miljøverndepartementet.</dd><dt class="refid">RefID</dt><dd class="refid">forskrift/2011-05-20-522</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om klippeblåvinge (Scolitantides orion) som prioritert art<ul class="tocSubUl"><li>§ 1. Klippeblåvinge som prioritert art</li><li>§ 2. Formål</li><li>§ 3. Forbud mot uttak, skade og ødeleggelse</li><li>§ 4. Artens økologiske funksjonsområde</li><li>§ 5. Handlingsplan</li><li>§ 6. Skjøtsel</li><li>§ 7. Forvaltningsmyndighet</li><li>§ 8. Dispensasjon</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2011-05-20-522" id="dokument"><h1>Forskrift om klippeblåvinge (Scolitantides orion) som prioritert art</h1><article class="legalArticle" data-lovdata-URL="LTI/forskrift/2011-05-20-522/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Klippeblåvinge som prioritert art</span></h2><article class="legalP" id="paragraf-1-ledd-1">Klippeblåvinge (<i>Scolitantides orion</i>) utpekes som prioritert art.</article></article><article class="legalArticle" data-lovdata-URL="LTI/forskrift/2011-05-20-522/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formål</span></h2><article class="legalP" id="paragraf-2-ledd-1">Formålet med forskriften er å ivareta klippeblåvinge i samsvar med forvaltningsmålet for arter i naturmangfoldloven § 5 første ledd.</article></article><article class="legalArticle" data-lovdata-URL="LTI/forskrift/2011-05-20-522/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forbud mot uttak, skade og ødeleggelse</span></h2><article class="legalP" id="paragraf-3-ledd-1">Enhver form for uttak, skade eller ødeleggelse av klippeblåvinge er forbudt. Som ødeleggelse regnes uttak, ødeleggelse eller skade av vertsplanten smørbukk (<i>Hylotelephium maximum</i>) i det økologiske funksjonsområdet for klippeblåvingen og andre handlinger dersom de er egnet til å skade, forstyrre eller på annen måte forringe individer av arten.</article></article><article class="legalArticle" data-lovdata-URL="LTI/forskrift/2011-05-20-522/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Artens økologiske funksjonsområde</span></h2><article class="legalP" id="paragraf-4-ledd-1">Som økologisk funksjonsområde for klippeblåvinge regnes i forskriften artens leveområder.</article><article class="legalP" id="paragraf-4-ledd-2">I det økologiske funksjonsområdet for klippeblåvinge er bruk som tar hensyn til klippeblåvingens leveområder tillatt. Annen bruk er ikke tillatt. Med unntak av de handlinger som er nevnt i tredje ledd, kan forvaltningsmyndigheten inngå avtale med grunneier eller rettighetshaver om hvilke handlinger som skal være tillatt, og hvilke som ikke skal være tillatt, for eksempel når det gjelder planting av trær og busker og graving. Forbudet etter annet punktum gjelder ikke for handlinger som er regulert i avtalen.</article><article class="legalP" id="paragraf-4-ledd-3">Oppføring av nybygg og større tilbygg, masseuttak, utfylling og lagring av masser og skogplanting er forbudt.</article><article class="legalP" id="paragraf-4-ledd-4">Dersom bestemmelsene i annet eller tredje ledd medfører en vesentlig vanskeliggjøring av igangværende bruk og et vesentlig tap, kan grunneier kreve at området vernes etter naturmangfoldloven kapittel V eller at det gjøres unntak fra prioriteringen for de aktuelle områdene etter § 8.</article><article class="legalP" id="paragraf-4-ledd-5">Dersom det planlegges inngrep i et økologisk funksjonsområde for klippeblåvinge, kan forvaltningsmyndigheten kreve at følgene av det planlagte inngrepet for denne arten klarlegges, i samsvar med naturmangfoldloven § 24 første ledd bokstav c.</article><article class="legalP" id="paragraf-4-ledd-6">Ved vedtak etter annet lovverk, skal hensynet til arten og dens økologiske funksjonsområde ivaretas i samsvar med denne forskriften.</article></article><article class="legalArticle" data-lovdata-URL="LTI/forskrift/2011-05-20-522/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Handlingsplan</span></h2><article class="legalP" id="paragraf-5-ledd-1">Det skal utarbeides handlingsplan med nærmere retningslinjer for forvaltning, skjøtsel eller andre typer tiltak som er nødvendige for å ta vare på artens økologiske funksjonsområder.</article></article><article class="legalArticle" data-lovdata-URL="LTI/forskrift/2011-05-20-522/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Skjøtsel</span></h2><article class="legalP" id="paragraf-6-ledd-1">Forvaltningsmyndigheten, eller den forvaltningsmyndigheten har inngått avtale med, fortrinnsvis grunneier, kan iverksette tiltak i samsvar med naturmangfoldloven § 47, jf. § 24 annet ledd, for å opprettholde eller oppnå den natur- eller kulturtilstanden som er nødvendig for å sikre bevaring av arten.</article></article><article class="legalArticle" data-lovdata-URL="LTI/forskrift/2011-05-20-522/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forvaltningsmyndighet</span></h2><article class="legalP" id="paragraf-7-ledd-1">Fylkesmannen er forvaltningsmyndighet etter forskriften.</article></article><article class="legalArticle" data-lovdata-URL="LTI/forskrift/2011-05-20-522/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Dispensasjon</span></h2><article class="legalP" id="paragraf-8-ledd-1">Fylkesmannen kan, etter søknad, gjøre unntak fra forbudene i § 3, § 4 annet ledd annet punktum og § 4 tredje ledd, i samsvar med naturmangfoldloven § 24 femte ledd. Gjelder søknaden flere fylker, behandles den av Direktoratet for naturforvaltning.</article><article class="legalP" id="paragraf-8-ledd-2">Ved søknad om dispensasjon fra forskriften, kan forvaltningsorganet kreve at følgene av det planlagte tiltaket for arten klarlegges, i samsvar med naturmangfoldloven § 24 første ledd bokstav c.</article></article><article class="legalArticle" data-lovdata-URL="LTI/forskrift/2011-05-20-522/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft straks.</article><article class="legalP" id="paragraf-9-ledd-2">Fra samme tidspunkt gjøres følgende endring i forskrift 21. desember 2001 nr. 1525 om fredning av truede arter: I vedlegg til forskriften slettes ordene «– Klippeblåvinge (<i>Scolitantides orion</i>)».</article></article></main></body></html>