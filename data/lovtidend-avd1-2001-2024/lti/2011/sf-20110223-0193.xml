<!DOCTYPE html><html lang="no"><head><title>Forskrift om kompetansetilskudd til boligsosialt arbeid fra Husbanken</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-02-23-193</dd><dt class="dokid">DokumentID</dt><dd class="dokid">LTI/forskrift/2011-02-23-193</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 2 s 296</dd><dt class="dateInForce">I kraft fra</dt><dd class="dateInForce">2011-02-23</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2009-05-29-30/§1</li></ul></dd><dt class="dateOfPublication">Kunngjort</dt><dd class="dateOfPublication">2011-02-25 14:40</dd><dt class="journalNumber">Journalnummer</dt><dd class="journalNumber">2011-0145</dd><dt class="titleShort">Korttittel</dt><dd class="titleShort">Forskrift om tilskudd til boligsosialt arbeid</dd><dt class="title">Tittel</dt><dd class="title">Forskrift om kompetansetilskudd til boligsosialt arbeid fra Husbanken</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og regionaldepartementet 23. februar 2011 med hjemmel i lov 29. mai 2009 nr. 30 om Husbanken § 1.</dd><dt class="refid">RefID</dt><dd class="refid">forskrift/2011-02-23-193</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kompetansetilskudd til boligsosialt arbeid fra Husbanken<ul class="tocSubUl"><li>§ 1. Formål</li><li>§ 2. Tildelingskriterier</li><li>§ 3. Prioriteringer</li><li>§ 4. Oppfølgning og kontroll</li><li>§ 5. Retningslinjer for tildeling og utmåling av tilskudd</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2011-02-23-193" id="dokument"><h1>Forskrift om kompetansetilskudd til boligsosialt arbeid fra Husbanken</h1><article class="legalArticle" data-lovdata-URL="LTI/forskrift/2011-02-23-193/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Tilskuddene skal bidra til å heve kompetansen innenfor boligsosialt arbeid og boligsosial politikk, samt å formidle kunnskap om boligmarkedet og offentlig boligpolitikk generelt.</article></article><article class="legalArticle" data-lovdata-URL="LTI/forskrift/2011-02-23-193/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tildelingskriterier</span></h2><article class="legalP" id="paragraf-2-ledd-1">Tilskudd kan gis til prosjekter og tiltak som skal bidra til:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">boligsosial planlegging og gjennomføring av boligsosial politikk i kommunene</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">kunnskapsutvikling om boligsosialt arbeid blant annet gjennom utredning, forsøksprosjekter og informasjonstiltak</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">formidling av kunnskap, gode eksempler, planleggingsverktøy mv. til aktørene på boligmarkedet</article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">kunnskapsutvikling og -formidling om boligmarkedet og offentlig boligpolitikk.</article></article></li></ul></article><article class="legalP" id="paragraf-2-ledd-2">Tilskuddet gis til utviklings- og forsøksprosjekter og informasjonstiltak. Det skal rapporteres på hvert tiltak. Resultatene skal være offentlige og må kunne presenteres og videreformidles til alle. Rapporter publiseres på Husbankens hjemmesider.</article><article class="legalP" id="paragraf-2-ledd-3">Tilskuddet gis ikke til å løse kommunale oppgaver som er pålagt ved lov.</article></article><article class="legalArticle" data-lovdata-URL="LTI/forskrift/2011-02-23-193/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Prioriteringer</span></h2><article class="legalP" id="paragraf-3-ledd-1">Tilskuddsmidlene skal fordeles ut fra prioriteringer gitt av departementet.</article></article><article class="legalArticle" data-lovdata-URL="LTI/forskrift/2011-02-23-193/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Oppfølgning og kontroll</span></h2><article class="legalP" id="paragraf-4-ledd-1">Husbanken skal i tilskuddsbrev sette vilkår om bruk av tildelte midler. Husbanken skal kunne hente inn og kontrollere opplysninger som brukes i forbindelse med tildeling og etterfølgende rapportering.</article><article class="legalP" id="paragraf-4-ledd-2">Tilskuddet kan kreves tilbakebetalt dersom forutsetningene for tildelingen ikke overholdes.</article></article><article class="legalArticle" data-lovdata-URL="LTI/forskrift/2011-02-23-193/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Retningslinjer for tildeling og utmåling av tilskudd</span></h2><article class="legalP" id="paragraf-5-ledd-1">Husbanken kan gi nærmere retningslinjer for tildeling og utmåling av tilskudd.</article></article><article class="legalArticle" data-lovdata-URL="LTI/forskrift/2011-02-23-193/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Forskriften trer i kraft straks.</article></article></main></body></html>