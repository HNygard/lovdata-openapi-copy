<!DOCTYPE html><html lang="no"><head><title>Forskrift om endring i forskrift om forbud mot fiske og fangst av brugde, pigghå og håbrann i 2011</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-10-07-1014</dd><dt class="dokid">DokumentID</dt><dd class="dokid">LTI/forskrift/2011-10-07-1014</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 9 s 1300</dd><dt class="dateInForce">I kraft fra</dt><dd class="dateInForce">2011-10-07</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-12-20-1710</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§5</li><li>lov/2008-06-06-37/§11</li><li>lov/2008-06-06-37/§13</li><li>lov/2008-06-06-37/§15</li><li>lov/2008-06-06-37/§16</li><li>lov/2008-06-06-37/§22</li><li>lov/2008-06-06-37/§36</li></ul></dd><dt class="dateOfPublication">Kunngjort</dt><dd class="dateOfPublication">2011-10-14 14:05</dd><dt class="journalNumber">Journalnummer</dt><dd class="journalNumber">2011-0763</dd><dt class="titleShort">Korttittel</dt><dd class="titleShort">Endr i forskr om forbud mot brugdefiske, 2011</dd><dt class="title">Tittel</dt><dd class="title">Forskrift om endring i forskrift om forbud mot fiske og fangst av brugde, pigghå og håbrann i 2011</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 7. oktober 2011 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 5, § 11, § 13, § 15, § 16, § 22 og § 36.</dd><dt class="refid">RefID</dt><dd class="refid">forskrift/2011-10-07-1014</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om forbud mot fiske og fangst av brugde, pigghå og håbrann i 2011<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2011-10-07-1014" id="dokument"><h1>Forskrift om endring i forskrift om forbud mot fiske og fangst av brugde, pigghå og håbrann i 2011</h1><section class="section" data-name="kapI" id="kapittel-1" data-lovdata-URL="LTI/forskrift/2011-10-07-1014/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. desember 2010 nr. 1710 om forbud mot fiske og fangst av brugde, pigghå og håbrann i 2011 gjøres følgende endringer:</article> <article class="defaultP" margin-top="true">§ 1 Virkeområde (ny) skal lyde:</article><article class="legalP" id="kapittel-1-ledd-2">Denne forskriften gjelder for fiske i Norges indre farvann, sjøterritorium, økonomiske sone og i internasjonalt farvann i ICES-statistikkområdene I–XIV.</article><article class="legalP" id="kapittel-1-ledd-3">For utlendinger og utenlandske fartøy gjelder forskriften i Norges indre farvann, sjøterritorium, økonomiske sone, fiskerisonen ved Jan Mayen, fiskevernsonen ved Svalbard og Svalbards territorialfarvann.</article> <article class="defaultP" margin-top="true">Gjeldende § 1 – § 3 blir etter dette § 2 – § 4.</article> <article class="defaultP" margin-top="true">§ 2 Generelt forbud (endret) skal lyde:</article><article class="legalP" id="kapittel-1-ledd-4">Det er forbudt å fiske og lande brugde, pigghå og håbrann. Forbudet gjelder også fritidsfiske.</article> <article class="defaultP" margin-top="true">§ 3 Bifangst (endret) skal lyde:</article><article class="legalP" id="kapittel-1-ledd-5">Dersom fartøy ved fiske etter andre fiskeslag får bifangst av brugde eller håbrann, skal levedyktig fisk straks slippes på sjøen. Uunngåelig bifangst kan landes.</article><article class="legalP" id="kapittel-1-ledd-6">Ved fiske med konvensjonelle redskap er det tillatt å ha inntil 20&#xa0;% bifangst av pigghå. Bifangsten av pigghå regnes i rund vekt per uke basert på summen av alle sluttsedler/landingssedler undertegnet i tidsrommet fra mandag kl. 00.00 til søndag klokken 23.59.</article><article class="legalP" id="kapittel-1-ledd-7">Ved lovlig bifangst som nevnt i annet ledd gjelder forskrift 22. januar 2003 nr. 57 om opplysningsplikt ved landing og omsetning av fisk tilsvarende.</article><article class="legalP" id="kapittel-1-ledd-8">Ved landing av brugde, pigghå og håbrann som bifangst skal det på landings- eller sluttseddelen i tillegg til vekt oppgis antall individ.</article> <article class="defaultP" margin-top="true">§ 5 Bemyndigelse (ny) skal lyde:</article><article class="legalP" id="kapittel-1-ledd-9">Fiskeridirektoratet kan endre denne forskriften og fastsette nærmere bestemmelser som er nødvendig for å oppnå en rasjonell og hensiktsmessig utøvelse eller gjennomføring av fisket.</article> <article class="defaultP" margin-top="true">Gjeldende § 4 – § 5 blir følgende ny § 6 – § 7.</article></section><section class="section" data-name="kapII" id="kapittel-2" data-lovdata-URL="LTI/forskrift/2011-10-07-1014/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskrift trer i kraft straks.</article></section></main></body></html>