<!DOCTYPE html><html lang="no"><head><title>Forskrift om endring i forskrift til forsikringsloven (livsforsikring mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-12-21-1442</dd><dt class="dokid">DokumentID</dt><dd class="dokid">LTI/forskrift/2011-12-21-1442</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 15 s 2204</dd><dt class="dateInForce">I kraft fra</dt><dd class="dateInForce">2011-12-21</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-06-30-869</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-10-44/§1-3</li><li>lov/2005-06-10-44/§6-3</li><li>lov/2005-06-10-44/§7-11</li><li>lov/2005-06-10-44/§12-5</li></ul></dd><dt class="dateOfPublication">Kunngjort</dt><dd class="dateOfPublication">2012-01-03 15:00</dd><dt class="journalNumber">Journalnummer</dt><dd class="journalNumber">2011-1142</dd><dt class="titleShort">Korttittel</dt><dd class="titleShort">Endr. i forskrift til forsikringsloven</dd><dt class="title">Tittel</dt><dd class="title">Forskrift om endring i forskrift til forsikringsloven (livsforsikring mv.)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 21. desember 2011 med hjemmel i lov 10. juni 2005 nr. 44 om forsikringsselskaper, pensjonsforetak og deres virksomhet mv. (forsikringsvirksomhetsloven) § 1-3 annet ledd, § 6-3 annet ledd, § 7-11 fjerde ledd og § 12-5 første ledd.</dd><dt class="refid">RefID</dt><dd class="refid">forskrift/2011-12-21-1442</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til forsikringsloven (livsforsikring mv.)<ul class="tocSubUl"><li>I<ul class="tocSubUl"><li>§ 1-4. Innskuddspensjonsforetaks virksomhet</li><li>§ 4-1. Overskudd på kontrakter uten overskuddsrett</li><li>§ 4-2. Overskudd tilordnet fripoliser, pensjonskapitalbevis mv.</li><li>§ 5-1. Beregning av minstekrav til avsetninger</li><li>§ 5-3. Avsetning til dekning av særskilt avkastningsgaranti</li><li>§ 5-6. Beregning av tilleggsavsetninger</li><li>§ 6-1. Flerårig avkastningsgaranti for særskilt investeringsportefølje</li><li>§ 6-5. Supplerende avsetninger for garantiansvar</li><li>§ 9-3. Krav til livsforsikringsselskapers og pensjonsforetaks ansvarlige kapital</li><li>§ 11-1. Beregning etter forsikringsvirksomhetsloven § 11-7</li><li>§ 12-1. Nærmere om informasjonsplikten i forsikringsvirksomhetsloven § 7-11 annet ledd første punktum</li><li>§ 12-2. Informasjonsplikt når medlemmene bærer investeringsrisikoen</li><li>§ 12-3. Informasjon om investeringsstrategien</li><li>§ 13-4. Overgangsregler for pensjonskasser som driver livsforsikring</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2011-12-21-1442" id="dokument"><h1>Forskrift om endring i forskrift til forsikringsloven (livsforsikring mv.)</h1><section class="section" data-name="kapI" id="kapittel-1" data-lovdata-URL="LTI/forskrift/2011-12-21-1442/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 30. juni 2006 nr. 869 til forsikringsloven (livsforsikring mv.) gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift til forsikringsvirksomhetsloven (livsforsikring mv.)</i></article> <article class="defaultP" margin-top="true">§ 1-1 annet ledd skal lyde:</article><article class="legalP" id="kapittel-1-ledd-2">Reglene i kapittel 11 om flytting gjelder også for banker og forvaltningsselskaper for verdipapirfond.</article> <article class="defaultP" margin-top="true">§ 1-4 skal lyde:</article><article class="futureLegalArticle" data-name="§1-4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-4</span>. <span class="legalArticleTitle">Innskuddspensjonsforetaks virksomhet</span></span><article class="legalP" id="kapittel-1-foreslåttparagraf-1-ledd-1">Forsikringsvirksomhetsloven § 6-1, § 6-2 og § 6-6 gjelder tilsvarende for virksomheten i innskuddspensjonsforetak.</article></article> <article class="defaultP" margin-top="true">§ 1-5 første og annet ledd skal lyde:</article><article class="legalP" id="kapittel-1-ledd-3">Reglene i § 2-9 og § 2-10 gjelder tilsvarende så langt de passer for skadeforsikringsselskaper som har tillatelse til å overta livsforsikringer etter forsikringsvirksomhetsloven § 1-3 annet ledd.</article><article class="legalP" id="kapittel-1-ledd-4">Skadeforsikringsselskaper som har tillatelse etter forsikringsvirksomhetsloven § 1-3 annet ledd til å overta livsforsikringer, kan også overta forsikringer knyttet til uførerisiko hvor det er avtalt at det i en periode på inntil fem år skal utbetales årlig innskuddsfritak/premiefritak og i tilfelle årlig uførepensjon i samsvar med uføregraden, med tillegg av utbetaling av et engangsbeløp i samsvar med uføregraden ved utløpet av femårsperioden.</article> <article class="defaultP" margin-top="true">Nåværende annet ledd blir nytt tredje ledd.</article> <article class="defaultP" margin-top="true">§ 2-12 første ledd annet punktum skal lyde:</article><article class="legalP" id="kapittel-1-ledd-5">Det samme gjelder bestemmelsene i forsikringsvirksomhetsloven § 9-4, § 9-5 første og annet ledd og § 9-6 annet og tredje ledd.</article> <article class="defaultP" margin-top="true">§ 2-13 oppheves.</article> <article class="defaultP" margin-top="true">§ 4-1 skal lyde:</article><article class="futureLegalArticle" data-name="§4-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4-1</span>. <span class="legalArticleTitle">Overskudd på kontrakter uten overskuddsrett</span></span><article class="legalP" id="kapittel-1-foreslåttparagraf-2-ledd-1">Overskudd som etter forsikringsvirksomhetsloven § 9-9 første ledd, jf. § 7-10 og § 8-4, er tilordnet kontrakter uten overskuddsrett, tilfaller institusjonen. Det samme gjelder overskudd etter forsikringsvirksomhetsloven § 9-10 tredje ledd, jf. § 7-10 annet ledd.</article></article> <article class="defaultP" margin-top="true">§ 4-2 skal lyde:</article><article class="futureLegalArticle" data-name="§4-2" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4-2</span>. <span class="legalArticleTitle">Overskudd tilordnet fripoliser, pensjonskapitalbevis mv.</span></span><article class="legalP" id="kapittel-1-foreslåttparagraf-3-ledd-1">Reglene om anvendelsen av overskudd i forsikringsvirksomhetsloven § 9-12, jf. § 7-10 annet ledd, gjelder også:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">fripoliser med ytelser under utbetaling,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">opptjente rettigheter i kommunale pensjonsordninger som tilordnes overskudd etter forsikringsvirksomhetsloven § 10-14 annet ledd, og</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">individuelle livsforsikringskontrakter med kontraktsfastsatte ytelser som er inngått før 1. januar 2008, unntatt når samtlige slike kontrakter er skilt ut til forvaltning som egen portefølje etter bestemmelsene i § 7-1.</article></article></li></ul></article><article class="legalP" id="kapittel-1-foreslåttparagraf-3-ledd-2">Reglene i forsikringsvirksomhetsloven § 9-12, jf. § 7-10 annet ledd, gjelder ikke pensjonsspareavtaler og pensjonsforsikringsavtaler etter innskuddspensjonsloven § 7-3.</article></article> <article class="defaultP" margin-top="true">§ 5-1 skal lyde:</article><article class="futureLegalArticle" data-name="§5-1" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 5-1</span>. <span class="legalArticleTitle">Beregning av minstekrav til avsetninger</span></span><article class="legalP" id="kapittel-1-foreslåttparagraf-4-ledd-1">Ved beregningen av minstekrav til forsikringsmessige avsetninger for de enkelte kontrakter kan institusjonen ikke benytte høyere diskonteringsrente enn beregningsrenten etter reglene i § 2-3 på det tidspunkt de enkelte deler av forpliktelsene etter kontrakten er oppstått, jf. forsikringsvirksomhetsloven § 9-16 annet ledd.</article></article> <article class="defaultP" margin-top="true">§ 5-3 skal lyde:</article><article class="futureLegalArticle" data-name="§5-3" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5-3</span>. <span class="legalArticleTitle">Avsetning til dekning av særskilt avkastningsgaranti</span></span><article class="legalP" id="kapittel-1-foreslåttparagraf-5-ledd-1">Supplerende avsetning til dekning av avkastningsgaranti knyttet til særskilt investeringsportefølje, jf. forsikringsvirksomhetsloven § 9-18 tredje ledd, skal tilsvare kapitalverdien på beregningstidspunktet av den garanterte avkastning med tillegg av den porteføljeverdi som garantien etter avtalen til enhver tid er knyttet til, og med fradrag av verdien av investeringsporteføljen på beregningstidspunktet.</article></article> <article class="defaultP" margin-top="true">§ 5-6 skal lyde:</article><article class="futureLegalArticle" data-name="§5-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 5-6</span>. <span class="legalArticleTitle">Beregning av tilleggsavsetninger</span></span><article class="legalP" id="kapittel-1-foreslåttparagraf-6-ledd-1">Et livsforsikringsselskap kan ved fastsettelsen av årets tilleggsavsetninger i prosent av premiereserve knyttet til den enkelte kontrakt i kollektivporteføljen etter forsikringsvirksomhetsloven § 9-17 annet ledd, bruke en høyere prosentsats for grupper av kontrakter uten eller med lave tilleggsavsetninger med sikte på at disse kontraktenes tilleggsavsetninger skal tilsvare 3,5 prosent av premiereserven for den enkelte kontrakt.</article></article> <article class="defaultP" margin-top="true">§ 5-7 første ledd skal lyde:</article><article class="legalP" id="kapittel-1-ledd-6">Institusjonen kan ikke uten samtykke etter forsikringsvirksomhetsloven § 9-11 første ledd foreta avsetning til risikoutjevningsfondet som medfører at fondet vil overstige 150 prosent av institusjonens samlede risikopremier i regnskapsåret. Dette gjelder ikke avkastning tilordnet risikoutjevningsfondet etter forsikringsvirksomhetsloven § 9-9 første ledd.</article> <article class="defaultP" margin-top="true">§ 5-7 tredje og fjerde ledd skal lyde:</article><article class="legalP" id="kapittel-1-ledd-7">Reglene om overskudd på risikoresultatet i forsikringsvirksomhetsloven § 9-10 tredje ledd gjelder ikke risikoforsikringer av høyst ett års varighet som etter melding til Finanstilsynet ikke har rett til overskudd. Overskudd på risikoresultatet for slike forsikringer tilordnes selskapet.</article><article class="legalP" id="kapittel-1-ledd-8">Må institusjonen endre grunnlaget for beregningen av kapitalverdiene slik at de forsikringsmessige avsetninger må forhøyes etter plan som nevnt i forsikringsvirksomhetsloven § 9-25, kan risikoutjevningsfondet benyttes til å dekke manglende premiereserve.</article> <article class="defaultP" margin-top="true">§ 6-1 skal lyde:</article><article class="futureLegalArticle" data-name="§6-1" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 6-1</span>. <span class="legalArticleTitle">Flerårig avkastningsgaranti for særskilt investeringsportefølje</span></span><article class="legalP" id="kapittel-1-foreslåttparagraf-7-ledd-1">I avtale etter foretakspensjonsloven § 11-1 eller forsikringsvirksomhetsloven § 10-15 om at midlene i en kollektiv pensjonsordning med kontraktsfastsatte ytelser skal forvaltes i en særskilt investeringsportefølje, kan det fastsettes at institusjonen garanterer at avkastningen av investeringsporteføljen over et bestemt antall år, minst skal ligge på det nivå avtalen angir. Slik garanti kan ikke dekke en periode som overstiger fem år.</article></article> <article class="defaultP" margin-top="true">§ 6-2 annet ledd annet punktum skal lyde:</article><article class="legalP" id="kapittel-1-ledd-9">Udekket rest skal dekkes ved tilskudd fra foretaket, eller i tilfelle belastes institusjonen etter foretakspensjonsloven § 11-1 fjerde ledd eller forsikringsvirksomhetsloven § 10-15 tredje ledd.</article> <article class="defaultP" margin-top="true">§ 6-5 skal lyde:</article><article class="futureLegalArticle" data-name="§6-5" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 6-5</span>. <span class="legalArticleTitle">Supplerende avsetninger for garantiansvar</span></span><article class="legalP" id="kapittel-1-foreslåttparagraf-8-ledd-1">Institusjonen skal foreta supplerende avsetninger etter § 5-3, jf. forsikringsvirksomhetsloven § 9-18 tredje og fjerde ledd, til dekning av sitt garantiansvar etter reglene i § 6-1 til § 6-3.</article></article> <article class="defaultP" margin-top="true">I § 7-1 skal innledningen i tredje ledd lyde:</article><article class="legalP" id="kapittel-1-ledd-10">For selskapets forvaltning av porteføljen gjelder bestemmelsene i forsikringsvirksomhetsloven kapittel 9 med følgende unntak:</article> <article class="defaultP" margin-top="true">§ 7-2 annet ledd skal lyde:</article><article class="legalP" id="kapittel-1-ledd-11">Ved flytting av en forsikringskontrakt gjelder reglene i forsikringsvirksomhetsloven kapittel 11.</article> <article class="defaultP" margin-top="true">§ 9-3 skal lyde:</article><article class="futureLegalArticle" data-name="§9-3" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 9-3</span>. <span class="legalArticleTitle">Krav til livsforsikringsselskapers og pensjonsforetaks ansvarlige kapital</span></span><article class="legalP" id="kapittel-1-foreslåttparagraf-9-ledd-1">Ved beregningen av kravet til ansvarlig kapital etter forsikringsvirksomhetsloven § 6-3, § 7-9 første og annet ledd og § 8-3 første ledd gjelder bestemmelsene i forskrift 1. juni 1990 nr. 435 om beregning av ansvarlig kapital for finansinstitusjoner, oppgjørssentraler og verdipapirforetak, og forskrift 22. desember 2006 nr. 1616 om minstekrav til kapitaldekning i forsikringsselskaper, pensjonskasser, innskuddspensjonsforetak og holdingselskap i forsikringskonsern.</article><article class="legalP" id="kapittel-1-foreslåttparagraf-9-ledd-2">Forskrift 1. juni 1990 nr. 435 om beregning av ansvarlig kapital for finansinstitusjoner, oppgjørssentraler og verdipapirforetak § 7 første ledd bokstav m og n og annet ledd bokstav b og c gjelder ikke for pensjonskasser som har vedtektsfestet at den ikke kan innhente ansvarlig kapital fra andre enn foretak eller institusjon som har pensjonsordning i pensjonskassen.</article></article> <article class="defaultP" margin-top="true">§ 10-1 første ledd skal lyde:</article><article class="legalP" id="kapittel-1-ledd-12">Ordinær årspremie beregnet etter forsikringsvirksomhetsloven § 10-5 første ledd, skal betales forskuddsvis ved forsikringsårets begynnelse. Premien kan etter avtale med forsikringsselskapet innbetales forskuddsvis i halvårlige terminer, kvartalsvise terminer eller i månedlige terminer. Ved oppdeling av premien i terminer skal det beregnes et termintillegg som dekker økte administrasjonskostnader og reduserte renteinntekter. Termintillegg benyttes tilsvarende ved reguleringspremie og engangspremier.</article> <article class="defaultP" margin-top="true">§ 10-1 tredje og fjerde ledd skal lyde:</article><article class="legalP" id="kapittel-1-ledd-13">Reguleringspremie som nevnt i forsikringsvirksomhetsloven § 10-5 annet ledd skal kreves innbetalt så snart den årlige reguleringspremien er fastsatt. Innbetalingen kan fordeles over de premieterminer som gjenstår av forsikringsåret når reguleringspremien er fastsatt.</article><article class="legalP" id="kapittel-1-ledd-14">Engangspremier som nevnt i forsikringsvirksomhetsloven § 10-5 tredje ledd skal kreves innbetalt så snart de er fastsatt. Det kan fastsettes at innbetaling først skal skje samtidig med årets siste premietermin eller senest ved årets utgang.</article> <article class="defaultP" margin-top="true">I § 11-1 skal overskriften og bestemmelsen lyde:</article><article class="futureLegalArticle" data-name="§11-1" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 11-1</span>. <span class="legalArticleTitle">Beregning etter forsikringsvirksomhetsloven § 11-7</span></span><article class="legalP" id="kapittel-1-foreslåttparagraf-10-ledd-1">Ved beregning etter forsikringsvirksomhetsloven § 11-7 av midler knyttet til den kontrakt som skal flyttes, skal avkastning frem til beregningstidspunktet etter § 11-7 tredje ledd tilordnes kontrakten og disponeres etter reglene i forsikringsvirksomhetsloven § 9-9 første ledd, jf. § 7-10 og § 8-4, eller i tilfelle etter § 9-12 annet og tredje ledd, jf. § 4-2 og § 7-1 i forskriften her.</article></article> <article class="defaultP" margin-top="true">§ 11-2 første til fjerde ledd skal lyde:</article><article class="legalP" id="kapittel-1-ledd-15">Ved flytting av en kontrakt skal tilleggsavsetningene knyttet til kontrakten i avgivende institusjon som beregnet etter forsikringsvirksomhetsloven § 11-7, jf. § 11-11 til § 11-14 forhøyes etter reglene i paragrafen her.</article><article class="legalP" id="kapittel-1-ledd-16">Ved flytting av individuelle kontrakter, herunder fripoliser og pensjonskapitalbevis, skal kontraktens forholdsmessige andel av kursreguleringsfondet på beregningstidspunktet etter forsikringsvirksomhetsloven § 11-7 tredje ledd, tilordnes kontrakten som tilleggsavsetninger.</article><article class="legalP" id="kapittel-1-ledd-17">Ved flytting av kollektiv pensjonsordning eller annen kollektivkontrakt skal kontraktens forholdsmessige andel av kursreguleringsfondet på beregningstidspunktet etter forsikringsvirksomhetsloven § 11-7 tredje ledd, tilordnes kontrakten som tilleggsavsetninger. Selskapet har likevel adgang til å holde tilbake den forholdsmessige del av kursreguleringsfondet som utgjør inntil to prosent av kontraktens premiereserve.</article><article class="legalP" id="kapittel-1-ledd-18">Ved anvendelsen av annet og tredje ledd beregnes en kontrakts forholdsmessige andel av kursreguleringsfondet ut fra forholdet på beregningstidspunktet etter forsikringsvirksomhetsloven § 11-7 tredje ledd mellom de midler som er knyttet til den kontrakt som skal flyttes, og midlene knyttet til samtlige kontrakter i kollektivporteføljen som nevnt i forsikringsvirksomhetsloven § 9-7 annet ledd.</article> <article class="defaultP" margin-top="true">I § 12-1 skal overskriften lyde:</article><article class="futureLegalArticle" data-name="§12-1" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 12-1</span>. <span class="legalArticleTitle">Nærmere om informasjonsplikten i forsikringsvirksomhetsloven § 7-11 annet ledd første punktum</span></span></article> <article class="defaultP" margin-top="true">§ 12-1 første og annet ledd skal lyde:</article><article class="legalP" id="kapittel-1-ledd-19">Har pensjonskassen innskuddspensjonsordninger skal informasjon som nevnt i forsikringsvirksomhetsloven § 7-11 annet ledd første punktum omfatte pensjonskapitalens størrelse.</article><article class="legalP" id="kapittel-1-ledd-20">Har pensjonskassen kommunale pensjonsordninger skal informasjon som nevnt i forsikringsvirksomhetsloven § 7-11 annet ledd første punktum omfatte opptjent pensjon basert på beregnet folketrygd, jf. forsikringsvirksomhetsloven § 10-5 fjerde ledd.</article> <article class="defaultP" margin-top="true">§ 12-2 skal lyde:</article><article class="futureLegalArticle" data-name="§12-2" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 12-2</span>. <span class="legalArticleTitle">Informasjonsplikt når medlemmene bærer investeringsrisikoen</span></span><article class="legalP" id="kapittel-1-foreslåttparagraf-12-ledd-1">Informasjonspliktbestemmelsene i forskrift 17. desember 2007 nr. 1457 om livsforsikringsselskapers og pensjonsforetaks kapitalforvaltning (kapitalforvaltningsforskriften) § 4-1 gjelder tilsvarende for pensjonskasser som er opprettet med investeringsvalg.</article><article class="legalP" id="kapittel-1-foreslåttparagraf-12-ledd-2">For pensjonsordninger med kollektivt investeringsvalg i henhold til innskuddspensjonsloven § 3-2a og foretakspensjonsloven § 11-1a, skal medlemmene etter anmodning gis slik informasjon som nevnt i kapitalforvaltningsforskriften § 4-1 første og annet ledd.</article></article> <article class="defaultP" margin-top="true">§ 12-3 skal lyde:</article><article class="futureLegalArticle" data-name="§12-3" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 12-3</span>. <span class="legalArticleTitle">Informasjon om investeringsstrategien</span></span><article class="legalP" id="kapittel-1-foreslåttparagraf-13-ledd-1">Redegjørelsen for investeringsstrategien som nevnt i forsikringsvirksomhetsloven § 7-7 fjerde ledd, skal etter anmodning stilles til rådighet for pensjonsordningens medlemmer og pensjonister.</article></article> <article class="defaultP" margin-top="true">§ 13-2 første ledd skal lyde:</article><article class="legalP" id="kapittel-1-ledd-21">Livsforsikringsselskaper skal oppfylle kravene i forsikringsvirksomhetsloven kapittel 9 og forskriften her fra 1. januar 2008. Inntil dette tidspunkt skal livsforsikringsselskaper drive virksomheten i samsvar med bestemmelsene i lov 10. juni 1988 nr. 39 om forsikringsvirksomhet kapitlene 7 og 8 med tilhørende forskrifter, med mindre annet følger av § 13-3.</article> <article class="defaultP" margin-top="true">I § 13-2 annet ledd skal innledningen lyde:</article><article class="legalP" id="kapittel-1-ledd-22">Et livsforsikringsselskap har likevel rett til en andel av overskuddet etter forsikringsvirksomhetsloven § 9-9 første ledd tilordnet en kollektiv pensjonsordning som 1. januar 2008 har pensjonister med rett til løpende pensjon, etter følgende regler:</article> <article class="defaultP" margin-top="true">I § 13-3 skal bokstav d) og bokstav f) første ledd lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-1-ledd-22-punkt-1"><article class="legalP" id="kapittel-1-ledd-22-punkt-1-ledd-1">Livsforsikringsselskap og fondsforsikringsselskap kan gis tillatelse til sammenslåing etter forsikringsvirksomhetsloven § 3-6.</article></article></li><li data-li-identifier="f)" data-name="f)"><article class="listArticle" id="kapittel-1-ledd-22-punkt-2"><article class="legalP" id="kapittel-1-ledd-22-punkt-2-ledd-1">Skadeforsikringsselskaper som har tillatelse etter lov 10. juni 1988 nr. 39 om forsikringsvirksomhet § 1-2 tredje ledd til å overta livsforsikringer, kan også overta forsikringer knyttet til uførerisiko hvor det er avtalt at det i en periode på inntil fem år skal utbetales årlig innskuddsfritak/premiefritak og i tilfelle årlig uførepensjon i samsvar med uføregraden, med tillegg av utbetaling av et engangsbeløp i samsvar med uføregraden ved utløpet av femårsperioden.</article></article></li></ul></article> <article class="defaultP" margin-top="true">§ 13-4 skal lyde:</article><article class="futureLegalArticle" data-name="§13-4" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 13-4</span>. <span class="legalArticleTitle">Overgangsregler for pensjonskasser som driver livsforsikring</span></span><article class="legalP" id="kapittel-1-foreslåttparagraf-14-ledd-1">Private og kommunale pensjonskasser som driver virksomhet som regnes som livsforsikring, skal oppfylle kravene i forsikringsvirksomhetsloven kapittel 7 og forskriften her fra 1. januar 2008. Inntil dette tidspunkt skal pensjonskasser drive virksomheten i samsvar med bestemmelsene i forskrift 19. februar 1993 nr. 117 om forsikringsvirksomhetslovens anvendelse på pensjonskasser og pensjonsfond.</article><article class="legalP" id="kapittel-1-foreslåttparagraf-14-ledd-2">For pensjonskasser som driver virksomhet på det tidspunkt forsikringsvirksomhetsloven trer i kraft, gjelder likevel følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-14-ledd-2-punkt-1"><article class="legalP" id="kapittel-1-foreslåttparagraf-14-ledd-2-punkt-1-ledd-1">En pensjonskasse som har søkt tillatelse etter forsikringsvirksomhetsloven § 7-3 senest 1. desember 2007, kan inntil søknaden er avgjort fortsette den virksomhet pensjonskassen hadde adgang til å drive da forsikringsvirksomhetsloven trådte i kraft. Overholdes ikke fristen eller avslås søknaden, skal pensjonskassen avvikles etter ellers gjeldende regler.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-14-ledd-2-punkt-2"><article class="legalP" id="kapittel-1-foreslåttparagraf-14-ledd-2-punkt-2-ledd-1">Minstekravet til grunnkapitalen i en pensjonskasse i forsikringsvirksomhetsloven § 7-5 skal være oppfylt senest 1. januar 2009.</article></article></li></ul></article><article class="legalP" id="kapittel-1-foreslåttparagraf-14-ledd-3">Pensjonskasser skal senest 1. januar 2010 ha oppfylt minstekravet til solvensmarginkapitalen i en pensjonskasse i forsikringsvirksomhetsloven § 7-9 første ledd og § 9-2 i forskriften her. Pensjonskassene skal også senest 1. januar 2010 ha oppfylt de krav og grenser for en pensjonskasses investeringer i foretak eller annen arbeidsgiver som har pensjonsordning i pensjonskassen, som følger av forsikringsvirksomhetsloven § 7-10 og § 3-2 i forskriften her.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2011-12-21-1442/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>