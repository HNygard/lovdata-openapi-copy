<!DOCTYPE html><html lang="no"><head><title>Forskrift om fastsettelse av tvangsmulkt etter reindriftsloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-11-07-1082</dd><dt class="dokid">DokumentID</dt><dd class="dokid">LTI/forskrift/2011-11-07-1082</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 10 s 1412</dd><dt class="dateInForce">I kraft fra</dt><dd class="dateInForce">2011-11-07</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-06-15-40/§76</li></ul></dd><dt class="dateOfPublication">Kunngjort</dt><dd class="dateOfPublication">2011-11-11 14:05</dd><dt class="journalNumber">Journalnummer</dt><dd class="journalNumber">2011-0830</dd><dt class="titleShort">Korttittel</dt><dd class="titleShort">Forskrift om fastsettelse av tvangsmulkt</dd><dt class="title">Tittel</dt><dd class="title">Forskrift om fastsettelse av tvangsmulkt etter reindriftsloven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 7. november 2011 med hjemmel i lov 15. juni 2007 nr. 40 om reindrift (reindriftsloven) § 76.</dd><dt class="refid">RefID</dt><dd class="refid">forskrift/2011-11-07-1082</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fastsettelse av tvangsmulkt etter reindriftsloven<ul class="tocSubUl"><li>§ 1. Virkeområde</li><li>§ 2. Utmåling av tvangsmulkt</li><li>§ 3. Forhøyet tvangsmulkt</li><li>§ 4. Forfallstidspunkt</li><li>§ 5. Forholdet til forvaltningsloven og klage</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2011-11-07-1082" id="dokument"><h1>Forskrift om fastsettelse av tvangsmulkt etter reindriftsloven</h1><article class="legalArticle" data-lovdata-URL="LTI/forskrift/2011-11-07-1082/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskrift gjelder reindriftsstyrets og områdestyrets fastsettelse av tvangsmulkt med hjemmel i reindriftsloven § 76.</article><article class="legalP" id="paragraf-1-ledd-2">Med pålegg menes et påbud om eller forbud mot å foreta en nærmere bestemt handling. Med tvangsmulkt menes et økonomisk virkemiddel som kan anvendes for å gjennomtvinge et pålegg.</article></article><article class="legalArticle" data-lovdata-URL="LTI/forskrift/2011-11-07-1082/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Utmåling av tvangsmulkt</span></h2><article class="legalP" id="paragraf-2-ledd-1">Ved utmåling av tvangsmulkt skal det særlig legges vekt på<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">hvilken type pålegg som ikke er etterkommet,</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">hvor alvorlig unnlatelsen av å etterkomme pålegget er i forhold til de hensyn som pålegget skal ivareta,</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">hvor byrdefullt det vil være for den ansvarlige å etterkomme pålegget,</article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">vedkommendes økonomiske evne,</article></article></li><li data-li-identifier="e)" data-name="e)"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">eventuelle fordeler ved ikke å etterkomme pålegget.</article></article></li></ul></article></article><article class="legalArticle" data-lovdata-URL="LTI/forskrift/2011-11-07-1082/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forhøyet tvangsmulkt</span></h2><article class="legalP" id="paragraf-3-ledd-1">Dersom et pålegg ikke blir etterkommet til tross for fastsatt tvangsmulkt, kan tvangsmulkten forhøyes i kombinasjon med fastsettelse av ny frist.</article></article><article class="legalArticle" data-lovdata-URL="LTI/forskrift/2011-11-07-1082/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forfallstidspunkt</span></h2><article class="legalP" id="paragraf-4-ledd-1">For fastsettelse av forfallstidspunkt gjelder følgende:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">Der hvor tvangsmulkten er fastsatt i daglige terminer påløper tvangsmulkten per dag frem til pålegget blir oppfylt. Tvangsmulkten forfaller til betaling ved skriftlig påkrav.</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">Der hvor tvangsmulkten er fastsatt i ukentlige terminer påløper tvangsmulkten per uke frem til pålegget blir oppfylt. Tvangsmulkten forfaller til betaling ved skriftlig påkrav.</article></article></li><li data-li-identifier="c)" data-name="c)"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">Der hvor tvangsmulkten er fastsatt i månedlige terminer påløper tvangsmulkten per måned frem til pålegget blir oppfylt. Tvangsmulkten forfaller til betaling ved skriftlig påkrav.</article></article></li></ul></article></article><article class="legalArticle" data-lovdata-URL="LTI/forskrift/2011-11-07-1082/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forholdet til forvaltningsloven og klage</span></h2><article class="legalP" id="paragraf-5-ledd-1">Forvaltningslovens bestemmelser for enkeltvedtak gjelder ved saksbehandlingen.</article><article class="legalP" id="paragraf-5-ledd-2">Vedtak om tvangsmulkt kan påklages til overordnet organ etter forvaltningslovens bestemmelser.</article></article><article class="legalArticle" data-lovdata-URL="LTI/forskrift/2011-11-07-1082/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskrift trer i kraft straks.</article></article></main></body></html>