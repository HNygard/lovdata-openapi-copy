<!DOCTYPE html><html lang="no"><head><title>Forskrift for graden philosophiae doctor (ph.d.) ved Universitetet i Oslo</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-06-22-844</dd><dt class="dokid">DokumentID</dt><dd class="dokid">LTI/forskrift/2011-06-22-844</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 8 s 1183</dd><dt class="dateInForce">I kraft fra</dt><dd class="dateInForce">2010-06-22</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-06-21-873</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>lov/2005-04-01-15/§3-9</li></ul></dd><dt class="dateOfPublication">Kunngjort</dt><dd class="dateOfPublication">2011-08-19 14:55</dd><dt class="lastupdated">Rettet</dt><dd class="lastupdated">2016-02-19 (henvisning til konsolidert versjon)</dd><dt class="journalNumber">Journalnummer</dt><dd class="journalNumber">2011-0654</dd><dt class="titleShort">Korttittel</dt><dd class="titleShort">Forskrift om graden ph.d. ved UiO</dd><dt class="title">Tittel</dt><dd class="title">Forskrift for graden philosophiae doctor (ph.d.) ved Universitetet i Oslo</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Universitetet i Oslo 22. juni 2010 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3 og § 3-9.</dd><dt class="refid">RefID</dt><dd class="refid">forskrift/2011-06-22-844</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for graden philosophiae doctor (ph.d.) ved Universitetet i Oslo<ul class="tocSubUl"><li>Del I. Innledende bestemmelser<ul class="tocSubUl"><li>§ 1. Forskriftens virkeområde</li><li>§ 2. Omfang, innhold og målsetting for ph.d.-utdanningen</li><li>§ 3. Ansvar for ph.d.-utdanningen</li><li>§ 4. Kvalitetssikring</li></ul></li><li>Del II. Opptak<ul class="tocSubUl"><li>§ 5. Opptak</li><li>§ 6. Ph.d.-avtalen</li></ul></li><li>Del III. Gjennomføring<ul class="tocSubUl"><li>§ 7. Veiledning</li><li>§ 8. Opplæringsdel</li><li>§ 9. Rapportering</li><li>§ 10. Avhandlingen</li><li>§ 11. Meldeplikt om arbeidsresultater som har potensial for næringsmessig utnyttelse</li></ul></li><li>Del IV. Fullføring<ul class="tocSubUl"><li>§ 12. Innlevering</li><li>§ 13. Oppnevning av bedømmelseskomité</li><li>§ 14. Bedømmelseskomiteens arbeid</li><li>§ 15. Fakultetets behandling av bedømmelseskomiteens innstilling</li><li>§ 16. Ny innlevering</li><li>§ 17. Offentliggjøring av avhandlingen</li><li>§ 18. Doktorgradsprøve</li><li>§ 19. Godkjenning av doktorgradsprøve</li><li>§ 20. Kreering og diplom</li><li>§ 21. Vedlegg til diplom</li></ul></li><li>Del V. Klage, ikrafttredelse og overgangsbestemmelser<ul class="tocSubUl"><li>§ 22. Klage</li><li>§ 23. Ikrafttredelse og overgangsbestemmelser</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2011-06-22-844" id="dokument"><h1>Forskrift for graden philosophiae doctor (ph.d.) ved Universitetet i Oslo</h1> <article class="defaultP" margin-top="true"><i>[Forskriften ble ved en inkurie journalført og kunngjort med feil vedtaksår, 2011 i stedet for 2010. Forskriften ble 19. februar 2016 konsolidert med korrekt årstall og nytt kunngjøringsnummer: forskrift 22. juni 2010 nr. 4998. Lovdatas anm.]</i></article><section class="section" data-name="delI" id="kapittel-1" data-lovdata-URL="LTI/forskrift/2011-06-22-844/KAPITTEL_1"><h2>Del I. Innledende bestemmelser</h2><article class="legalArticle" data-lovdata-URL="LTI/forskrift/2011-06-22-844/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></h3><article class="legalP" id="kapittel-1-paragraf-1-ledd-1">Forskriften gjelder for doktorgradsutdanning som fører frem til graden philosophiae doctor (ph.d.). Forskriften gir regler om opptak til, gjennomføring av og avslutning av ph.d.-utdanningen.</article></article><article class="legalArticle" data-lovdata-URL="LTI/forskrift/2011-06-22-844/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Omfang, innhold og målsetting for ph.d.-utdanningen</span></h3><article class="legalP" id="kapittel-1-paragraf-2-ledd-1">Ph.d.-utdanningen organiseres i programmer som er normert til 3 års fulltidsstudier. I programmene er det inkludert en opplæringsdel av minimum 30 studiepoengs omfang.</article><article class="legalP" id="kapittel-1-paragraf-2-ledd-2">Ph.d.-utdanningen ved Universitetet i Oslo skal utdanne selvstendige forskere på høyt internasjonalt nivå, i samsvar med anerkjente vitenskapelige og etiske prinsipper. Utdanningen skal kvalifisere for forskningsvirksomhet og annet arbeid der det stilles høye krav til vitenskapelig innsikt og analytisk tenkning. Ph.d.-graden tildeles på grunnlag av:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-2-ledd-2-punkt-1"><article class="legalP" id="kapittel-1-paragraf-2-ledd-2-punkt-1-ledd-1">gjennomført opplæringsdel</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-2-punkt-2"><article class="legalP" id="kapittel-1-paragraf-2-ledd-2-punkt-2-ledd-1">vitenskapelig avhandling</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-2-punkt-3"><article class="legalP" id="kapittel-1-paragraf-2-ledd-2-punkt-3-ledd-1">doktorgradsprøve.</article></article></li></ul></article><article class="legalP" id="kapittel-1-paragraf-2-ledd-3">Doktorgradsprøven består av en prøveforelesning og et offentlig forsvar av avhandlingen, også kalt disputas.</article></article><article class="legalArticle" data-lovdata-URL="LTI/forskrift/2011-06-22-844/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Ansvar for ph.d.-utdanningen</span></h3><article class="legalP" id="kapittel-1-paragraf-3-ledd-1">Universitetsstyret har det overordnede ansvaret for ph.d.-utdanningen ved Universitetet i Oslo. Universitetsstyret selv oppretter og nedlegger program for ph.d.-utdanningen ved det enkelte fakultet.</article><article class="legalP" id="kapittel-1-paragraf-3-ledd-2">Rektor fastsetter regler om utforming av utfyllende regler og programplan. Fakultetet selv fastsetter og endrer utfyllende regler og programplan for det enkelte ph.d.-program. Med fakultetet selv menes organer på fakultetsnivå.</article><article class="legalP" id="kapittel-1-paragraf-3-ledd-3">Fakultetet selv skal orientere universitetsstyret om vesentlige endringer i programplanen.</article><article class="legalP" id="kapittel-1-paragraf-3-ledd-4">Fakultetet selv fatter vedtak om opptak til ph.d.-program, om innlevert avhandling er verdig til å forsvares for ph.d.-graden og om doktorgradsprøven kan godkjennes.</article><article class="legalP" id="kapittel-1-paragraf-3-ledd-5">Ph.d.-kandidater ved tverrfakultære utdanningstilbud skal knyttes til et ph.d.-program ved ett av universitetets fakulteter.</article></article><article class="legalArticle" data-lovdata-URL="LTI/forskrift/2011-06-22-844/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Kvalitetssikring</span></h3><article class="legalP" id="kapittel-1-paragraf-4-ledd-1">Kvalitetssystem for utdanningsvirksomheten ved Universitetet i Oslo omfatter også ph.d.-utdanningen. Fakultetene skal kvalitetssikre ph.d.-utdanningen i tråd med dette systemet.</article></article></section><section class="section" data-name="delII" id="kapittel-2" data-lovdata-URL="LTI/forskrift/2011-06-22-844/KAPITTEL_2"><h2>Del II. Opptak</h2><article class="legalArticle" data-lovdata-URL="LTI/forskrift/2011-06-22-844/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Opptak</span></h3> <article class="defaultP" margin-top="true">§ 5.1. <i>Vilkår for opptak</i></article><article class="legalP" id="kapittel-2-paragraf-1-ledd-1">For opptak til ph.d.-programmene ved Universitetet i Oslo kreves det at søkeren har minst femårig grunnutdanning, det vil si en mastergrad eller tilsvarende, eller en tilsvarende utdanning som det enkelte fakultet har godkjent som grunnlag for opptak. Fakultetene kan i sine utfyllende regler stille ytterligere krav til opptak.</article><article class="legalP" id="kapittel-2-paragraf-1-ledd-2">Søknad om å bli tatt opp på ph.d.-program skal sendes fakultetet på fastsatt skjema. Prosedyren for opptak ved det enkelte fakultet er fastsatt i fakultetets ph.d.-program.</article><article class="legalP" id="kapittel-2-paragraf-1-ledd-3">Følgende dokumentasjon skal være vedlagt søknaden:<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-1-ledd-3-punkt-1"><article class="legalP" id="kapittel-2-paragraf-1-ledd-3-punkt-1-ledd-1">dokumentasjon for den utdanning som skal ligge til grunn for opptaket</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-3-punkt-2"><article class="legalP" id="kapittel-2-paragraf-1-ledd-3-punkt-2-ledd-1">prosjektbeskrivelse med fremdriftsplan</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-3-punkt-3"><article class="legalP" id="kapittel-2-paragraf-1-ledd-3-punkt-3-ledd-1">finansiering</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-3-punkt-4"><article class="legalP" id="kapittel-2-paragraf-1-ledd-3-punkt-4-ledd-1">angivelse av eventuelle behov for faglige og materielle ressurser av større omfang</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-3-punkt-5"><article class="legalP" id="kapittel-2-paragraf-1-ledd-3-punkt-5-ledd-1">forslag til minst en veileder, dersom ikke fakultetet har bestemt noe annet.</article></article></li></ul></article><article class="legalP" id="kapittel-2-paragraf-1-ledd-4">Fakultetet selv kan fastsette ytterligere krav til dokumentasjon i sine utfyllende regler.</article> <article class="defaultP" margin-top="true">§ 5.2. <i>Opptaksvedtak</i></article><article class="legalP" id="kapittel-2-paragraf-1-ledd-5">Vedtak om opptak fattes av fakultetet selv. Vedtaket baseres på en samlet vurdering av søknaden. Fakultetet kan i programplanen og i utfyllende regler fastsette kriterier for opptak, og eventuelt rangere kvalifiserte søkere når antall søkere overstiger opptakskapasiteten.</article><article class="legalP" id="kapittel-2-paragraf-1-ledd-6">Opptak skal nektes om:<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-1-ledd-6-punkt-1"><article class="legalP" id="kapittel-2-paragraf-1-ledd-6-punkt-1-ledd-1">avtaler med ekstern tredjepart er til hinder for offentliggjøring og offentlig forsvar av avhandlingen</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-6-punkt-2"><article class="legalP" id="kapittel-2-paragraf-1-ledd-6-punkt-2-ledd-1">søkeren ikke vil kunne oppfylle kravet om at minimum ett år av ph.d.-programmet skal gjennomføres etter at vedkommende er tatt opp på ph.d.-programmet, jf. § 5.3.</article></article></li></ul></article><article class="legalP" id="kapittel-2-paragraf-1-ledd-7">Fakultetet selv kan sette ytterligere vilkår for opptak i programmets utfyllende regler.</article><article class="legalP" id="kapittel-2-paragraf-1-ledd-8">Opptaksvedtaket skal fastsette opptaksperioden og oppnevne minst en veileder.</article> <article class="defaultP" margin-top="true">§ 5.3. <i>Opptaksperiode</i></article><article class="legalP" id="kapittel-2-paragraf-1-ledd-9">Ph.d.-utdanningen er normert til 3 års fulltidsstudier. Det er ikke anledning til å planlegge gjennomføring av ph.d.-utdanningen med en progresjon som gir lengre studieløp enn 6 år.</article><article class="legalP" id="kapittel-2-paragraf-1-ledd-10">Fakultetene kan i sine utfyllende regler ha strengere krav til progresjon under studieløpet.</article><article class="legalP" id="kapittel-2-paragraf-1-ledd-11">Maksimaltid på et ph.d.-program er 8 år fra startdato. Lovfestede permisjoner og pliktarbeid medregnes ikke.</article><article class="legalP" id="kapittel-2-paragraf-1-ledd-12">Det skal normalt søkes om opptak på et ph.d.-program innen 3 måneder etter oppstart av det forskningsprosjekt som skal lede frem til ph.d.-graden. Dersom det gjenstår mindre enn 1 års fulltidsarbeid med doktorgradsprosjektet, skal søkeren avvises, jf. § 5.2.</article><article class="legalP" id="kapittel-2-paragraf-1-ledd-13">Ved lovhjemlede avbrudd forlenges opptaksperioden tilsvarende.</article><article class="legalP" id="kapittel-2-paragraf-1-ledd-14">Opptaksperioden kan etter søknad forlenges på annet grunnlag. I søknaden må det vedlegges en redegjørelse for hva som er gjort/publisert og hva som gjenstår av doktorgradsarbeidet. Søknaden kan innvilges der fakultetet etter en samlet vurdering finner at prosjektet vil kunne gjennomføres i forlengelsesperioden. Bekreftelse fra veileder og grunnenhet på veiledning i forlengelsesperioden må foreligge.</article><article class="legalP" id="kapittel-2-paragraf-1-ledd-15">Ved innvilgelse av forlengelsen kan fakultetet selv sette ytterligere betingelser.</article><article class="legalP" id="kapittel-2-paragraf-1-ledd-16">Etter opptaksperiodens utløp opphører partenes rettigheter og plikter i henhold til doktorgradsavtalen, slik at ph.d.-kandidaten mister rett til veiledning, kursdeltagelse og tilgang til universitetets infrastruktur. Kandidaten kan likevel søke fakultetet om å få levere inn avhandlingen til bedømmelse for ph.d.-graden.</article> <article class="defaultP" margin-top="true">§ 5.4. <i>Avslutning før avtalt tid</i></article> <article class="defaultP" margin-top="true"><i>Frivillig avslutning:</i></article><article class="legalP" id="kapittel-2-paragraf-1-ledd-17">Kandidaten og institusjonen kan avtale at ph.d.-utdanningen avsluttes før avtalt tid. Ved slik avslutning av ph.d.-utdanningen skal det fastsettes skriftlig hvordan spørsmål knyttet til eventuelle tilsettingsforhold, finansiering, rettigheter til resultater m.v. skal ordnes.</article><article class="legalP" id="kapittel-2-paragraf-1-ledd-18">Ved frivillig avslutning som skyldes kandidatens ønske om å skifte prosjekt eller overgang til annet program, skal kandidaten søke nytt opptak på grunnlag av det nye prosjektet. Overgang til en ikke-organisert grad (dr.philos.) er å betrakte som frivillig avslutning. Begrunnet søknad sendes fakultetet, som fatter vedtak i saken.</article> <article class="defaultP" margin-top="true"><i>Tvungen avslutning:</i></article><article class="legalP" id="kapittel-2-paragraf-1-ledd-19">Fakultetet selv kan vedta tvungen avslutning av ph.d.-utdanningen før avtalt tid. Slik avslutning kan besluttes hvis ett eller flere av følgende forhold foreligger:<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-1-ledd-19-punkt-1"><article class="legalP" id="kapittel-2-paragraf-1-ledd-19-punkt-1-ledd-1">vesentlig forsinkelse i gjennomføringen av opplæringsdelen, grunnet forhold som kandidaten selv har herredømme over</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-19-punkt-2"><article class="legalP" id="kapittel-2-paragraf-1-ledd-19-punkt-2-ledd-1">gjentatte eller vesentlige brudd fra kandidatens side på informasjons-, oppfølgings- eller rapporteringsplikt, herunder unnlatt innsendelse av fremdriftsrapport, jf. § 9</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-19-punkt-3"><article class="legalP" id="kapittel-2-paragraf-1-ledd-19-punkt-3-ledd-1">forsinkelse i fremdriften av forskningsprosjektet som er av en slik art at det skaper begrunnet tvil om hvorvidt kandidaten vil kunne fullføre prosjektet innenfor avtalt tid. For å danne grunnlag for tvungen avslutning må forsinkelsen skyldes forhold som kandidaten selv har herredømme over</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-19-punkt-4"><article class="legalP" id="kapittel-2-paragraf-1-ledd-19-punkt-4-ledd-1">brudd på de forskningsetiske retningslinjer som gjelder for fagområdet</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-19-punkt-5"><article class="legalP" id="kapittel-2-paragraf-1-ledd-19-punkt-5-ledd-1">opptreden fra en kandidat som bryter med den tillit som må foreligge mellom universitet og kandidat under gjennomføringen, herunder straffbare forhold knyttet til gjennomføringen av ph.d.-utdanningen.</article></article></li></ul></article><article class="legalP" id="kapittel-2-paragraf-1-ledd-20">Ph.d.-kandidater som er tilsatt ved Universitetet i Oslo kan sies opp fra sin stilling når det har saklig grunn i virksomhetens eller tjenestemannens forhold, jf. lov om statens tjenestemenn m.m. § 9 og § 10, eller avskjediges i medhold av § 15.</article></article><article class="legalArticle" data-lovdata-URL="LTI/forskrift/2011-06-22-844/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Ph.d.-avtalen</span></h3><article class="legalP" id="kapittel-2-paragraf-2-ledd-1">Opptak på ett av universitetets ph.d.-programmer formaliseres ved at skriftlig avtale underskrives av ph.d.-kandidat, veileder, grunnenhet og fakultet. Avtalen regulerer partenes rettigheter og plikter i opptaksperioden. Veileder som oppnevnes etter opptakstidspunktet skal underskrive avtalen umiddelbart etter oppnevning. Minst én veileder skal være oppnevnt ved opptakstidspunktet, jf. § 7.2.</article><article class="legalP" id="kapittel-2-paragraf-2-ledd-2">Ph.d.-kandidater som tilsettes ved Universitetet i Oslo undertegner egen arbeidsavtale med Universitetet.</article><article class="legalP" id="kapittel-2-paragraf-2-ledd-3">For ph.d.-kandidater med finansiering fra, tilsetting hos eller som mottar andre bidrag fra en ekstern part, skal det, i tråd med fastsatte retningslinjer, inngås egen avtale mellom kandidaten, universitetet og den eksterne part. Universitetets Avtale for gjennomføring av doktorgradsutdanning i samarbeid med ekstern part skal benyttes ved nasjonale parter.</article><article class="legalP" id="kapittel-2-paragraf-2-ledd-4">I tilfeller hvor ph.d.-kandidaten skal ha tilknytning til utenlandske institusjoner, må universitetets retningslinjer for slikt samarbeid følges, og egne avtaler inngås på fastsatte skjema. Avtalen skal normalt foreligge sammen med opptaksavtalen.</article><article class="legalP" id="kapittel-2-paragraf-2-ledd-5">I tilfeller hvor ph.d.-kandidaten skal ha tilknytning til flere fakulteter, skal det inngås en egen avtale for samarbeidet. Det er utarbeidet egne retningslinjer og avtaleskjema for tverrfakultært samarbeid. Avtalen skal normalt foreligge sammen med opptaksavtalen.</article></article></section><section class="section" data-name="delIII" id="kapittel-3" data-lovdata-URL="LTI/forskrift/2011-06-22-844/KAPITTEL_3"><h2>Del III. Gjennomføring</h2><article class="legalArticle" data-lovdata-URL="LTI/forskrift/2011-06-22-844/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Veiledning</span></h3> <article class="defaultP" margin-top="true">§ 7.1. <i>Veiledningens innhold</i></article><article class="legalP" id="kapittel-3-paragraf-1-ledd-1">Arbeidet med doktorgradsavhandlingen skal foregå under individuell veiledning. Fakultet, grunnenhet og veilederne skal sammen sikre at ph.d.-kandidaten deltar i et aktivt forskningsmiljø.</article><article class="legalP" id="kapittel-3-paragraf-1-ledd-2">Kandidat og veiledere skal ha jevnlig kontakt. Kontakthyppigheten skal fremgå av den årlige fremdriftsrapporteringen, jf. § 9.</article><article class="legalP" id="kapittel-3-paragraf-1-ledd-3">Veilederne plikter å holde seg orientert om fremdriften i kandidatens arbeid og vurdere den i forhold til prosjektbeskrivelsens fremdriftsplan, jf. § 5.1.</article><article class="legalP" id="kapittel-3-paragraf-1-ledd-4">Veilederne plikter å følge opp faglige forhold som kan medføre forsinket gjennomføring av forskerutdanningen, slik at denne kan fullføres innenfor normert tidsramme.</article><article class="legalP" id="kapittel-3-paragraf-1-ledd-5">Veilederne skal gi råd om formulering og avgrensning av tema og problemstillinger, drøfte og vurdere hypoteser og metoder, drøfte resultater og tolkningen av disse, drøfte opplegg og gjennomføring av fremstillingen, herunder disposisjon, språklig form, dokumentasjon mv., og gi hjelp til orientering i faglitteratur og datagrunnlag i forhold til bibliotek, arkiv, etc. Videre skal veilederne gi kandidaten veiledning i forskningsetiske spørsmål knyttet til avhandlingen.</article> <article class="defaultP" margin-top="true">§ 7.2. <i>Oppnevning av veiledere</i></article><article class="legalP" id="kapittel-3-paragraf-1-ledd-6">Kandidaten skal som hovedregel ha to veiledere. Veilederne oppnevnes av fakultetet selv og minst en veileder skal være oppnevnt på opptakstidspunktet. Alle veiledere skal ha doktorgrad eller tilsvarende kompetanse innenfor fagfeltet.</article> <article class="defaultP" margin-top="true">§ 7.3. <i>Hovedveileder</i></article><article class="legalP" id="kapittel-3-paragraf-1-ledd-7">Hovedveilederen har det faglige hovedansvaret for kandidaten. Hovedveilederen skal normalt være tilsatt ved det fakultetet ph.d.-kandidaten er opptatt ved, eller ved annen enhet ved universitetet som fakultetet har godkjent.</article><article class="legalP" id="kapittel-3-paragraf-1-ledd-8">Fakultetet selv kan oppnevne ekstern hovedveileder. I slike tilfeller skal det oppnevnes en medveileder tilsatt ved Universitetet i Oslo.</article> <article class="defaultP" margin-top="true">§ 7.4. <i>Medveiledere</i></article><article class="legalP" id="kapittel-3-paragraf-1-ledd-9">Medveiledere er fagpersoner som gir veiledning og som deler det faglige ansvaret for kandidaten.</article></article><article class="legalArticle" data-lovdata-URL="LTI/forskrift/2011-06-22-844/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Opplæringsdel</span></h3> <article class="defaultP" margin-top="true">§ 8.1. <i>Regelverk, formål, innhold og omfang</i></article><article class="legalP" id="kapittel-3-paragraf-2-ledd-1">Enkelte bestemmelser om eksamener i lov om universiteter og høyskoler samt relevante bestemmelser i forskrift om studier og eksamener ved Universitetet i Oslo regulerer elementer med eksamen som inngår i ph.d.-programmets opplæringsdel.</article><article class="legalP" id="kapittel-3-paragraf-2-ledd-2">Opplæringsdelen skal, sammen med avhandlingsarbeidet, gi utdanning på høyt faglig nivå, med gjennomføring av et vitenskapelig arbeid, trening i faglig formidling og innføring i forskningsetikk, vitenskapsteori og vitenskapsmetode.</article><article class="legalP" id="kapittel-3-paragraf-2-ledd-3">Opplæringsdelen skal tilsvare minst 30 studiepoeng, hvorav minst 20 studiepoeng skal avlegges etter opptak. Elementer som skal inngå i opplæringsdelen kan ikke være eldre enn 2 år ved opptaksdato.</article><article class="legalP" id="kapittel-3-paragraf-2-ledd-4">Opplæringsdelen skal normalt avlegges ved Universitetet i Oslo. Fakultetet selv kan godkjenne at kurs og andre faglige aktiviteter gjennomført utenfor Universitetet i Oslo inngår i opplæringsdelen.</article><article class="legalP" id="kapittel-3-paragraf-2-ledd-5">Fakultetet selv fastsetter hvilke elementer som kan inngå i opplæringsdelen, krav til dokumentasjon og rangeringsregler for opptak til kurs eller emner på ph.d.-nivå som tilbys ved fakultetet.</article> <article class="defaultP" margin-top="true">§ 8.2. <i>Kandidatens rettigheter ved permisjon</i></article><article class="legalP" id="kapittel-3-paragraf-2-ledd-6">Ph.d.-kandidater som har foreldrepermisjon fra ph.d.-programmet kan likevel følge undervisning og avlegge eksamener i emner og kurs som skal inngå som en del av kandidatens opplæringsdel under permisjonstiden, i tråd med lov om folketrygd (folketrygdloven), kapittel 14, § 14-10, fjerde ledd og NAVs rundskriv til § 14-10, fjerde ledd av 18. desember 2006, sist endret 30. juni 2009.</article></article><article class="legalArticle" data-lovdata-URL="LTI/forskrift/2011-06-22-844/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Rapportering</span></h3><article class="legalP" id="kapittel-3-paragraf-3-ledd-1">I opptaksperioden skal ph.d.-kandidaten og oppnevnte veiledere årlig og på fastsatt skjema levere separate skriftlige rapporter om fremdriften i forskerutdanningen. Rapportene skal sendes til og godkjennes av fakultetet.</article><article class="legalP" id="kapittel-3-paragraf-3-ledd-2">Skjema og retningslinjer for gjennomføring av rapporteringen utarbeides av det enkelte fakultet selv.</article><article class="legalP" id="kapittel-3-paragraf-3-ledd-3">Manglende eller mangelfull fremdriftsrapportering fra kandidaten kan medføre tvungen avslutning av forskerutdanningen før opptaksperiodens utløp, jf. § 5.4.</article><article class="legalP" id="kapittel-3-paragraf-3-ledd-4">Veiledere som unnlater å følge opp rapporteringsplikten kan bli fratatt veilederansvaret.</article><article class="legalP" id="kapittel-3-paragraf-3-ledd-5">Fakultetet kan ved behov kreve særskilt rapportering når dette anses nødvendig.</article></article><article class="legalArticle" data-lovdata-URL="LTI/forskrift/2011-06-22-844/§10" data-name="§10" id="kapittel-3-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Avhandlingen</span></h3> <article class="defaultP" margin-top="true">§ 10.1. <i>Krav til avhandlingen</i></article><article class="legalP" id="kapittel-3-paragraf-4-ledd-1">Avhandlingen skal være et selvstendig, vitenskapelig arbeid som oppfyller internasjonale standarder med hensyn til etiske krav, faglig nivå og metode.</article><article class="legalP" id="kapittel-3-paragraf-4-ledd-2">Avhandlingen skal bidra til å utvikle ny faglig kunnskap og ligge på et faglig nivå som tilsier at den vil kunne publiseres som en del av fagets vitenskapelige litteratur.</article><article class="legalP" id="kapittel-3-paragraf-4-ledd-3">En sammenstilling av flere mindre arbeider kan godtas som avhandling dersom det er en sammenheng mellom arbeidene og det er redegjort for denne sammenhengen.</article><article class="legalP" id="kapittel-3-paragraf-4-ledd-4">En avhandling kan innleveres til bedømmelse av flere i fellesskap dersom de individuelle bidragene kan identifiseres.</article><article class="legalP" id="kapittel-3-paragraf-4-ledd-5">Dersom et skriftlig arbeid er blitt til i samvirke med andre forfattere, skal ph.d.-kandidaten følge de normer for medforfatterskap som er allment akseptert i fagmiljøet og Universitetet i Oslos retningslinjer for medforfatterskap.</article><article class="legalP" id="kapittel-3-paragraf-4-ledd-6">I avhandlinger hvor det inngår arbeider med flere forfattere skal det følge en medforfatterskapserklæring som beskriver kandidatens og den enkelte medforfatters bidrag i hvert enkeltarbeid.</article><article class="legalP" id="kapittel-3-paragraf-4-ledd-7">Ved bruk av publiserte arbeider kan disse ikke godtas som del av et doktorgradsarbeid hvis de ved kandidatens opptakstidspunkt er eldre enn 5 år fra publiseringsdato. Rektor kan dispensere fra dette kravet dersom helt ekstraordinære forhold tilsier det.</article><article class="legalP" id="kapittel-3-paragraf-4-ledd-8">Fakultetet bestemmer hvilke språk som kan benyttes i en avhandling.</article> <article class="defaultP" margin-top="true">§ 10.2. <i>Arbeider som ikke godtas</i></article><article class="legalP" id="kapittel-3-paragraf-4-ledd-9">Arbeider eller deler av et arbeid som har vært godtatt som grunnlag for tidligere avlagte eksamener eller grader, kan ikke antas til bedømmelse. Data, analyser eller metoder fra tidligere grader kan likevel benyttes som grunnlag for arbeid med doktorgradsprosjektet.</article><article class="legalP" id="kapittel-3-paragraf-4-ledd-10">Dersom avhandlingen etter innlevering til Universitetet i Oslo også leveres til bedømmelse ved et annet lærested, skal saksbehandlingen ved Universitetet i Oslo stanses.</article></article><article class="legalArticle" data-lovdata-URL="LTI/forskrift/2011-06-22-844/§11" data-name="§11" id="kapittel-3-paragraf-5"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Meldeplikt om arbeidsresultater som har potensial for næringsmessig utnyttelse</span></h3><article class="legalP" id="kapittel-3-paragraf-5-ledd-1">Ph.d.-kandidater som er tilsatt ved Universitetet i Oslo har meldeplikt om arbeidsresultater med næringsmessig potensial som gjøres i arbeidsforholdet etter lov 17. april 1970 nr. 21 om arbeidstakeroppfinnelser, åndsverkloven av 12. mai 1961 nr. 2 og kretsmønsterloven av 15. juni 1990 nr. 27, samt andre arbeidsresultater som er omfattet av UiOs rettighetspolitikk. I forbindelse med inngåelse av ansettelsesavtale skal det også inngås en egen avtale mellom Universitetet i Oslo og arbeidstaker om overtakelse av rettigheter til arbeidsresultater, som gir en nærmere regulering av arbeidstakers og arbeidsgivers plikter i tilknytning til utnyttelsen, inntektsfordeling, mv.</article><article class="legalP" id="kapittel-3-paragraf-5-ledd-2">For ph.d.-kandidater med ekstern arbeidsgiver skal tilsvarende meldeplikt nedfelles i avtale mellom Universitetet i Oslo, ph.d.-kandidaten og den eksterne arbeidsgiver.</article><article class="legalP" id="kapittel-3-paragraf-5-ledd-3">For ph.d.-kandidater uten arbeidsgiver, skal tilsvarende meldeplikt nedfelles i opptaksavtalen mellom Universitetet i Oslo og ph.d.-kandidaten.</article></article></section><section class="section" data-name="delIV" id="kapittel-4" data-lovdata-URL="LTI/forskrift/2011-06-22-844/KAPITTEL_4"><h2>Del IV. Fullføring</h2><article class="legalArticle" data-lovdata-URL="LTI/forskrift/2011-06-22-844/§12" data-name="§12" id="kapittel-4-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Innlevering</span></h3> <article class="defaultP" margin-top="true">§ 12.1. <i>Innlevering av avhandlingen</i></article><article class="legalP" id="kapittel-4-paragraf-1-ledd-1">Søknad om å få avhandlingen bedømt rettes til fakultetet. Søknaden kan først leveres når opplæringsdelen er godkjent.</article><article class="legalP" id="kapittel-4-paragraf-1-ledd-2">Som vedlegg til søknaden skal følge:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-1-ledd-2-punkt-1"><article class="legalP" id="kapittel-4-paragraf-1-ledd-2-punkt-1-ledd-1">avhandlingen i det antall eksemplarer fakultetet har bestemt</article></article></li><li data-li-identifier="-" data-name="-"><article class="listArticle" id="kapittel-4-paragraf-1-ledd-2-punkt-2"><article class="legalP" id="kapittel-4-paragraf-1-ledd-2-punkt-2-ledd-1">bekreftelse på godkjent opplæringsdel</article></article></li><li data-li-identifier="-" data-name="-"><article class="listArticle" id="kapittel-4-paragraf-1-ledd-2-punkt-3"><article class="legalP" id="kapittel-4-paragraf-1-ledd-2-punkt-3-ledd-1">dokumentasjon på innhenting av nødvendige tillatelser</article></article></li><li data-li-identifier="-" data-name="-"><article class="listArticle" id="kapittel-4-paragraf-1-ledd-2-punkt-4"><article class="legalP" id="kapittel-4-paragraf-1-ledd-2-punkt-4-ledd-1">medforfattererklæringer hvor dette er påkrevd i henhold til § 10.1</article></article></li><li data-li-identifier="-" data-name="-"><article class="listArticle" id="kapittel-4-paragraf-1-ledd-2-punkt-5"><article class="legalP" id="kapittel-4-paragraf-1-ledd-2-punkt-5-ledd-1">erklæring om hvorvidt doktorgradsarbeidet leveres inn til bedømmelse for første eller andre gang</article></article></li><li data-li-identifier="-" data-name="-"><article class="listArticle" id="kapittel-4-paragraf-1-ledd-2-punkt-6"><article class="legalP" id="kapittel-4-paragraf-1-ledd-2-punkt-6-ledd-1">erklæring om at doktorgradsarbeidet ikke er levert inn til bedømmelse ved annen institusjon.</article></article></li></ul></article> <article class="defaultP" margin-top="true">§ 12.2. <i>Fakultetets behandling av søknaden</i></article><article class="legalP" id="kapittel-4-paragraf-1-ledd-3">Fakultetet selv behandler søknad om å få avhandlingen bedømt. Søknad som ikke fyller kravene i § 12.1 skal avvises.</article></article><article class="legalArticle" data-lovdata-URL="LTI/forskrift/2011-06-22-844/§13" data-name="§13" id="kapittel-4-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Oppnevning av bedømmelseskomité</span></h3><article class="legalP" id="kapittel-4-paragraf-2-ledd-1">Når fakultetet selv har godkjent søknad om å få avhandlingen bedømt, oppnevner fakultetet selv en sakkyndig bedømmelseskomité på minst tre medlemmer som skal bedømme avhandlingen, prøveforelesningen og disputasen. Habilitetsreglene i forvaltningslovens § 6 gjelder for komiteens medlemmer.</article><article class="legalP" id="kapittel-4-paragraf-2-ledd-2">Det bør normalt ikke gå mer enn 4 uker fra søknaden er godkjent til komiteen er oppnevnt.</article><article class="legalP" id="kapittel-4-paragraf-2-ledd-3">Bedømmelseskomiteen skal som hovedregel settes sammen slik at:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-2-ledd-3-punkt-1"><article class="legalP" id="kapittel-4-paragraf-2-ledd-3-punkt-1-ledd-1">begge kjønn er representert</article></article></li><li data-li-identifier="-" data-name="-"><article class="listArticle" id="kapittel-4-paragraf-2-ledd-3-punkt-2"><article class="legalP" id="kapittel-4-paragraf-2-ledd-3-punkt-2-ledd-1">minst ett av medlemmene er uten tilknytning til Universitetet i Oslo</article></article></li><li data-li-identifier="-" data-name="-"><article class="listArticle" id="kapittel-4-paragraf-2-ledd-3-punkt-3"><article class="legalP" id="kapittel-4-paragraf-2-ledd-3-punkt-3-ledd-1">minst ett av medlemmene er uten tilknytning til norske institusjoner</article></article></li><li data-li-identifier="-" data-name="-"><article class="listArticle" id="kapittel-4-paragraf-2-ledd-3-punkt-4"><article class="legalP" id="kapittel-4-paragraf-2-ledd-3-punkt-4-ledd-1">alle medlemmene har doktorgrad eller tilsvarende kompetanse.</article></article></li></ul></article><article class="legalP" id="kapittel-4-paragraf-2-ledd-4">Dersom kriteriene fravikes skal dette begrunnes særskilt.</article><article class="legalP" id="kapittel-4-paragraf-2-ledd-5">Grunnenheten foreslår bedømmelseskomité. Forslaget skal begrunnes og vise hvordan komiteen samlet dekker avhandlingens fagfelt. Kandidaten skal underrettes om forslaget til sammensetning av komité, og har anledning til å innlevere skriftlige merknader senest innen én uke etter at grunnenheten har oversendt forslaget til fakultetet. Fakultetet selv fatter beslutning om hvorvidt merknadene skal tas til følge.</article><article class="legalP" id="kapittel-4-paragraf-2-ledd-6">Fakultetet selv oppnevner komiteens administrator.</article><article class="legalP" id="kapittel-4-paragraf-2-ledd-7">Fakultetet selv kan, når det er påkrevd, oppnevne ett settemedlem til bedømmelseskomiteen. Oppnevnte veiledere og andre som har bidratt til avhandlingen, kan ikke være medlem av bedømmelseskomiteen eller administrere den.</article></article><article class="legalArticle" data-lovdata-URL="LTI/forskrift/2011-06-22-844/§14" data-name="§14" id="kapittel-4-paragraf-3"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Bedømmelseskomiteens arbeid</span></h3> <article class="defaultP" margin-top="true">§ 14.1. <i>Innhenting av supplerende opplysninger</i></article><article class="legalP" id="kapittel-4-paragraf-3-ledd-1">Bedømmelseskomiteen kan kreve fremlagt ph.d.-kandidatens grunnlagsmateriale og utfyllende eller oppklarende tilleggsinformasjon.</article><article class="legalP" id="kapittel-4-paragraf-3-ledd-2">Veiledere kan innkalles til møter i bedømmelseskomiteen for å gjøre rede for veiledningen og arbeidet med avhandlingen.</article> <article class="defaultP" margin-top="true">§ 14.2. <i>Mindre omarbeiding av innlevert avhandling</i></article><article class="legalP" id="kapittel-4-paragraf-3-ledd-3">Bedømmelseskomiteen kan på grunnlag av den innleverte avhandlingen og eventuelt tilleggsmateriale, jf. § 14.1, anbefale at fakultetet gir tillatelse til mindre omarbeiding før endelig innstilling foreligger. Komiteen skal gi en konkret oversikt over hva kandidaten må omarbeide. Fakultetet selv beslutter om kandidaten skal gis anledning til å omarbeide.</article><article class="legalP" id="kapittel-4-paragraf-3-ledd-4">Tillater fakultetet mindre omarbeiding av avhandlingen, skal det gis en frist for slik omarbeiding som ikke skal være lengre enn 6 måneder. Det skal også fastsettes en ny frist for oversendelse av komiteens endelige innstilling.</article><article class="legalP" id="kapittel-4-paragraf-3-ledd-5">Fakultetets vedtak etter denne paragrafen kan ikke påklages av ph.d.-kandidaten.</article><article class="legalP" id="kapittel-4-paragraf-3-ledd-6">Dersom komiteen finner at dyptgripende endringer vedrørende teori, hypotese, materiale eller metode er nødvendige for at arbeidet skal kunne anbefales til disputas, skal komiteen ikke anbefale mindre omarbeiding, men underkjenne avhandlingen.</article> <article class="defaultP" margin-top="true">§ 14.3. <i>Bedømmelseskomiteens innstilling</i></article><article class="legalP" id="kapittel-4-paragraf-3-ledd-7">Bedømmelseskomiteen avgir innstilling om hvorvidt arbeidet er verdig til å forsvares for doktorgraden. Innstillingen og eventuelle dissenser skal begrunnes.</article><article class="legalP" id="kapittel-4-paragraf-3-ledd-8">Dersom fakultetet ikke har fastsatt annen frist i § 14.2, skal bedømmelseskomiteens innstilling foreligge innen tre måneder etter at komiteen har mottatt avhandlingen.</article><article class="legalP" id="kapittel-4-paragraf-3-ledd-9">Bedømmelseskomiteens innstilling oversendes fakultetet. Fakultetet forelegger denne for ph.d.-kandidaten, som gis en frist på 10 arbeidsdager til å fremme skriftlige merknader til innstillingen. Hvis ph.d.-kandidaten ikke ønsker å fremme merknader skal ph.d.-kandidaten snarest underrette fakultetet skriftlig om dette.</article><article class="legalP" id="kapittel-4-paragraf-3-ledd-10">Ph.d.-kandidatens eventuelle merknader skal sendes fakultetet. Fakultetet selv fatter vedtak i saken i samsvar med § 15.</article> <article class="defaultP" margin-top="true">§ 14.4. <i>Retting av formelle feil i avhandlingen</i></article><article class="legalP" id="kapittel-4-paragraf-3-ledd-11">Et innlevert arbeid kan ikke trekkes tilbake før det er endelig avgjort om det er verdig til å forsvares for doktorgraden.</article><article class="legalP" id="kapittel-4-paragraf-3-ledd-12">Ph.d.-kandidaten kan etter innlevering søke om tillatelse til å rette formelle feil i avhandlingen. Søknaden skal vedlegges en fullstendig oversikt over de feil som ønskes rettet. Søknad om retting av formelle feil må leveres inn senest 6 uker før det offentlige forsvaret av avhandlingen.</article></article><article class="legalArticle" data-lovdata-URL="LTI/forskrift/2011-06-22-844/§15" data-name="§15" id="kapittel-4-paragraf-4"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Fakultetets behandling av bedømmelseskomiteens innstilling</span></h3><article class="legalP" id="kapittel-4-paragraf-4-ledd-1">Fakultetet selv fatter, på grunnlag av bedømmelseskomiteens innstilling, vedtak om hvorvidt en doktorgradsavhandling er verdig til å forsvares.</article><article class="legalP" id="kapittel-4-paragraf-4-ledd-2">Dersom komiteen avgir enstemmig innstilling, og fakultetet selv finner å legge den enstemmige innstillingen til grunn for sitt vedtak, fatter fakultetet selv vedtak i samsvar med den enstemmige innstillingen.</article><article class="legalP" id="kapittel-4-paragraf-4-ledd-3">Dersom fakultetet selv finner at det foreligger begrunnet tvil om hvorvidt komiteens enstemmige innstilling skal legges til grunn, skal fakultetet selv søke nærmere avklaring fra bedømmelseskomiteen og/eller oppnevne to nye sakkyndige som avgir individuelle uttalelser om avhandlingen. Slike tilleggsuttalelser eller individuelle uttalelser skal forelegges ph.d.-kandidaten, som gis anledning til å komme med merknader.</article><article class="legalP" id="kapittel-4-paragraf-4-ledd-4">Fakultetet selv fatter vedtak i saken på grunnlag av innstillingen og de innhentede uttalelsene.</article><article class="legalP" id="kapittel-4-paragraf-4-ledd-5">Dersom komiteen avgir delt innstilling, og fakultetet selv finner å legge flertallets uttalelser til grunn for sitt vedtak, fatter fakultetet selv vedtak i samsvar med flertallets innstilling.</article><article class="legalP" id="kapittel-4-paragraf-4-ledd-6">Dersom komiteen avgir delt innstilling, og fakultetet selv vurderer å legge mindretallets uttalelser til grunn for sitt vedtak, kan fakultetet selv søke nærmere avklaring fra bedømmelseskomiteen og/eller oppnevne to nye sakkyndige som avgir individuelle uttalelser om avhandlingen. Slike tilleggsuttalelser eller individuelle uttalelser skal forelegges ph.d.-kandidaten, som gis anledning til å komme med merknader.</article><article class="legalP" id="kapittel-4-paragraf-4-ledd-7">Fakultetet selv fatter vedtak i saken på grunnlag av innstillingen og de innhentede uttalelsene.</article></article><article class="legalArticle" data-lovdata-URL="LTI/forskrift/2011-06-22-844/§16" data-name="§16" id="kapittel-4-paragraf-5"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Ny innlevering</span></h3><article class="legalP" id="kapittel-4-paragraf-5-ledd-1">En doktorgradsavhandling som fakultetet selv ikke har funnet verdig til forsvar, kan bedømmes i omarbeidet skikkelse først seks måneder etter at fakultetet har fattet sitt vedtak. Ny bedømmelse kan bare finne sted én gang.</article><article class="legalP" id="kapittel-4-paragraf-5-ledd-2">Ph.d.-kandidaten skal ved ny innlevering opplyse om at arbeidet tidligere har vært bedømt ved Universitetet i Oslo eller annen institusjon og ikke funnet verdig til å forsvares.</article></article><article class="legalArticle" data-lovdata-URL="LTI/forskrift/2011-06-22-844/§17" data-name="§17" id="kapittel-4-paragraf-6"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Offentliggjøring av avhandlingen</span></h3> <article class="defaultP" margin-top="true">§ 17.1. <i>Fakultetets krav til den trykte avhandlingen</i></article><article class="legalP" id="kapittel-4-paragraf-6-ledd-1">Når avhandlingen er funnet verdig til å forsvares, skal ph.d.-kandidaten levere avhandlingen til fakultetet i standardisert format og i henhold til fakultetets bestemmelser.</article><article class="legalP" id="kapittel-4-paragraf-6-ledd-2">Doktorgradsavhandlingen skal trykkes etter fakultetets mal og i henhold til øvrige bestemmelser om publisering av doktorgradsavhandlinger.</article><article class="legalP" id="kapittel-4-paragraf-6-ledd-3">Ph.d.-kandidaten skal samtidig levere et sammendrag av avhandlingen på engelsk og et populærvitenskapelig sammendrag på norsk i elektronisk form.</article> <article class="defaultP" margin-top="true">§ 17.2. <i>Offentliggjøring</i></article><article class="legalP" id="kapittel-4-paragraf-6-ledd-4">Avhandlingen skal være offentlig tilgjengelig senest to uker før dato for offentlig forsvar av avhandlingen. Avhandlingen gjøres tilgjengelig i den form den ble innlevert til bedømmelse, eventuelt etter omarbeiding på grunnlag av komiteens foreløpige kommentarer, jf. § 14.2.</article><article class="legalP" id="kapittel-4-paragraf-6-ledd-5">Det kan ikke legges restriksjoner på offentliggjøring, herunder publisering, av en doktorgradsavhandling, med unntak av en på forhånd avtalt utsettelse av datoen for offentliggjørelse. Slik utsettelse kan finne sted når forskerutdanningen delvis eller i sin helhet er finansiert av ekstern part, for at den eksterne part skal kunne ta stilling til eventuell patentering. Ekstern part kan ikke stille krav om at hele eller deler av doktorgradsavhandlingen ikke skal kunne offentliggjøres eller publiseres, jf. § 5.2.</article><article class="legalP" id="kapittel-4-paragraf-6-ledd-6">Ved publisering av ph.d.-avhandlingen skal ph.d.-kandidater ansatt ved Universitetet i Oslo følge hovedregelen for adressering ved universitetet, og oppgi Universitetet i Oslo som adresse. Eksternt ansatte ph.d.-kandidater skal oppgi Universitetet i Oslo samt hovedarbeidsgivers adresse på publikasjoner. Dette gjelder også arbeider som helt eller hovedsakelig er utført under ph.d.-utdanningen, men som publiseres senere.</article></article><article class="legalArticle" data-lovdata-URL="LTI/forskrift/2011-06-22-844/§18" data-name="§18" id="kapittel-4-paragraf-7"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Doktorgradsprøve</span></h3> <article class="defaultP" margin-top="true">§ 18.1. <i>Prøveforelesning</i></article><article class="legalP" id="kapittel-4-paragraf-7-ledd-1">Etter at fakultetet har funnet avhandlingen verdig til å forsvares, jf. § 15, skal ph.d.-kandidaten prøveforelese. Prøveforelesningen er en selvstendig del av doktorgradsprøven. Hensikten er å prøve kandidatens evne til å tilegne seg kunnskaper utover avhandlingens tema, og evnen til å formidle disse i en forelesningssituasjon.</article><article class="legalP" id="kapittel-4-paragraf-7-ledd-2">Tittel for prøveforelesning fastsettes av bedømmelseskomiteen og kunngjøres for ph.d.-kandidaten 10 arbeidsdager før forelesningen.</article><article class="legalP" id="kapittel-4-paragraf-7-ledd-3">Prøveforelesningen avholdes som hovedregel ved Universitetet i Oslo, og skjer på avhandlingsspråket med mindre bedømmelseskomiteen godkjenner et annet språk.</article><article class="legalP" id="kapittel-4-paragraf-7-ledd-4">Prøveforelesningen skal holdes etter at avhandlingen er innlevert, men før disputasen, og skal vurderes av bedømmelseskomiteen.</article><article class="legalP" id="kapittel-4-paragraf-7-ledd-5">Bedømmelseskomiteen meddeler fakultetet om prøveforelesningen er bestått eller ikke bestått. Innstillingen skal begrunnes dersom prøveforelesningen anbefales ikke bestått.</article><article class="legalP" id="kapittel-4-paragraf-7-ledd-6">Prøveforelesningen skal være bestått før disputas kan avholdes.</article> <article class="defaultP" margin-top="true">§ 18.2. <i>Offentlig forsvar av avhandlingen – disputas</i></article><article class="legalP" id="kapittel-4-paragraf-7-ledd-7">Offentlig forsvar av avhandlingen skal normalt finne sted innen to måneder etter at fakultetet har funnet avhandlingen verdig til å forsvares.</article><article class="legalP" id="kapittel-4-paragraf-7-ledd-8">Tid og sted for det offentlige forsvaret skal kunngjøres minst 10 arbeidsdager før det avholdes.</article><article class="legalP" id="kapittel-4-paragraf-7-ledd-9">Disputasen skal avholdes ved Universitetet i Oslo. Unntak kan gjøres ved cotutelle-avtaler med utenlandske institusjoner, i tråd med universitetets vedtatte retningslinjer for slikt samarbeid.</article><article class="legalP" id="kapittel-4-paragraf-7-ledd-10">Den komiteen som opprinnelig har bedømt avhandlingen, bedømmer også det offentlige forsvaret.</article><article class="legalP" id="kapittel-4-paragraf-7-ledd-11">Det offentlige forsvaret skjer på avhandlingsspråket med mindre fakultetet selv, etter forslag fra bedømmelseskomiteen, godkjenner et annet språk.</article><article class="legalP" id="kapittel-4-paragraf-7-ledd-12">Det skal normalt være to ordinære opponenter. De to ordinære opponentene skal være medlemmer av bedømmelseskomiteen og oppnevnes av fakultetet selv.</article><article class="legalP" id="kapittel-4-paragraf-7-ledd-13">Det offentlige forsvaret ledes av dekanen eller den denne bemyndiger. Den som leder forsvaret, gjør kort rede for innleveringen og bedømmelsen av avhandlingen samt for prøveforlesningen og bedømmelsen av denne. Deretter redegjør ph.d.-kandidaten for hensikten med, og resultatene av, den vitenskapelige undersøkelsen. Fakultetet kan bestemme at første ordinære opponent skal redegjøre for dette i stedet for kandidaten.</article><article class="legalP" id="kapittel-4-paragraf-7-ledd-14">Første ordinære opponent innleder diskusjonen, før ph.d.-kandidaten gis anledning til å forsvare avhandlingen. Etter at begge opponenter har avsluttet sin opposisjon, gis de øvrige tilstedeværende anledning til å kommentere ex auditorio. En av opponentene avslutter opposisjonen, før disputasleder avslutter disputasen.</article><article class="legalP" id="kapittel-4-paragraf-7-ledd-15">Bedømmelseskomiteen avgir innstilling til fakultetet om forsvaret bør godkjennes. Innstillingen skal begrunnes dersom disputasen anbefales ikke godkjent.</article><article class="legalP" id="kapittel-4-paragraf-7-ledd-16">Disputasen skal være godkjent før diplom kan tildeles.</article></article><article class="legalArticle" data-lovdata-URL="LTI/forskrift/2011-06-22-844/§19" data-name="§19" id="kapittel-4-paragraf-8"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Godkjenning av doktorgradsprøve</span></h3><article class="legalP" id="kapittel-4-paragraf-8-ledd-1">Fakultetet selv fatter vedtak om godkjenning av doktorgradsprøven, på grunnlag av bedømmelseskomiteens innstillinger.</article><article class="legalP" id="kapittel-4-paragraf-8-ledd-2">Dersom fakultetet selv ikke godkjenner prøveforelesningen, må det avholdes ny prøveforelesning. Ny prøveforelesning må holdes over nytt emne. Ny prøveforelesning holdes innen seks måneder og bedømmes så vidt mulig av den samme komité som den opprinnelige, dersom ikke fakultetet har bestemt noe annet.</article><article class="legalP" id="kapittel-4-paragraf-8-ledd-3">Dersom fakultetet selv ikke godkjenner disputasen, kan ph.d.-kandidaten forsvare avhandlingen på nytt én gang. Ny disputas kan tidligst avholdes etter seks måneder og bedømmes så vidt mulig av den samme komité som den opprinnelige, dersom ikke fakultetet har bestemt noe annet.</article></article><article class="legalArticle" data-lovdata-URL="LTI/forskrift/2011-06-22-844/§20" data-name="§20" id="kapittel-4-paragraf-9"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Kreering og diplom</span></h3><article class="legalP" id="kapittel-4-paragraf-9-ledd-1">På grunnlag av fakultetets innberetning om at opplæringsdelen, avhandlingen og doktorgradsprøven er godkjent, kreerer rektor kandidaten til philosophiae doctor av Universitetet i Oslo.</article><article class="legalP" id="kapittel-4-paragraf-9-ledd-2">Doktorgradsdiplom utferdiges av Universitetet i Oslo.</article></article><article class="legalArticle" data-lovdata-URL="LTI/forskrift/2011-06-22-844/§21" data-name="§21" id="kapittel-4-paragraf-10"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Vedlegg til diplom</span></h3><article class="legalP" id="kapittel-4-paragraf-10-ledd-1">Fakultetet selv skal utstede vedlegg til doktorgradsdiplomet i standardisert format.</article><article class="legalP" id="kapittel-4-paragraf-10-ledd-2">Vedlegget skal alltid inneholde opplysninger om innholdet i opplæringsdelen, dato og tittel for prøveforelesningen, tittel på avhandlingen og dato for forsvar av denne. Fakultetet selv kan fastsette at vedlegget skal inneholde ytterligere opplysninger.</article></article></section><section class="section" data-name="delV" id="kapittel-5" data-lovdata-URL="LTI/forskrift/2011-06-22-844/KAPITTEL_5"><h2>Del V. Klage, ikrafttredelse og overgangsbestemmelser</h2><article class="legalArticle" data-lovdata-URL="LTI/forskrift/2011-06-22-844/§22" data-name="§22" id="kapittel-5-paragraf-1"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Klage</span></h3> <article class="defaultP" margin-top="true">§ 22.1. <i>Klage over avslag på søknad om opptak, vedtak om opphør av studierett, klage over avslag på søknad om godkjenning av elementer i opplæringsdelen</i></article><article class="legalP" id="kapittel-5-paragraf-1-ledd-1">Avslag på søknad om opptak, vedtak om opphør av studierett og klage på søknad om godkjenning av elementer i opplæringsdelen kan påklages etter reglene i forvaltningslovens §§ 28 flg. Grunngitt klage sendes til fakultetet. Blir avslaget opprettholdt, sendes klagen til Den sentrale klagenemnd ved Universitetet i Oslo til endelig avgjørelse.</article> <article class="defaultP" margin-top="true">§ 22.2. <i>Klage over eksamen på opplæringsdelen</i></article><article class="legalP" id="kapittel-5-paragraf-1-ledd-2">Eksamener som er avlagt under opplæringsdelen kan påklages etter lov 1. april 2005 nr. 15 om universiteter og høyskoler, § 5-3 om klage over karakterfastsetting og § 5-2 om klage over formelle feil ved eksamen. Grunngitt klage sendes til fakultetet. Blir avslaget opprettholdt, sendes klagen til Den sentrale klagenemnd ved Universitetet i Oslo til endelig avgjørelse.</article><article class="legalP" id="kapittel-5-paragraf-1-ledd-3">Rutiner for behandling av mistanke om fusk/forsøk på fusk ved Universitetet i Oslo gjelder også for eksamener avlagt under ph.d.-programmene.</article> <article class="defaultP" margin-top="true">§ 22.3. <i>Klage over avslag på søknad om bedømmelse, ikke godkjent avhandling, prøveforelesning eller forsvar</i></article><article class="legalP" id="kapittel-5-paragraf-1-ledd-4">Avslag på søknad om å få avhandlingen bedømt og vedtak om ikke godkjent avhandling, prøveforelesning eller forsvar kan påklages etter reglene i forvaltningslovens §§ 28 flg. Grunngitt klage sendes fakultetet. Fakultetet selv kan oppheve eller endre vedtaket hvis det finner klagen begrunnet. Hvis fakultetet selv ikke tar klagen til følge, sendes klagen til Den sentrale klagenemnd ved universitetet til avgjørelse. Den sentrale klagenemnd kan prøve alle sider ved det påklagede vedtak.</article><article class="legalP" id="kapittel-5-paragraf-1-ledd-5">Dersom fakultetet selv eller Den sentrale klagenemnd finner grunn til det, kan det oppnevnes enkeltpersoner eller et utvalg til å foreta en vurdering av den foretatte bedømmelsen og de kriteriene denne bygger på, eller til å foreta en ny eller supplerende sakkyndig vurdering.</article></article><article class="legalArticle" data-lovdata-URL="LTI/forskrift/2011-06-22-844/§23" data-name="§23" id="kapittel-5-paragraf-2"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Ikrafttredelse og overgangsbestemmelser</span></h3> <article class="defaultP" margin-top="true">§ 23.1. <i>Ikrafttredelse</i></article><article class="legalP" id="kapittel-5-paragraf-2-ledd-1">Forskriften trer i kraft straks og samtidig oppheves forskrift 21. juni 2007 nr. 873.</article> <article class="defaultP" margin-top="true">§ 23.2. <i>Overgangsbestemmelser</i></article><article class="legalP" id="kapittel-5-paragraf-2-ledd-2">Den som når denne loven trer i kraft har opptak på ph.d.-program etter forskrift 21. juni 2007 nr. 873, beholder de rettigheter som står i denne dersom dette er til gunst for vedkommende.</article></article></section></main></body></html>