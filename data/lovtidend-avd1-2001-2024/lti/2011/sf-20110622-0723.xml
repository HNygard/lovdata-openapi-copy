<!DOCTYPE html><html lang="no"><head><title>Forskrift om endring i forskrift om studier og eksamen ved Universitetet i Agder</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-06-22-723</dd><dt class="dokid">DokumentID</dt><dd class="dokid">LTI/forskrift/2011-06-22-723</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 7 s 1002</dd><dt class="dateInForce">I kraft fra</dt><dd class="dateInForce">Studieåret 2011–2012</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-06-22-833</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li><li>lov/2005-04-01-15/§3-10</li></ul></dd><dt class="dateOfPublication">Kunngjort</dt><dd class="dateOfPublication">2011-07-08 15:50</dd><dt class="journalNumber">Journalnummer</dt><dd class="journalNumber">2011-0561</dd><dt class="titleShort">Korttittel</dt><dd class="titleShort">Endr. i forskrift om studier og eksamen ved UiA</dd><dt class="title">Tittel</dt><dd class="title">Forskrift om endring i forskrift om studier og eksamen ved Universitetet i Agder</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Styret for Universitetet i Agder 22. juni 2011 med hjemmel i lov 1. april 2005 om universiteter og høyskoler (universitets- og høyskoleloven) § 3-9 og § 3-10.</dd><dt class="refid">RefID</dt><dd class="refid">forskrift/2011-06-22-723</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om studier og eksamen ved Universitetet i Agder<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2011-06-22-723" id="dokument"><h1>Forskrift om endring i forskrift om studier og eksamen ved Universitetet i Agder</h1><section class="section" data-name="kapI" id="kapittel-1" data-lovdata-URL="LTI/forskrift/2011-06-22-723/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. juni 2005 nr. 833 om studier og eksamen ved Universitetet i Agder gjøres følgende endringer:</article> <article class="defaultP" margin-top="true"><i>§ 1. Definisjoner:</i></article> <article class="defaultP" margin-top="true">§ 1 r skal lyde:</article><article class="legalP" id="kapittel-1-ledd-2"><i>Breddeenhet:</i> Kombinasjon av emner på 30–60 studiepoeng innenfor samme fagområde. Krav til breddeenhet skal fremgå av studieplanen.</article> <article class="defaultP" margin-top="true">§ 1 s skal lyde:</article><article class="legalP" id="kapittel-1-ledd-3"><i>Fordypningsenhet:</i> Kombinasjon av emner på 80–90 studiepoeng fra ett eller flere fag som gjennom en studieplan er definert til å utgjøre en samlet enhet. Minst 20 studiepoeng må være på nivå 2, dvs. emner som bygger på emner på lavere nivå.</article> <article class="defaultP" margin-top="true"><i>§ 2. Virkeområde</i></article> <article class="defaultP" margin-top="true">Siste setning skal lyde:</article><article class="legalP" id="kapittel-1-ledd-4">Styret kan dispensere fra bestemmelser i denne forskriften for eksternt finansierte studier og emner, og i særlige tilfelle også for ordinære studier og emner.</article> <article class="defaultP" margin-top="true"><i>§ 5. Tilleggsbenevnelser for grader på lavere grads nivå</i></article> <article class="defaultP" margin-top="true">Punkt 3 skal lyde:</article><article class="legalP" id="kapittel-1-ledd-5">Grad oppnådd på grunnlag av fullført 3 første studieår av 4-årig grunnskolelærerutdanning, gis henholdsvis benevnelsen «Bachelor i grunnskolefag 1.–7. trinn» eller «Bachelor i grunnskolefag 5.–10. trinn».</article><article class="legalP" id="kapittel-1-ledd-6">Grad oppnådd på grunnlag av fullført 3 første studieår av 4-årig allmennlærerutdanning, gis benevnelsen «Bachelor i grunnskolefag».</article> <article class="defaultP" margin-top="true"><i>§ 6. Krav til innhold i bachelorgraden</i></article> <article class="defaultP" margin-top="true">Paragrafen skal lyde:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">Bachelorgraden skal omfatte 180 studiepoeng og oppnås på grunnlag av en av følgende: <ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-6-punkt-1-ledd-1-punkt-1"><article class="legalP" id="kapittel-1-ledd-6-punkt-1-ledd-1-punkt-1-ledd-1">Bachelorprogram som inneholder: <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-6-punkt-1-ledd-1-punkt-1-ledd-1-punkt-1"><article class="legalP" id="kapittel-1-ledd-6-punkt-1-ledd-1-punkt-1-ledd-1-punkt-1-ledd-1">fordypningsenhet (jf. § 1 s)</article></article></li><li data-li-identifier="-" data-name="-"><article class="listArticle" id="kapittel-1-ledd-6-punkt-1-ledd-1-punkt-1-ledd-1-punkt-2"><article class="legalP" id="kapittel-1-ledd-6-punkt-1-ledd-1-punkt-1-ledd-1-punkt-2-ledd-1">bacheloroppgave på 10–20 studiepoeng inkludert i fordypningsenheten</article></article></li><li data-li-identifier="-" data-name="-"><article class="listArticle" id="kapittel-1-ledd-6-punkt-1-ledd-1-punkt-1-ledd-1-punkt-3"><article class="legalP" id="kapittel-1-ledd-6-punkt-1-ledd-1-punkt-1-ledd-1-punkt-3-ledd-1">examen philosophicum og examen facultatum (totalt 20 studiepoeng)</article></article></li><li data-li-identifier="-" data-name="-"><article class="listArticle" id="kapittel-1-ledd-6-punkt-1-ledd-1-punkt-1-ledd-1-punkt-4"><article class="legalP" id="kapittel-1-ledd-6-punkt-1-ledd-1-punkt-1-ledd-1-punkt-4-ledd-1">breddeenhet (jf. § 1 r).</article></article></li></ul></article><article class="legalP" id="kapittel-1-ledd-6-punkt-1-ledd-1-punkt-1-ledd-2">Examen facultatum kreves ikke for bachelorgrad med fordypningsenhet i realfag.</article></article></li><li data-li-identifier="b)" data-name="b)"><article class="listArticle" id="kapittel-1-ledd-6-punkt-1-ledd-1-punkt-2"><article class="legalP" id="kapittel-1-ledd-6-punkt-1-ledd-1-punkt-2-ledd-1">Bachelorprogram som inneholder: <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-6-punkt-1-ledd-1-punkt-2-ledd-1-punkt-1"><article class="legalP" id="kapittel-1-ledd-6-punkt-1-ledd-1-punkt-2-ledd-1-punkt-1-ledd-1">2-årig integrert studieprogram, 120 studiepoeng</article></article></li><li data-li-identifier="-" data-name="-"><article class="listArticle" id="kapittel-1-ledd-6-punkt-1-ledd-1-punkt-2-ledd-1-punkt-2"><article class="legalP" id="kapittel-1-ledd-6-punkt-1-ledd-1-punkt-2-ledd-1-punkt-2-ledd-1">bacheloroppgave på 10–20 studiepoeng</article></article></li><li data-li-identifier="-" data-name="-"><article class="listArticle" id="kapittel-1-ledd-6-punkt-1-ledd-1-punkt-2-ledd-1-punkt-3"><article class="legalP" id="kapittel-1-ledd-6-punkt-1-ledd-1-punkt-2-ledd-1-punkt-3-ledd-1">examen philosophicum og examen facultatum (totalt 20 studiepoeng) eller vitenskapsteori, etikk og innsikt i fagets/profesjonens samfunnsmessige rolle i et omfang på minst 10 studiepoeng</article></article></li><li data-li-identifier="-" data-name="-"><article class="listArticle" id="kapittel-1-ledd-6-punkt-1-ledd-1-punkt-2-ledd-1-punkt-4"><article class="legalP" id="kapittel-1-ledd-6-punkt-1-ledd-1-punkt-2-ledd-1-punkt-4-ledd-1">breddeenhet (jf. § 1 r).</article></article></li></ul></article></article></li><li data-li-identifier="c)" data-name="c)"><article class="listArticle" id="kapittel-1-ledd-6-punkt-1-ledd-1-punkt-3"><article class="legalP" id="kapittel-1-ledd-6-punkt-1-ledd-1-punkt-3-ledd-1">3-årig integrert bachelorprogram som inneholder: <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-6-punkt-1-ledd-1-punkt-3-ledd-1-punkt-1"><article class="legalP" id="kapittel-1-ledd-6-punkt-1-ledd-1-punkt-3-ledd-1-punkt-1-ledd-1">bacheloroppgave på 10–20 studiepoeng</article></article></li><li data-li-identifier="-" data-name="-"><article class="listArticle" id="kapittel-1-ledd-6-punkt-1-ledd-1-punkt-3-ledd-1-punkt-2"><article class="legalP" id="kapittel-1-ledd-6-punkt-1-ledd-1-punkt-3-ledd-1-punkt-2-ledd-1">examen philosophicum og examen facultatum (totalt 20 studiepoeng) eller vitenskapsteori, etikk og innsikt i fagets/profesjonens samfunnsmessige rolle i et omfang på 10 studiepoeng.</article></article></li></ul></article><article class="legalP" id="kapittel-1-ledd-6-punkt-1-ledd-1-punkt-3-ledd-2">For 3-årig integrert studium som bygger på rammeplan, stilles ingen krav utover de som framgår av rammeplanen.</article></article></li><li data-li-identifier="d)" data-name="d)"><article class="listArticle" id="kapittel-1-ledd-6-punkt-1-ledd-1-punkt-4"><article class="legalP" id="kapittel-1-ledd-6-punkt-1-ledd-1-punkt-4-ledd-1">Fullført 3 første studieår av 4-årig lærerutdanning.</article></article></li><li data-li-identifier="e)" data-name="e)"><article class="listArticle" id="kapittel-1-ledd-6-punkt-1-ledd-1-punkt-5"><article class="legalP" id="kapittel-1-ledd-6-punkt-1-ledd-1-punkt-5-ledd-1">Selvvalgt bachelorgrad</article><article class="legalP" id="kapittel-1-ledd-6-punkt-1-ledd-1-punkt-5-ledd-2">Etter søknad kan en student oppnå selvvalgt bachelorgrad. Graden skal inneholde: <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-6-punkt-1-ledd-1-punkt-5-ledd-2-punkt-1"><article class="legalP" id="kapittel-1-ledd-6-punkt-1-ledd-1-punkt-5-ledd-2-punkt-1-ledd-1">en fordypningsenhet (jf. § 1 s) eller et fullført 2-årig integrert studieprogram</article></article></li><li data-li-identifier="-" data-name="-"><article class="listArticle" id="kapittel-1-ledd-6-punkt-1-ledd-1-punkt-5-ledd-2-punkt-2"><article class="legalP" id="kapittel-1-ledd-6-punkt-1-ledd-1-punkt-5-ledd-2-punkt-2-ledd-1">bacheloroppgave på 10–20 studiepoeng inkludert i eller i tillegg til fordypningsenheten eller det integrerte studieprogrammet.</article></article></li></ul></article><article class="legalP" id="kapittel-1-ledd-6-punkt-1-ledd-1-punkt-5-ledd-3">Selvvalgt bachelorgrad med fordypningsenhet skal i tillegg inneholde examen philosophicum og examen facultatum (totalt 20 studiepoeng). Examen facultatum kreves ikke for selvvalgt bachelorgrad med fordypningsenhet i realfag.</article><article class="legalP" id="kapittel-1-ledd-6-punkt-1-ledd-1-punkt-5-ledd-4">Selvvalgt bachelorgrad med et fullført 2-årig integrert studieprogram skal i tillegg inneholde examen philosophicum og examen facultatum eller vitenskapsteori, etikk og innsikt i fagets/profesjonens samfunnsmessige rolle i et omfang på minst 10 studiepoeng.</article></article></li></ul></article></article></li><li data-li-identifier="2)" data-name="2)"><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">Styret kan dispensere fra bestemmelsene i punkt 1) for fellesgrad som gis i samarbeid med utenlandske institusjoner. I særlige tilfelle kan styret dispensere fra krav om bacheloroppgave. Styret kan også gi dispensasjon til å redusere totalt omfang av examen philosophicum og examen facultatum fra 20 til 15 studiepoeng.</article></article></li><li data-li-identifier="3)" data-name="3)"><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">Alle studenter skal ha veiledning før bacheloroppgave leveres til sensur. Omfang av obligatorisk veiledning skal framgå av fag- eller studieplanen for det enkelte bachelorprogram.</article></article></li><li data-li-identifier="4)" data-name="4)"><article class="listArticle" id="kapittel-1-ledd-6-punkt-4"><article class="legalP" id="kapittel-1-ledd-6-punkt-4-ledd-1">Det tillates maksimalt 5 studiepoengs faglig overlapping i en bachelorgrad.</article></article></li></ul></article> <article class="defaultP" margin-top="true"><i>§ 8. Overlapping mellom grader</i></article> <article class="defaultP" margin-top="true">Punkt 4 skal lyde:<ul class="defaultList"><li data-li-identifier="4." data-name="4."><article class="listArticle" id="kapittel-1-ledd-6-punkt-5"><article class="legalP" id="kapittel-1-ledd-6-punkt-5-ledd-1">Det kan ikke gis fritak for masteroppgave på grunnlag av masteroppgave eller tilsvarende arbeid i en tidligere grad.</article></article></li></ul></article> <article class="defaultP" margin-top="true"><i>§ 9. Etablering og nedlegging av studier</i></article> <article class="defaultP" margin-top="true">Ny tredje setning skal lyde:</article><article class="legalP" id="kapittel-1-ledd-7">Fakultetsstyret selv kan etablere og nedlegge eksternt finansierte studier på 30 studiepoeng.</article> <article class="defaultP" margin-top="true"><i>§ 12. Innhold i fag- og studieplaner</i></article> <article class="defaultP" margin-top="true"><i>Paragrafen skal lyde:</i></article><article class="legalP" id="kapittel-1-ledd-8">Styret fastsetter mal for fag- og studieplaner, herunder begrepsbruk.</article> <article class="defaultP" margin-top="true"><i>§ 12a. Godkjenning av fag- og studieplaner</i></article> <article class="defaultP" margin-top="true">Punkt 1–5 skal lyde:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">Fag- og studieplaner for nye studier skal godkjennes av styret etter forslag fra fakultetsstyret selv eller styret for lærerutdanningene selv. Studieplaner for nye eksternt finansierte studier på 30 studiepoeng vedtas av fakultetsstyret selv.</article></article></li><li data-li-identifier="2)" data-name="2)"><article class="listArticle" id="kapittel-1-ledd-8-punkt-2"><article class="legalP" id="kapittel-1-ledd-8-punkt-2-ledd-1">Emnebeskrivelse for nye emner i eksisterende studier som ikke omfattes av punkt 1) og emnebeskrivelser for nye frittstående emner, vedtas av fakultetsstyret selv.</article></article></li><li data-li-identifier="3)" data-name="3)"><article class="listArticle" id="kapittel-1-ledd-8-punkt-3"><article class="legalP" id="kapittel-1-ledd-8-punkt-3-ledd-1">Endringer i studiebeskrivelse for studier med ett faglig ansvarlig fakultet vedtas av fakultetsstyret selv etter innstilling fra aktuelt studieråd. Endringer i emnebeskrivelser vedtas av fakultetsstyret.</article></article></li><li data-li-identifier="4)" data-name="4)"><article class="listArticle" id="kapittel-1-ledd-8-punkt-4"><article class="legalP" id="kapittel-1-ledd-8-punkt-4-ledd-1">Endringer i studiebeskrivelse for lærerutdanninger vedtas av styret for lærerutdanningene selv etter innstilling fra aktuelt studieråd. Forslag til større endringer i faglig innhold, undervisnings- eller vurderingsform for det enkelte fag eller emne i lærerutdanningene, skal på forhånd forelegges studierådet for den aktuelle lærerutdanningen.</article></article></li><li data-li-identifier="5)" data-name="5)"><article class="listArticle" id="kapittel-1-ledd-8-punkt-5"><article class="legalP" id="kapittel-1-ledd-8-punkt-5-ledd-1">Styret skal godkjenne fag- og studieplaner i etterkant av programevalueringer i henhold til universitetets kvalitetssikringssystem.</article></article></li></ul></article> <article class="defaultP" margin-top="true">Tidligere punkt 4 og 5 blir nye punkt 6 og 7.</article> <article class="defaultP" margin-top="true"><i>§ 12b. Obligatorisk undervisning</i></article> <article class="defaultP" margin-top="true">Paragrafens overskrift skal være:</article> <article class="defaultP" margin-top="true"><i>Obligatorisk undervisning og praksis</i></article> <article class="defaultP" margin-top="true">Paragrafen skal lyde:</article><article class="legalP" id="kapittel-1-ledd-9">Krav om obligatorisk frammøte til undervisning, gruppesamlinger og praksis skal framgå av studieplan, fagplan og/eller emnebeskrivelse. Med mindre annet framgår, kreves det 80&#xa0;% frammøte.</article> <article class="defaultP" margin-top="true"><i>§ 13. Emnestørrelse</i></article> <article class="defaultP" margin-top="true">Ny tredje setning skal lyde:</article><article class="legalP" id="kapittel-1-ledd-10">Til grunn for fastsettelse av emnestørrelse skal det beregnes et forventet arbeidsomfang for studenten på 1&#xa0;600 timer pr. studieår eller 27 timer pr. studiepoeng.</article> <article class="defaultP" margin-top="true"><i>§ 14. Vurderingsordning</i></article> <article class="defaultP" margin-top="true">Punkt 2, tredje strekpunkt, skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">muntlig prøve, presentasjon eller forelesning</article></article></li></ul></article> <article class="defaultP" margin-top="true"><i>Nytt punkt 8 skal lyde:</i></article><article class="legalP" id="kapittel-1-ledd-11">Det kan fastsettes egen vurderingsform for privatister.</article> <article class="defaultP" margin-top="true"><i>§ 16. Karakterskala. Utregning av endelig karakter</i></article> <article class="defaultP" margin-top="true">Nest siste setning i punkt 1 skal utgå.</article> <article class="defaultP" margin-top="true"><i>§ 17. Studierett</i></article> <article class="defaultP" margin-top="true">Punkt 2, 3 og 4 skal lyde:<ul class="defaultList"><li data-li-identifier="2)" data-name="2)"><article class="listArticle" id="kapittel-1-ledd-11-punkt-1"><article class="legalP" id="kapittel-1-ledd-11-punkt-1-ledd-1">En student har studierett på et studium vedkommende er tatt opp til når hun eller han er registrert som student eller har bekreftet sin utdanningsplan og betalt semesteravgift første semester etter opptak. Studieretten gjelder obligatoriske emner og de valgfrie deler studenten tas opp til eller gis adgang til. Styret kan fastsette regler for opptak til valgfrie deler av studiet.</article></article></li><li data-li-identifier="3)" data-name="3)"><article class="listArticle" id="kapittel-1-ledd-11-punkt-2"><article class="legalP" id="kapittel-1-ledd-11-punkt-2-ledd-1">Studenter beholder sin studierett inntil to år utover normert studietid. Etter søknad kan universitetet i særlige tilfelle innvilge ytterligere to års studierett for studenter som er tatt opp til et studieprogram (jf. § 1 n). Permisjon i henhold til § 20 medregnes ikke.</article><article class="legalP" id="kapittel-1-ledd-11-punkt-2-ledd-2">Når studieretten har gått ut, kan studenten søke nytt ordinært opptak.</article></article></li><li data-li-identifier="4)" data-name="4)"><article class="listArticle" id="kapittel-1-ledd-11-punkt-3"><article class="legalP" id="kapittel-1-ledd-11-punkt-3-ledd-1">Studieretten opphører automatisk når studenten har fullført studiet. Etter søknad kan universitetet innvilge ytterligere to års studierett for studenter som ønsker å forbedre karakterer eller ta tilleggsemner.</article></article></li></ul></article> <article class="defaultP" margin-top="true">Tidligere punkt 4 blir nytt punkt 5.</article> <article class="defaultP" margin-top="true"><i>§ 18. Tap av studierett</i></article> <article class="defaultP" margin-top="true">Punkt 1 bokstav a og b utgår. Tidligere bokstav c, d og e blir ny bokstav a, b og c.</article> <article class="defaultP" margin-top="true">Punkt 2 skal lyde:</article><article class="legalP" id="kapittel-1-ledd-12">Ved vurdering av om en student skal miste studieretten etter punkt 1 bokstav a, skal det legges vekt på hvilke grunner studenten har for ikke å ha avlagt eksamener i samsvar med utdanningsplanen eller fag-/studieplanen.</article> <article class="defaultP" margin-top="true">Punkt 3 utgår. Tidligere punkt 4 blir nytt punkt 3.</article> <article class="defaultP" margin-top="true"><i>§ 19. Semesteravgift. Semesterregistrering og oppmelding. Utdanningsplan</i></article> <article class="defaultP" margin-top="true">Nytt punkt 9 skal lyde:</article><article class="legalP" id="kapittel-1-ledd-13">Studenter og privatister som kun melder seg til ny eller utsatt eksamen i et semester, betaler ikke semesteravgift for dette semesteret.</article> <article class="defaultP" margin-top="true"><i>§ 20. Permisjon</i></article> <article class="defaultP" margin-top="true">Nye punkt 6 og 7 skal lyde:<ul class="defaultList"><li data-li-identifier="6)" data-name="6)"><article class="listArticle" id="kapittel-1-ledd-13-punkt-1"><article class="legalP" id="kapittel-1-ledd-13-punkt-1-ledd-1">Studenter i permisjon har adgang til ny eller utsatt eksamen i samsvar med § 26.</article></article></li><li data-li-identifier="7)" data-name="7)"><article class="listArticle" id="kapittel-1-ledd-13-punkt-2"><article class="legalP" id="kapittel-1-ledd-13-punkt-2-ledd-1">Det innvilges ikke permisjon i første semester etter opptak.</article></article></li></ul></article> <article class="defaultP" margin-top="true"><i>§ 22. Antall eksamensforsøk</i></article> <article class="defaultP" margin-top="true">Ny andre setning i punkt 1 skal lyde:</article><article class="legalP" id="kapittel-1-ledd-14">Emner med tilsvarende faglig innhold, regnes som samme emne.</article> <article class="defaultP" margin-top="true">Ny siste setning i punkt 4 skal lyde:</article><article class="legalP" id="kapittel-1-ledd-15">Dette gjelder også praksis.</article> <article class="defaultP" margin-top="true"><i>§ 25. Ordinær eksamen. Særskilt privatisteksamen</i></article> <article class="defaultP" margin-top="true">Paragrafens overskrift skal være:</article> <article class="defaultP" margin-top="true"><i>Ordinær eksamen</i></article> <article class="defaultP" margin-top="true">Punkt 2 utgår.</article> <article class="defaultP" margin-top="true">Første setning skal lyde:</article><article class="legalP" id="kapittel-1-ledd-16">Ordinær eksamen gjennomføres med den vurderingsform og i det semester som er angitt i fag- eller studieplanen.</article> <article class="defaultP" margin-top="true"><i>§ 26. Ny, utsatt og ekstraordinær eksamen</i></article> <article class="defaultP" margin-top="true">Ny tredje og fjerde setning i punkt 1 bokstav b skal lyde:</article><article class="legalP" id="kapittel-1-ledd-17">Som gyldig fravær ved ordinær eksamen regnes også fravær som følge av gyldig fravær i praksis. Dette gjelder der praksis er et vilkår for å gå opp til eksamen i emnet og det ikke er mulig å fullføre påbegynt praksisperiode eller å gjennomføre ny praksisperiode før eksamen.</article> <article class="defaultP" margin-top="true">Ny siste setning i punkt 1 bokstav b skal lyde:</article><article class="legalP" id="kapittel-1-ledd-18">Dersom en besvarelse er levert til sensurering, kan studenter i ettertid ikke påberope seg sykdom.</article> <article class="defaultP" margin-top="true">Ny bokstav j i punkt 1 skal lyde:</article><article class="legalP" id="kapittel-1-ledd-19">Bestemmelsene i dette punkt bokstav d og i gjelder ikke for praksis.</article> <article class="defaultP" margin-top="true">Nytt punkt 2 skal lyde:<ul class="defaultList"><li data-li-identifier="2)" data-name="2)"><article class="listArticle" id="kapittel-1-ledd-19-punkt-1"><article class="legalP" id="kapittel-1-ledd-19-punkt-1-ledd-1">Ny og utsatt praksis <ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-19-punkt-1-ledd-1-punkt-1"><article class="legalP" id="kapittel-1-ledd-19-punkt-1-ledd-1-punkt-1-ledd-1">Fakultetsstyret selv og styret for lærerutdanningene selv fastsetter i utfyllende regler tidspunkt for ny og utsatt praksis og bestemmelser for når studenter med gyldig fravær i praksis må ta hele praksisperioden om igjen og når de kan fullføre en påbegynt praksisperiode.</article></article></li><li data-li-identifier="b)" data-name="b)"><article class="listArticle" id="kapittel-1-ledd-19-punkt-1-ledd-1-punkt-2"><article class="legalP" id="kapittel-1-ledd-19-punkt-1-ledd-1-punkt-2-ledd-1">De utfyllende reglene for praksis skal gjelde både i de tilfeller der bestått praksis er et vilkår for å gå opp til eksamen og der praksis utgjør hele eller deler av eksamen.</article></article></li></ul></article></article></li></ul></article> <article class="defaultP" margin-top="true">Punkt 3 skal lyde:<ul class="defaultList"><li class="consolidationElement"><article class="listArticle" id="kapittel-1-ledd-19-punkt-2"><ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-19-punkt-2-punkt-1"><article class="legalP" id="kapittel-1-ledd-19-punkt-2-punkt-1-ledd-1">Det arrangeres inntil to ekstraordinære eksamener når et emne opphører. Siste ekstraordinære eksamen arrangeres innen ett år etter siste ordinære eksamen. Eksamenskandidater som tidligere har vært oppmeldt til eksamen i emnet og oppfyller eventuelle vilkår for å gå opp til eksamen i henhold til sist vedtatte emnebeskrivelse, har adgang til ekstraordinær eksamen.</article></article></li><li data-li-identifier="b)" data-name="b)"><article class="listArticle" id="kapittel-1-ledd-19-punkt-2-punkt-2"><article class="legalP" id="kapittel-1-ledd-19-punkt-2-punkt-2-ledd-1">Det arrangeres ikke ny eller utsatt eksamen etter ekstraordinær eksamen.</article></article></li></ul></article></li></ul></article> <article class="defaultP" margin-top="true">Tidligere punkt 3 og 4 blir nytt punkt 4 og 5. Siste setning i nytt punkt 5 skal lyde:</article><article class="legalP" id="kapittel-1-ledd-20">I særlige tilfeller kan fakultetsstyret vedta alternativ vurderingsform for ny, utsatt og ekstraordinær eksamen.</article> <article class="defaultP" margin-top="true"><i>§ 26a. Gjentak av masteroppgave og andre oppgaver</i></article> <article class="defaultP" margin-top="true">Punkt 1, 2 og 3 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-20-punkt-1"><article class="legalP" id="kapittel-1-ledd-20-punkt-1-ledd-1">En student kan levere ny eller revidert masteroppgave én gang dersom masteroppgaven er vurdert til ikke bestått. Det er ikke adgang til å få vurdert en ny eller revidert masteroppgave i samme studieprogram når studenten tidligere har fått vurdert sin oppgave med bestått resultat.</article></article></li><li data-li-identifier="2." data-name="2."><article class="listArticle" id="kapittel-1-ledd-20-punkt-2"><article class="legalP" id="kapittel-1-ledd-20-punkt-2-ledd-1">Med mindre annet framgår av fag- eller studieplanen, kan en student levere forbedret versjon av bacheloroppgaver, hovedprosjekt og andre større oppgaver på 10 studiepoeng eller mer med individuelt utformet problemstilling, til sensur én gang</article></article></li><li data-li-identifier="3." data-name="3."><article class="listArticle" id="kapittel-1-ledd-20-punkt-3"><article class="legalP" id="kapittel-1-ledd-20-punkt-3-ledd-1">Det er anledning til å levere forbedret versjon av praksisrelaterte oppgaver på mindre enn 10 studiepoeng dersom det ikke er mulig å endre problemstilling for oppgaven uten at praksisperioden gjennomføres på nytt. Fakultetsstyret/styret for lærerutdanningene avgjør om det er anledning til å levere forbedret versjon.</article></article></li></ul></article> <article class="defaultP" margin-top="true"><i>§ 27. Gjennomføring av skriftlig skoleeksamen</i></article> <article class="defaultP" margin-top="true">Paragrafen skal lyde:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-20-punkt-4"><article class="legalP" id="kapittel-1-ledd-20-punkt-4-ledd-1">Eksamenskandidatene skal møte i eksamenslokalet senest 15 minutter før eksamen tar til. Eksamenskandidater som kommer for sent, kan få adgang til eksamen de første 60 minutter etter at eksamen har begynt.</article></article></li><li data-li-identifier="2)" data-name="2)"><article class="listArticle" id="kapittel-1-ledd-20-punkt-5"><article class="legalP" id="kapittel-1-ledd-20-punkt-5-ledd-1">Ingen kandidater skal forlate eksamenslokalet de første 60 minutter etter at eksamen har begynt.</article></article></li><li data-li-identifier="3)" data-name="3)"><article class="listArticle" id="kapittel-1-ledd-20-punkt-6"><article class="legalP" id="kapittel-1-ledd-20-punkt-6-ledd-1">Eksamenskandidatene skal vise gyldig studentlegitimasjon eller annen gyldig legitimasjon med bilde og signere kandidatliste.</article></article></li><li data-li-identifier="4)" data-name="4)"><article class="listArticle" id="kapittel-1-ledd-20-punkt-7"><article class="legalP" id="kapittel-1-ledd-20-punkt-7-ledd-1">I eksamenslokalet skal kandidatene rette seg etter anvisning fra inspektørene.</article></article></li><li data-li-identifier="5)" data-name="5)"><article class="listArticle" id="kapittel-1-ledd-20-punkt-8"><article class="legalP" id="kapittel-1-ledd-20-punkt-8-ledd-1">Det er ikke tillatt å skrive på utdelt papir før eksamensoppgaven er delt ut. Det er ikke tillatt å bruke annet papir enn det som er delt ut.</article></article></li><li data-li-identifier="6)" data-name="6)"><article class="listArticle" id="kapittel-1-ledd-20-punkt-9"><article class="legalP" id="kapittel-1-ledd-20-punkt-9-ledd-1">Det er ikke tillatt med noen form for kommunikasjon mellom kandidatene eller med andre personer under eksamen. Dersom kandidatene har spørsmål, skjer henvendelse til en av eksamensinspektørene.</article></article></li><li data-li-identifier="7)" data-name="7)"><article class="listArticle" id="kapittel-1-ledd-20-punkt-10"><article class="legalP" id="kapittel-1-ledd-20-punkt-10-ledd-1">Kandidatene har til disposisjon den oppgitte eksamenstid. Etter at eksamenstiden er ute har kandidatene ikke adgang til å skrive på besvarelsene. Det gis inntil 15 minutter ekstra til å skille kopier fra originaler.</article></article></li><li data-li-identifier="8)" data-name="8)"><article class="listArticle" id="kapittel-1-ledd-20-punkt-11"><article class="legalP" id="kapittel-1-ledd-20-punkt-11-ledd-1">Kladdeark kan ikke leveres inn som del av besvarelsen.</article></article></li><li data-li-identifier="9)" data-name="9)"><article class="listArticle" id="kapittel-1-ledd-20-punkt-12"><article class="legalP" id="kapittel-1-ledd-20-punkt-12-ledd-1">Etter at besvarelsene og ubrukt eksamenspapir er levert, skal kandidatene forlate eksamenslokalet. Innlevert besvarelse blir ikke under noen omstendighet levert tilbake til kandidaten.</article></article></li><li data-li-identifier="10)" data-name="10)"><article class="listArticle" id="kapittel-1-ledd-20-punkt-13"><article class="legalP" id="kapittel-1-ledd-20-punkt-13-ledd-1">Ansvarlig faglærer eller dennes stedfortreder skal være tilgjengelig under eksamen.</article></article></li></ul></article> <article class="defaultP" margin-top="true"><i>§ 28. Gjennomføring av muntlig eksamen</i></article> <article class="defaultP" margin-top="true">Punkt 5 skal lyde:</article><article class="legalP" id="kapittel-1-ledd-21">Nærmere retningslinjer for gjennomføring av muntlig eksamen kan fastsettes av fakultetsstyret.</article> <article class="defaultP" margin-top="true"><i>§ 30. Utfyllende regler. Instrukser</i></article> <article class="defaultP" margin-top="true">Paragrafen skal lyde:</article><article class="legalP" id="kapittel-1-ledd-22">Styret fastsetter instruks for inspektører, faglærere og sensorer, og kan innenfor rammen av denne forskriften fastsette utfyllende regler som gjelder alle eksamener og prøver ved Universitetet i Agder.</article> <article class="defaultP" margin-top="true"><i>§ 33. Særordninger</i></article> <article class="defaultP" margin-top="true">Andre setning i punkt 3 skal lyde:</article><article class="legalP" id="kapittel-1-ledd-23">For kandidater med kroniske lidelser kan universitetet gjøre unntak fra kravet om å fremme søknad hvert semester.</article> <article class="defaultP" margin-top="true"><i>§ 37. Sensur. Ekstern evaluering av vurderingen og vurderingsordningen</i></article> <article class="defaultP" margin-top="true">Paragrafens overskrift skal være:</article> <article class="defaultP" margin-top="true"><i>Sensur</i></article> <article class="defaultP" margin-top="true">Nåværende punkt 1 og 2 utgår. Nytt punkt 1 skal lyde:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-23-punkt-1"><article class="legalP" id="kapittel-1-ledd-23-punkt-1-ledd-1">Alle emner på bachelor- og masternivå skal ha ekstern sensur i form av vurdering av studentarbeider minst hvert 3. år. I emner med multiple choice-eksamener eller sammenlignbare eksamensformer kan kravet om ekstern sensur dekkes ved at det medvirker en ekstern sensor ved utarbeidelse av eksamensoppgaven.</article><article class="legalP" id="kapittel-1-ledd-23-punkt-1-ledd-2">Det skal normalt benyttes ekstern sensor i et omfang på minst 15 studiepoeng pr. studieår. Ekstern sensor skal medvirke ved bedømmelse av alle studentarbeider ved alle deleksamener som inngår i emnet. Fakultetsstyret fastsetter plan for bruk av ekstern sensor.</article></article></li></ul></article> <article class="defaultP" margin-top="true">Tidligere punkt 3, 4 og 5 blir nye punkt 2, 3 og 4.</article> <article class="defaultP" margin-top="true">Tidligere punkt 6, nå punkt 5, skal lyde:</article><article class="legalP" id="kapittel-1-ledd-24">Bestemmelsene i punkt 1) gjelder ikke ved vurdering av praksisopplæring. Slik vurdering skal skje i et samarbeid mellom øvingslærer/kontaktsykepleier/veileder og faglærer.</article> <article class="defaultP" margin-top="true">Tidligere punkt 7 blir nytt punkt 6. Ny siste setning skal lyde:</article><article class="legalP" id="kapittel-1-ledd-25">Det skal foreligge skriftlige retningslinjer for bedømmelse av masteroppgaver.</article> <article class="defaultP" margin-top="true">Tidligere punkt 8 og 9 utgår. Tidligere punkt 10, 11, 12, 13 og 14 blir nye punkt 7, 8, 9, 10 og 11. Første setning i nytt punkt 7 skal lyde:</article><article class="legalP" id="kapittel-1-ledd-26">Fakultetsstyret oppnevner interne og eventuelle eksterne sensorer.</article> <article class="defaultP" margin-top="true">Nytt punkt 9 skal lyde:</article><article class="legalP" id="kapittel-1-ledd-27">Ekstern sensor kan ikke være ansatt eller student ved Universitetet i Agder eller ha ansvar for undervisningen i et emne.</article> <article class="defaultP" margin-top="true"><i>§ 40. Vitnemål. Karakterutskrift</i></article> <article class="defaultP" margin-top="true">Siste setning i punkt 1 skal lyde:</article><article class="legalP" id="kapittel-1-ledd-28">Universitetet avgjør om det for studier som tilbys på engelsk, skal utstedes vitnemål på norsk eller engelsk.</article> <article class="defaultP" margin-top="true">Punkt 5 skal lyde:</article><article class="legalP" id="kapittel-1-ledd-29">Tittel på bachelor- og masteroppgave påføres vitnemålet.</article> <article class="defaultP" margin-top="true">Nytt punkt 8 skal lyde:</article><article class="legalP" id="kapittel-1-ledd-30">Det enkelte vitnemål utstedes bare en gang. Etter søknad kan universitetet ved tap av vitnemål utstede duplikat.</article> <article class="defaultP" margin-top="true"><i>§ 41. Fritak</i></article> <article class="defaultP" margin-top="true">Siste setning i punkt 1 skal lyde:</article><article class="legalP" id="kapittel-1-ledd-31">Søknader som gjelder innpassing av skolerelevant fag i grunnskolelærerutdanningen og fritak for praksis i lærerutdanningene, behandles av styret for lærerutdanningene.</article> <article class="defaultP" margin-top="true"><i>§ 43. Overgangsordninger</i></article> <article class="defaultP" margin-top="true">Paragrafen skal lyde:</article><article class="legalP" id="kapittel-1-ledd-32">Krav om bacheloroppgave i § 6 punkt 1) bokstav a–c gjelder fra og med opptak til studieåret 2012–2013. Krav om bacheloroppgave i § 6 punkt 1) bokstav e gjelder for vitnemål som utstedes fra og med våren 2015.</article><article class="legalP" id="kapittel-1-ledd-33">§ 14 punkt 7) gjelder fra og med studieåret 2008–2009.</article><article class="legalP" id="kapittel-1-ledd-34">§ 17 gjelder for alle studenter som høsten 2011 er innenfor normert studietid. Studenter som høsten 2011 har brukt opp normert studietid, gis studierett i 2 år fra høsten 2011. Etter søknad kan universitetet i særlige tilfelle innvilge ytterligere to års studierett for studenter som er tatt opp på studieprogram (jf. § 1 n).</article> <article class="defaultP" margin-top="true"><i>Hele forskriften:</i></article> <article class="defaultP" margin-top="true">«Avdelingsstyret» og «Avdelingsstyret ved Avdeling for lærerutdanning» skal erstattes med «Styret for lærerutdanningene». «Fakultetstyret» skal erstattes med «Fakultetsstyret».</article> <article class="defaultP" margin-top="true">«Doktorgradsstudenter» skal erstattes med «ph.d.-studenter».</article></section><section class="section" data-name="kapII" id="kapittel-2" data-lovdata-URL="LTI/forskrift/2011-06-22-723/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene skal tre i kraft fra studieåret 2011–2012.</article></section></main></body></html>