<!DOCTYPE html><html lang="no"><head><title>Forskrift om endring i forskrift om sertifisering av førere av trekkraftkjøretøy på det nasjonale jernbanenettet (førerforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-10-13-1020</dd><dt class="dokid">DokumentID</dt><dd class="dokid">LTI/forskrift/2011-10-13-1020</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 9 s 1303</dd><dt class="dateInForce">I kraft fra</dt><dd class="dateInForce">2011-10-13</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-11-27-1414</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-100/§3d</li><li>lov/1993-06-11-100/§3f</li><li>lov/1993-06-11-100/§3g</li><li>lov/1993-06-11-100/§6</li><li>forskrift/2010-12-10-1568/§1-3</li></ul></dd><dt class="dateOfPublication">Kunngjort</dt><dd class="dateOfPublication">2011-10-14 14:05</dd><dt class="journalNumber">Journalnummer</dt><dd class="journalNumber">2011-0774</dd><dt class="titleShort">Korttittel</dt><dd class="titleShort">Endr. i førerforskriften</dd><dt class="title">Tittel</dt><dd class="title">Forskrift om endring i forskrift om sertifisering av førere av trekkraftkjøretøy på det nasjonale jernbanenettet (førerforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Statens jernbanetilsyn 13. oktober 2011 med hjemmel i lov 11. juni 1993 nr. 100 om anlegg og drift av jernbane, herunder sporvei, tunnelbane og forstadsbane m.m. (jernbaneloven) § 3d, § 3e, § 3f, § 3g og § 6, jf. forskrift 10. desember 2010 nr. 1568 om jernbanevirksomhet mv. på det nasjonale jernbanenettet (jernbaneforskriften) § 1-3 ellevte ledd.</dd><dt class="refid">RefID</dt><dd class="refid">forskrift/2011-10-13-1020</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om sertifisering av førere av trekkraftkjøretøy på det nasjonale jernbanenettet (førerforskriften)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2011-10-13-1020" id="dokument"><h1>Forskrift om endring i forskrift om sertifisering av førere av trekkraftkjøretøy på det nasjonale jernbanenettet (førerforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2011-10-13-1020/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. november 2009 nr. 1414 om sertifisering av førere av trekkraftkjøretøy på det nasjonale jernbanenettet (førerforskriften) gjøres følgende endringer:</article> <article class="defaultP" margin-top="true">1. § 1 annet ledd skal lyde:</article><article class="legalP" id="kapittel-1-ledd-2">Forskriften gjelder ikke:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">førere som utelukkende fører skinne-/veimaskin på anleggsområde eller strekning som er disponert for arbeid</article></article></li></ul></article><article class="legalP" id="kapittel-1-ledd-3">b) førere som utelukkende fører kjøretøy for jernbanevedlikehold på anleggsområde.</article> <article class="defaultP" margin-top="true">2. Definisjonen av skinnetraktor i § 2 slettes.</article> <article class="defaultP" margin-top="true">3. § 6 annet ledd bokstav a) skal lyde: Kategori A: Skifting.</article> <article class="defaultP" margin-top="true">4. § 6 annet ledd bokstav b) skal lyde: Kategori B: Kjøring av tog.</article> <article class="defaultP" margin-top="true">5. § 24 skal lyde: Statens jernbanetilsyn skal føre et offentlig register over opplæringssentre og personer med godkjenning etter kapittel 5 og 6.</article> <article class="defaultP" margin-top="true">6. § 31 annet ledd skal lyde: Registrene nevnt i § 25 og § 26 skal opprettes innen og tas i bruk fra 29. oktober 2011.</article> <article class="defaultP" margin-top="true">7. § 32 første ledd skal lyde: Førere som ikke har autorisasjon etter autorisasjonsforskriften skal senest fra 29. oktober 2011 ha førerbevis og sertifikat.</article> <article class="defaultP" margin-top="true">8. § 32 annet ledd skal lyde: Førere som har autorisasjon etter autorisasjonsforskriften skal senest innen 29. oktober 2013 ha førerbevis og sertifikat. Fra 29. oktober 2011 skal disse førerne overholde kravet til periodiske kontroller i § 11 og § 19.</article> <article class="defaultP" margin-top="true">9. Vedlegg I til forskriften skal lyde:</article><span class="futuretitle" id="kapittel-1-foreslåttittel-1">Vedlegg I. Krav til utforming av førerbevis og sertifikater mv.</span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttittel-1-punkt-1"><span class="miscHeadline"><i>Førerbevis</i></span><article class="legalP" id="kapittel-1-foreslåttittel-1-punkt-1-ledd-1">Førerbeviset skal være i henhold til vedlegg I til forordning (EU) nr. 36/2010 av 3. desember 2009 om fellesskapsmodeller for førerbevis, sertifikater, bekreftede kopier av sertifikater og søknadsskjemaer for førerbevis under direktiv 2007/59/EF, med følgende tilpasninger: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttittel-1-punkt-1-ledd-1-punkt-1"><article class="legalP" id="kapittel-1-foreslåttittel-1-punkt-1-ledd-1-punkt-1-ledd-1">«N: Norge» skal legges til i listen i nr. 3 bokstav c) mellom MA: Malta og NL: Nederland</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-1-punkt-1-ledd-1-punkt-2"><article class="legalP" id="kapittel-1-foreslåttittel-1-punkt-1-ledd-1-punkt-2-ledd-1">I nr. 3 syvende ledd skal det vises til «EØS-modell» på norsk og nynorsk, og ordene «førerbevis» på språkene til de øvrige avtalepartene. I oversikten skal det tas inn på egnet sted «Norsk: Førerbevis».</article></article></li><li data-li-identifier="-" data-name="-"><article class="listArticle" id="kapittel-1-foreslåttittel-1-punkt-1-ledd-1-punkt-3"><article class="legalP" id="kapittel-1-foreslåttittel-1-punkt-1-ledd-1-punkt-3-ledd-1">I nr. 6 skal «EF-modell» erstattes med «EØS-modell», og istedenfor EU-flagget med medlemsstatens nasjonalitetsbokstaver skal bokstaven N være trykket i svart omgitt av en svart ellipse.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-1-foreslåttittel-1-punkt-2"><span class="miscHeadline"><i>Sertifikat</i></span><article class="legalP" id="kapittel-1-foreslåttittel-1-punkt-2-ledd-1">Sertifikatet skal være i henhold til vedlegg II til forordning (EU) nr. 36/2010 av 3. desember 2009 om fellesskapsmodeller for førerbevis, sertifikater, bekreftede kopier av sertifikater og søknadsskjemaer for førerbevis under direktiv 2007/59/EF, med følgende tilpasning: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttittel-1-punkt-2-ledd-1-punkt-1"><article class="legalP" id="kapittel-1-foreslåttittel-1-punkt-2-ledd-1-punkt-1-ledd-1">ordene «Fellesskapsmodell» eller tilsvarende erstattes med «EØS-modell», og istedenfor EU-flagget med medlemsstatens nasjonalitetsbokstaver skal bokstaven N være trykket i svart omgitt av en svart ellipse.</article></article></li></ul></article></article></li><li data-li-identifier="3." data-name="3."><article class="listArticle" id="kapittel-1-foreslåttittel-1-punkt-3"><span class="miscHeadline"><i>Bekreftet kopi av sertifikat</i></span><article class="legalP" id="kapittel-1-foreslåttittel-1-punkt-3-ledd-1">Bekreftet kopi av sertifikatet skal være i henhold til vedlegg III til forordning (EU) nr. 36/2010 av 3. desember 2009 om fellesskapsmodeller for førerbevis, sertifikater, bekreftede kopier av sertifikater og søknadsskjemaer for førerbevis under direktiv 2007/59/EF, med følgende tilpasning: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttittel-1-punkt-3-ledd-1-punkt-1"><article class="legalP" id="kapittel-1-foreslåttittel-1-punkt-3-ledd-1-punkt-1-ledd-1">ordene «Fellesskapsmodell» eller tilsvarende erstattes med «EØS-modell», og istedenfor EU-flagget med medlemsstatens nasjonalitetsbokstaver skal bokstaven N være trykket i svart omgitt av en svart ellipse.</article></article></li></ul></article></article></li><li data-li-identifier="4." data-name="4."><article class="listArticle" id="kapittel-1-foreslåttittel-1-punkt-4"><span class="miscHeadline"><i>Søknadsskjema for førerbevis</i></span><article class="legalP" id="kapittel-1-foreslåttittel-1-punkt-4-ledd-1">Søknadsskjema for førerbevis bør utformes i henhold til vedlegg IV til forordning (EU) nr. 36/2010 av 3. desember 2009 om fellesskapsmodeller for førerbevis, sertifikater, bekreftede kopier av sertifikater og søknadsskjemaer for førerbevis under direktiv 2007/59/EF, med følgende tilpasning: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttittel-1-punkt-4-ledd-1-punkt-1"><article class="legalP" id="kapittel-1-foreslåttittel-1-punkt-4-ledd-1-punkt-1-ledd-1">ordene «Fellesskapsmodell» eller tilsvarende erstattes med «EØS-modell», og istedenfor EU-flagget med medlemsstatens nasjonalitetsbokstaver skal bokstaven N være trykket i svart omgitt av en svart ellipse.</article></article></li></ul></article></article></li></ul> <article class="defaultP" margin-top="true">10. Vedlegg VII til forskriften skal lyde:</article><span class="futuretitle" id="kapittel-1-foreslåttittel-2">Vedlegg VII. Grunnleggende parametre for det nasjonale førerbevisregisteret</span><article class="legalP" id="kapittel-1-ledd-4">Det nasjonale førerbevisregisteret skal være i henhold til vedlegg I til vedtak 2010/17/EF av 29. oktober 2009 om vedtagelse av grunnleggende parametre for registre over førerbevis og supplerende sertifikater til lokomotivførere, jf. Europaparlament- og rådsdirektiv 2007/59/EF.</article> <article class="defaultP" margin-top="true">11. Vedlegg VIII til forskriften skal lyde:</article><span class="futuretitle" id="kapittel-1-foreslåttittel-3">Vedlegg VIII. Grunnleggende parametre for virksomhetenes sertifikatregister</span><article class="legalP" id="kapittel-1-ledd-5">Virksomhetenes sertifikatregister skal være i henhold til vedlegg II til vedtak 2010/17/EF av 29. oktober 2009 om vedtagelse av grunnleggende parametre for registre over førerbevis og supplerende sertifikater til lokomotivførere, jf. Europaparlament- og rådsdirektiv 2007/59/EF.</article></section><section class="section" data-name="kapII" id="kapittel-2" data-lovdata-URL="LTI/forskrift/2011-10-13-1020/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>