<!DOCTYPE html><html lang="no"><head><title>Lov om endringar i opplæringslova og privatskolelova (politiattest m.m.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2011-06-24-37</dd><dt class="dokid">DokumentID</dt><dd class="dokid">LTI/lov/2011-06-24-37</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 6 s 779</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1998-07-17-61</li><li>lov/2003-07-04-84</li></ul></dd><dt class="dateOfPublication">Kunngjort</dt><dd class="dateOfPublication">2011-06-24 14:50</dd><dt class="journalNumber">Journalnummer</dt><dd class="journalNumber">2011-0418</dd><dt class="titleShort">Korttittel</dt><dd class="titleShort">Endringslov til opplæringslova og privatskolelova</dd><dt class="title">Tittel</dt><dd class="title">Lov om endringar i opplæringslova og privatskolelova (politiattest m.m.)</dd><dt class="miscInformation">Annet om dokumentet</dt><dd class="miscInformation">Prop.96 L (2010–2011), Innst.353 L (2010–2011), Lovvedtak 53 (2010–2011). Stortingets første og andre gongs behandling hv. 31. mai og 8. juni 2011. Fremja av Kunnskapsdepartementet.</dd><dt class="refid">RefID</dt><dd class="refid">lov/2011-06-24-37</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i opplæringslova og privatskolelova (politiattest m.m.)<ul class="tocSubUl"><li>I<ul class="tocSubUl"><li>§ 10-9. Politiattest</li><li>§ 14-1. Statleg tilsyn</li><li>§ 14-2. Statleg råd og rettleiing</li><li>§ 14-3. Kommunalt tilsyn med heimeopplæring</li><li>§ 14-4. Informasjonsinnhenting og evaluering</li></ul></li><li>II<ul class="tocSubUl"><li>§ 4-3. Politiattest</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2011-06-24-37" id="dokument"><h1>Lov om endringar i opplæringslova og privatskolelova (politiattest m.m.)</h1><article class="defaultP" data-text-size="small">Endringar i følgjande lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 17. juli 1998 nr. 61 om grunnskolen og den vidaregåande opplæringa (opplæringslova).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 4. juli 2003 nr. 84 om private skolar med rett til statstilskot (privatskolelova).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2011-06-24-37/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 17. juli 1998 nr. 61 om grunnskolen og den vidaregåande opplæringa blir det gjort desse endringane:</article> <article class="defaultP" margin-top="true">§ 1-2 andre ledd skal lyde:</article><article class="legalP" id="kapittel-1-ledd-2">Lova gjeld også for grunnskoleopplæring i private grunnskolar som ikkje får statstilskott etter privatskolelova, og for privat heimeopplæring i grunnskolen.</article> <article class="defaultP" margin-top="true">§ 1-2 nytt fjerde ledd skal lyde:</article><article class="legalP" id="kapittel-1-ledd-3">Etter søknad frå fylkeskommunen kan departementet gi løyve til at fylkeskommunen kan stå ansvarleg for vidaregåande opplæring i utlandet som har som formål at elevane skal få norsk vitnemål ved fullført og bestått opplæring. Opplæringslova gjeld for opplæringa. Så langt det er forsvarleg og nødvendig, kan departementet likevel gjere unntak frå føresegner i lova og forskrifter til lova. Departementet kan endre vilkåra når tilhøva tilseier det, og kan om nødvendig også kalle tilbake det løyvet som er gitt.</article> <article class="defaultP" margin-top="true">Kapittel 10 overskrifta skal lyde:</article><span class="futuretitle" id="kapittel-1-foreslåttittel-1">Kapittel 10 Personalet i skolen m.m.</span> <article class="defaultP" margin-top="true">§ 10-9 skal lyde:</article><article class="futureLegalArticle" data-name="§10-9" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 10-9</span>. <span class="legalArticleTitle">Politiattest</span></span><article class="legalP" id="kapittel-1-foreslåttparagraf-1-ledd-1">Den som skal tilsetjast fast eller mellombels i grunnskolen eller i vidaregåande skole, i musikk- og kulturskolen etter § 13-6, i skolefritidsordninga etter § 13-7 eller for å gi leksehjelp etter § 13-7 a, må leggje fram politiattest med tilsvarande innhald som er nemnd i politiregisterlova § 39 første ledd. Kravet gjeld også for personar som skal tilsetjast fast eller mellombels i skoleliknande aktivitetstilbod. Skoleliknande aktivitetstilbod vil seie aktivitetstilbod i regi av skoleeigaren med tilknyting til skolen, og som har karakter av opplæring.</article><article class="legalP" id="kapittel-1-foreslåttparagraf-1-ledd-2">Skoleeigaren kan også krevje politiattest som nemnd i politiregisterlova § 39 første ledd av andre personar som regelmessig oppheld seg i grunnskolen, i vidaregåande skole eller i tilbod som nemnd i første ledd.</article><article class="legalP" id="kapittel-1-foreslåttparagraf-1-ledd-3">Personar som er dømde for seksuelle overgrep mot mindreårige, kan ikkje tilsetjast fast eller mellombels i grunnskolen eller i musikk- og kulturskolen, i skolefritidsordninga, for å gi leksehjelp eller i skoleliknande aktivitetstilbod som nemnd i første ledd. I andre tilfelle må konsekvensane av merknader på politiattesten vurderast konkret.</article><article class="legalP" id="kapittel-1-foreslåttparagraf-1-ledd-4">Departementet gir nærmare forskrifter.</article></article> <article class="defaultP" margin-top="true">§ 13-6 andre ledd skal lyde:</article><article class="legalP" id="kapittel-1-ledd-4">For krav om politiattest gjeld reglane i § 10-9.</article> <article class="defaultP" margin-top="true">§ 13-7 sjette ledd skal lyde:</article><article class="legalP" id="kapittel-1-ledd-5">For krav om politiattest gjeld reglane i § 10-9.</article> <article class="defaultP" margin-top="true">§ 13-7 a tredje ledd skal lyde:</article><article class="legalP" id="kapittel-1-ledd-6">For krav om politiattest gjeld reglane i § 10-9.</article> <article class="defaultP" margin-top="true">Kapittel 14 skal lyde:</article><span class="futuretitle" id="kapittel-1-foreslåttittel-2">Kapittel 14 Tilsyn m.m.</span><article class="futureLegalArticle" data-name="§14-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 14-1</span>. <span class="legalArticleTitle">Statleg tilsyn</span></span><article class="legalP" id="kapittel-1-foreslåttparagraf-2-ledd-1">Fylkesmannen fører tilsyn med at kommunane og fylkeskommunane oppfyller dei pliktene dei er pålagde i eller i medhald av opplæringslova kapittel 1-16 (kommunepliktene). Reglane i kommunelova kapittel 10 A gjeld for denne tilsynsverksemda.</article><article class="legalP" id="kapittel-1-foreslåttparagraf-2-ledd-2">Departementet fører tilsyn med at andre plikter i eller i medhald av opplæringslova enn kommunepliktene blir oppfylte. Reglane i kommunelova §§ 60 c og 60 d gjeld tilsvarande for tilsynsverksemd etter dette leddet.</article></article><article class="futureLegalArticle" data-name="§14-2" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 14-2</span>. <span class="legalArticleTitle">Statleg råd og rettleiing</span></span><article class="legalP" id="kapittel-1-foreslåttparagraf-3-ledd-1">Departementet gir råd og rettleiing i spørsmål som gjeld verksemder etter denne lova, og skal elles samarbeide med kommunar, fylkeskommunar og eigarar av private skolar for å sikre eit godt og likeverdig opplæringstilbod i samsvar med lov og forskrifter.</article></article><article class="futureLegalArticle" data-name="§14-3" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 14-3</span>. <span class="legalArticleTitle">Kommunalt tilsyn med heimeopplæring</span></span><article class="legalP" id="kapittel-1-foreslåttparagraf-4-ledd-1">Kommunen fører tilsyn med den pliktige opplæringa for barn og unge som ikkje går på skole, og kan òg kalle dei inn til særskilde prøver. Kommunen skal krevje at barnet eller den unge skal gå i skole dersom dei krava lova her med forskrifter stiller til heimeopplæringa, ikkje er oppfylte.</article></article><article class="futureLegalArticle" data-name="§14-4" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 14-4</span>. <span class="legalArticleTitle">Informasjonsinnhenting og evaluering</span></span><article class="legalP" id="kapittel-1-foreslåttparagraf-5-ledd-1">Departementet kan gi forskrifter som pålegg dei ansvarlege for opplæringsverksemd etter denne lova og dei som mottar slik opplæring, å gi opplysningar og delta i evalueringar og rapportere om forhold som er av betydning for evaluering av opplæringsverksemda som er omfatta av denne lova.</article></article></section><section class="section" data-name="kapII" id="kapittel-2" data-lovdata-URL="LTI/lov/2011-06-24-37/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 4. juli 2003 nr. 84 om private skolar med rett til statstilskot blir det gjort desse endringane:</article> <article class="defaultP" margin-top="true">§ 3-3 fjerde ledd skal lyde:</article><article class="legalP" id="kapittel-2-ledd-2">Opplæringslova § 3-1 fjerde ledd om omval og § 3-1 femte ledd om opplæring i inntil to år ekstra gjeld tilsvarande så langt dei passar for elevar i vidaregåande skolar som er godkjende etter denne lova. Heimfylket gjer vedtak.</article> <article class="defaultP" margin-top="true">Kapittel 4 overskrifta skal lyde:</article><span class="futuretitle" id="kapittel-2-foreslåttittel-1">Kapittel 4 Personalet i skolen m.m.</span> <article class="defaultP" margin-top="true">§ 4-3 skal lyde:</article><article class="futureLegalArticle" data-name="§4-3" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 4-3</span>. <span class="legalArticleTitle">Politiattest</span></span><article class="legalP" id="kapittel-2-foreslåttparagraf-1-ledd-1">Den som skal tilsetjast fast eller mellombels i grunnskolen eller i vidaregåande skole eller for å gi leksehjelp etter § 7-1 e, må leggje fram politiattest med tilsvarande innhald som er nemnd i politiregisterlova § 39 første ledd. Kravet gjeld også for personar som skal tilsetjast fast eller mellombels i skoleliknande aktivitetstilbod. Skoleliknande aktivitetstilbod vil seie aktivitetstilbod i regi av skoleeigaren med tilknyting til skolen, og som har karakter av opplæring.</article><article class="legalP" id="kapittel-2-foreslåttparagraf-1-ledd-2">Skolen kan også krevje politiattest som nemnd i politiregisterlova § 39 første ledd av andre personar som regelmessig oppheld seg i grunnskolen, i vidaregåande skole eller i tilbod etter første ledd.</article><article class="legalP" id="kapittel-2-foreslåttparagraf-1-ledd-3">Personar som er dømde for seksuelle overgrep mot mindreårige, kan ikkje tilsetjast fast eller mellombels i grunnskolen eller i skoleliknande aktivitetstilbod eller for å gi leksehjelp etter § 7-1 e. I andre tilfelle må konsekvensane av merknader på politiattesten vurderast konkret.</article><article class="legalP" id="kapittel-2-foreslåttparagraf-1-ledd-4">Departementet gir nærmare forskrifter.</article></article> <article class="defaultP" margin-top="true">§ 7-1 e nytt tredje ledd skal lyde:</article><article class="legalP" id="kapittel-2-ledd-3">For krav om politiattest gjeld reglane i § 4-3.</article></section><section class="section" data-name="kapIII" id="kapittel-3" data-lovdata-URL="LTI/lov/2011-06-24-37/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Lova blir sett i verk på det tidspunkt Kongen bestemmer. Dei enkelte føresegnene kan setjast i verk på ulike tidspunkt.</article></section></main></body></html>