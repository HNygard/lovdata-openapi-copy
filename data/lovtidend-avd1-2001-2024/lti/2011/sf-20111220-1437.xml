<!DOCTYPE html><html lang="no"><head><title>Forskrift om bruk av tvangsmulkt og overtredelsesgebyr ved brudd på havressursloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-12-20-1437</dd><dt class="dokid">DokumentID</dt><dd class="dokid">LTI/forskrift/2011-12-20-1437</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 15 s 2199</dd><dt class="dateInForce">I kraft fra</dt><dd class="dateInForce">2012-03-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§5</li><li>lov/2008-06-06-37/§58</li><li>lov/2008-06-06-37/§59</li></ul></dd><dt class="dateOfPublication">Kunngjort</dt><dd class="dateOfPublication">2012-01-03 15:00</dd><dt class="journalNumber">Journalnummer</dt><dd class="journalNumber">2011-1150</dd><dt class="titleShort">Korttittel</dt><dd class="titleShort">Forskrift om tvangsmulkt mv. ved brudd på havressurslova</dd><dt class="title">Tittel</dt><dd class="title">Forskrift om bruk av tvangsmulkt og overtredelsesgebyr ved brudd på havressursloven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 20. desember 2011 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 5, § 58 og § 59.</dd><dt class="refid">RefID</dt><dd class="refid">forskrift/2011-12-20-1437</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bruk av tvangsmulkt og overtredelsesgebyr ved brudd på havressursloven<ul class="tocSubUl"><li>§ 1. Virkeområde</li><li>§ 2. Tvangsmulkt</li><li>§ 3. Utmåling av tvangsmulkt</li><li>§ 4. Overtredelsesgebyr</li><li>§ 5. Utmåling av overtredelsesgebyr</li><li>§ 6. Vedtakskompetanse</li><li>§ 7. Innkreving, renter m.m.</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2011-12-20-1437" id="dokument"><h1>Forskrift om bruk av tvangsmulkt og overtredelsesgebyr ved brudd på havressursloven</h1><article class="legalArticle" data-lovdata-URL="LTI/forskrift/2011-12-20-1437/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for alle innenfor hele det stedlige virkeområdet for havressursloven, herunder utlendinger og utenlandske foretak.</article></article><article class="legalArticle" data-lovdata-URL="LTI/forskrift/2011-12-20-1437/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tvangsmulkt</span></h2><article class="legalP" id="paragraf-2-ledd-1">For å sikre at pålegg gitt i eller i medhold av havressursloven blir fulgt, kan Fiskeridirektoratet ilegge løpende tvangsmulkt.</article><article class="legalP" id="paragraf-2-ledd-2">Tvangsmulkt begynner å løpe fra det tidspunkt vedtaksmyndighetene fastsetter. Tvangsmulkt løper likevel tidligst fra vedtaksdato der denne fremgår av forhåndsvarsel i saken, eller i andre tilfeller tidligst fra vedtaket om tvangsmulkt er kommet frem til mottaker.</article><article class="legalP" id="paragraf-2-ledd-3">Fiskeridirektoratet kan i særlige tilfeller, etter søknad, helt eller delvis ettergi oppsamlet tvangsmulkt.</article></article><article class="legalArticle" data-lovdata-URL="LTI/forskrift/2011-12-20-1437/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utmåling av tvangsmulkt</span></h2><article class="legalP" id="paragraf-3-ledd-1">Tvangsmulkten blir satt til to ganger rettsgebyret (R) per dag, jf. lov 17. desember 1982 nr. 86 om rettsgebyr § 1.</article><article class="legalP" id="paragraf-3-ledd-2">Tvangsmulkt kan settes lavere eller høyere per dag dersom det foreligger særlige forhold, men ikke lavere enn 0,5 ganger R og ikke høyere enn 5 ganger R. I vurderingen av om det skal ilegges høyere tvangsmulkt skal det tas hensyn til om det er behov for et sterkere oppfyllingspress.</article></article><article class="legalArticle" data-lovdata-URL="LTI/forskrift/2011-12-20-1437/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Overtredelsesgebyr</span></h2><article class="legalP" id="paragraf-4-ledd-1">Fiskeridirektoratets regionkontor kan ilegge overtredelsesgebyr til foretak og den som med forsett eller uaktsomhet bryter bestemmelsene gitt i eller i medhold av<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">forskrift 21. desember 2009 nr. 1743 om posisjonsrapportering og elektronisk rapportering for norske fiske- og fangstfartøy kapittel I–III</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">forskrift 31. august 2010 nr. 1231 om elektronisk rapportering for fartøy som fører flagg fra medlemsstater i Den europeiske union (EU) i Norges økonomiske sone, territorialfarvann og i fiskerisonen ved Jan Mayen</article></article></li><li data-li-identifier="c)" data-name="c)"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">forskrift 26. juli 1993 nr. 772 om oppgaveplikt for fiske- og fangstfartøy § 2 – § 5</article></article></li><li data-li-identifier="d)" data-name="d)"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">forskrift 13. mai 1977 nr. 2 om utlendingers fiske og fangst mv. i Norges økonomiske sone og landinger til norsk havn</article></article></li><li data-li-identifier="e)" data-name="e)"><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">forskrift 16. desember 1999 nr. 1342 om satelittbasert overvåkning av utenlandske fiskefartøys aktivitet i Norges indre farvann, sjøterritorium og økonomiske sone og i fiskerisonen ved Jan Mayen</article></article></li><li data-li-identifier="f)" data-name="f)"><article class="listArticle" id="paragraf-4-ledd-1-punkt-6"><article class="legalP" id="paragraf-4-ledd-1-punkt-6-ledd-1">forskrift 22. desember 2004 nr. 1878 om utøvelse av fisket i sjøen (utøvelsesforskriften) kapittel VII, VIII og XVI</article></article></li><li data-li-identifier="g)" data-name="g)"><article class="listArticle" id="paragraf-4-ledd-1-punkt-7"><article class="legalP" id="paragraf-4-ledd-1-punkt-7-ledd-1">bestemmelser om rapportering i utøvelsesforskriften og i diverse årlige reguleringsforskrifter</article></article></li><li data-li-identifier="h)" data-name="h)"><article class="listArticle" id="paragraf-4-ledd-1-punkt-8"><article class="legalP" id="paragraf-4-ledd-1-punkt-8-ledd-1">bestemmelser om bifangst i diverse årlige reguleringsforskrifter</article></article></li><li data-li-identifier="i)" data-name="i)"><article class="listArticle" id="paragraf-4-ledd-1-punkt-9"><article class="legalP" id="paragraf-4-ledd-1-punkt-9-ledd-1">forskrift 22. januar 2003 nr. 57 om opplysningsplikt ved landing og omsetning av fisk § 4, § 5, § 6 og § 8</article></article></li><li data-li-identifier="j)" data-name="j)"><article class="listArticle" id="paragraf-4-ledd-1-punkt-10"><article class="legalP" id="paragraf-4-ledd-1-punkt-10-ledd-1">lov 6. juni 2008 nr. 37 om forvaltning av viltlevande marine ressursar § 16 bokstav a, c og g, samt § 22 og § 23.</article></article></li></ul></article><article class="legalP" id="paragraf-4-ledd-2">Fiskeridirektoratet bestemmer hvilke av Fiskeridirektoratets regionkontor som skal kunne ilegge overtredelsesgebyr i førsteinstans.</article></article><article class="legalArticle" data-lovdata-URL="LTI/forskrift/2011-12-20-1437/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utmåling av overtredelsesgebyr</span></h2><article class="legalP" id="paragraf-5-ledd-1">Gebyret skal fastsettes konkret i hvert enkelt tilfelle. Ved utmåling av gebyret skal det legges vekt på hvor alvorlig overtredelsen er, fortjenesten eller den potensielle fortjenesten ved lovbruddet, om det gjelder et eller flere brudd av samme type, graden av skyld og ekstra kostnader som kontrolltiltak og håndtering av saken har medført.</article><article class="legalP" id="paragraf-5-ledd-2">Det kan ilegges overtredelsesgebyr på inntil 100 000 kroner per rettssubjekt.</article></article><article class="legalArticle" data-lovdata-URL="LTI/forskrift/2011-12-20-1437/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Vedtakskompetanse</span></h2><article class="legalP" id="paragraf-6-ledd-1">Fiskeri- og kystdepartementet er klageinstans for Fiskeridirektoratets vedtak om tvangsmulkt etter § 2. Fiskeridirektoratet kan delegere sin kompetanse til å ilegge tvangsmulkt til Fiskeridirektoratets regionkontor. Fiskeridirektoratet er da klageinstans.</article><article class="legalP" id="paragraf-6-ledd-2">Fiskeridirektoratet er klageinstans for Fiskeridirektoratets regionkontors vedtak om overtredelsesgebyr etter § 4.</article></article><article class="legalArticle" data-lovdata-URL="LTI/forskrift/2011-12-20-1437/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Innkreving, renter m.m.</span></h2><article class="legalP" id="paragraf-7-ledd-1">Tvangsmulkt forfaller tidligst til betaling 14 dager etter fristen for oppfylling.</article><article class="legalP" id="paragraf-7-ledd-2">Overtredelsesgebyr forfaller til betaling 30 dager etter at melding om vedtaket er kommet frem til mottaker.</article><article class="legalP" id="paragraf-7-ledd-3">Tvangsmulkt og overtredelsesgebyr kreves inn av Statens innkrevingssentral og tilfaller staten. Overtredelsesgebyr kan også kreves inn gjennom salgslaget ved motregning i fangstoppgjør.</article><article class="legalP" id="paragraf-7-ledd-4">Ved forsinket betaling av tvangsmulkt og overtredelsesgebyr løper forsinkelsesrenter med hjemmel i lov 17. desember 1976 nr. 100 om renter ved forsinket betaling m.m.</article></article><article class="legalArticle" data-lovdata-URL="LTI/forskrift/2011-12-20-1437/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft 1. mars 2012.</article></article></main></body></html>