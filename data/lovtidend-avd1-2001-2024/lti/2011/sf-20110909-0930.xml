<!DOCTYPE html><html lang="no"><head><title>Forskrift om forbudte skytevåpen og godkjente halvautomatiske skytevåpen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-09-09-930</dd><dt class="dokid">DokumentID</dt><dd class="dokid">LTI/forskrift/2011-09-09-930</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 9 s 1243</dd><dt class="dateInForce">I kraft fra</dt><dd class="dateInForce">2011-10-15, Politidirektoratet bestemmer</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1961-06-09-1/§6a</li><li>forskrift/1998-06-05-572</li><li>forskrift/2009-06-25-904/§6</li><li>forskrift/2009-06-25-904/§7</li></ul></dd><dt class="dateOfPublication">Kunngjort</dt><dd class="dateOfPublication">2011-09-16 14:35</dd><dt class="journalNumber">Journalnummer</dt><dd class="journalNumber">2011-0720</dd><dt class="titleShort">Korttittel</dt><dd class="titleShort">Forskrift om forbudte skytevåpen m.m.</dd><dt class="title">Tittel</dt><dd class="title">Forskrift om forbudte skytevåpen og godkjente halvautomatiske skytevåpen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Politidirektoratet 9. september 2011 med hjemmel i lov 9. juni 1961 nr. 1 om skytevåpen og ammunisjon m.v. § 6a, jf. delegeringsvedtak 5. juni 1998 nr. 572, jf. forskrift 25. juni 2009 nr. 904 om skytevåpen, våpendeler og ammunisjon mv. (våpenforskriften) § 6 og § 7.</dd><dt class="refid">RefID</dt><dd class="refid">forskrift/2011-09-09-930</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forbudte skytevåpen og godkjente halvautomatiske skytevåpen<ul class="tocSubUl"><li>§ 1. Forbudte skytevåpen</li><li>§ 2. Godkjente halvautomatiske pistoler</li><li>§ 3. Godkjente halvautomatiske hagler</li><li>§ 4. Godkjente halvautomatiske rifler til øvelses- og konkurranseskyting</li><li>§ 5. Godkjente halvautomatiske rifler til jakt</li><li>§ 6. Godkjenning av halvautomatiske rifler til samling</li><li>§ 7. Godkjente halvautomatiske rifler til andre behov og annen rimelig grunn</li><li>§ 8. Dispensasjon for erverv av forbudte skytevåpen til samling</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2011-09-09-930" id="dokument"><h1>Forskrift om forbudte skytevåpen og godkjente halvautomatiske skytevåpen</h1><article class="legalArticle" data-lovdata-URL="LTI/forskrift/2011-09-09-930/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forbudte skytevåpen</span></h2><article class="legalP" id="paragraf-1-ledd-1">Det er forbudt å erverve, eie eller inneha følgende typer skytevåpen, jf. våpenforskriften § 6:<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">rifler i kaliber 50 bmg/12,7 x 99 mm,</article></article></li><li data-li-identifier="b)" data-name="b)"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">pistoler og revolvere med kaliber hvor kulediameteren er større enn kaliber .455, med unntak av svartkruttvåpen, og</article></article></li><li data-li-identifier="c)" data-name="c)"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">repeter- og pumpehagler som har ett eller flere av egenskapene som nevnt i § 3 første ledd bokstav a til d.</article></article></li></ul></article><article class="legalP" id="paragraf-1-ledd-2">Hagler som nevnt i første ledd bokstav c kan likevel etter en konkret vurdering av Politidirektoratet godkjennes for erverv, eie og inneha.</article><article class="legalP" id="paragraf-1-ledd-3">Hagler som nevnt i første ledd bokstav c lovlig ervervet før forskriftens ikrafttredelse kan beholdes av nåværende eier. Dette gjelder likevel ikke pumpehagler med egenskaper som nevnt i § 3 bokstav c.</article></article><article class="legalArticle" data-lovdata-URL="LTI/forskrift/2011-09-09-930/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Godkjente halvautomatiske pistoler</span></h2><article class="legalP" id="paragraf-2-ledd-1">Halvautomatiske pistoler er godkjent for erverv, eie og inneha, jf. våpenforskriften § 7 annet ledd, med unntak av pistoler som har to eller flere av følgende egenskaper:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">magasin som monteres utenfor pistolens grep,</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">gjenget pipe hvor det kan monteres pipeforlenger, flammedemper, fremre pistolgrep eller lyddemper,</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">hylse montert til pipen som helt eller delvis dekker denne og gjør det mulig å holde våpenet med dårligste hånd uten å bli brent,</article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">vekt fra fabrikk på mer enn 1&#xa0;400 gram, eller</article></article></li><li data-li-identifier="e)" data-name="e)"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">våpen påmontert folde-, teleskop- eller lang stokk.</article></article></li></ul></article><article class="legalP" id="paragraf-2-ledd-2">Pistoler som nevnt i første ledd bokstav a til e kan etter en konkret vurdering av Politidirektoratet godkjennes for erverv, eie og inneha, jf. våpenforskriften § 7 annet ledd.</article></article><article class="legalArticle" data-lovdata-URL="LTI/forskrift/2011-09-09-930/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Godkjente halvautomatiske hagler</span></h2><article class="legalP" id="paragraf-3-ledd-1">Halvautomatiske hagler som oppfyller kravene til minimum totallengde og løpslengde etter våpenforskriften § 2 første ledd, er godkjent for erverv, eie og inneha, jf. våpenforskriften § 7 annet ledd, med unntak av hagler som fyller ett eller flere av følgende kriterier:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">bare pistolgrep uten skulderstøtte,</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">pistolgrep frittstående fra kolben under våpenet,</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">våpen påmontert rørmagasin eller magasinforlenger med mulighet for større magasinkapasitet enn 5 patroner i tillegg til patronen i kammeret, eller</article></article></li><li data-li-identifier="d)" data-name="d)"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">tillater bruk av avtakbare boksmagasiner.</article></article></li></ul></article><article class="legalP" id="paragraf-3-ledd-2">Hagler som nevnt i første ledd bokstav a til d kan etter en konkret vurdering av Politidirektoratet godkjennes for erverv, eie og inneha, jf. våpenforskriften § 7 annet ledd.</article></article><article class="legalArticle" data-lovdata-URL="LTI/forskrift/2011-09-09-930/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Godkjente halvautomatiske rifler til øvelses- og konkurranseskyting</span></h2><article class="legalP" id="paragraf-4-ledd-1">Følgende halvautomatiske rifler som oppfyller kravene til minimum totallengde og løpslengde etter våpenforskriften § 2 første ledd, er godkjent for erverv, eie og inneha til øvelses- og konkurranseskyting, jf. våpenforskriften § 7 annet ledd, dersom skytevåpenet ved fabrikk er produsert til bare å kunne avfyre halvautomatisk ild:<ul class="defaultList"><li data-li-identifier="1." data-name="1."><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">Colt AR-15 H-bar/Sporter produsert etter 1986,</article></article></li><li data-li-identifier="2." data-name="2."><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">SIG SG 550 SP,</article></article></li><li data-li-identifier="3." data-name="3."><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">Steyr AUG sivil modell,</article></article></li><li data-li-identifier="4." data-name="4."><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">Valmet M76/78A2,</article></article></li><li data-li-identifier="5." data-name="5."><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">Galil AR,</article></article></li><li data-li-identifier="6." data-name="6."><article class="listArticle" id="paragraf-4-ledd-1-punkt-6"><article class="legalP" id="paragraf-4-ledd-1-punkt-6-ledd-1">HK-94,</article></article></li><li data-li-identifier="7." data-name="7."><article class="listArticle" id="paragraf-4-ledd-1-punkt-7"><article class="legalP" id="paragraf-4-ledd-1-punkt-7-ledd-1">Bushmaster mod. XM15,</article></article></li><li data-li-identifier="8." data-name="8."><article class="listArticle" id="paragraf-4-ledd-1-punkt-8"><article class="legalP" id="paragraf-4-ledd-1-punkt-8-ledd-1">Olympic Arms AR-15 H-bar,</article></article></li><li data-li-identifier="9." data-name="9."><article class="listArticle" id="paragraf-4-ledd-1-punkt-9"><article class="legalP" id="paragraf-4-ledd-1-punkt-9-ledd-1">Heckler &amp; Koch modell SL 8,</article></article></li><li data-li-identifier="10." data-name="10."><article class="listArticle" id="paragraf-4-ledd-1-punkt-10"><article class="legalP" id="paragraf-4-ledd-1-punkt-10-ledd-1">DPMS Panther Bull 24/DPMS Panther Bull 24 Spesial (inkl. «Southpaw» mod),</article></article></li><li data-li-identifier="11." data-name="11."><article class="listArticle" id="paragraf-4-ledd-1-punkt-11"><article class="legalP" id="paragraf-4-ledd-1-punkt-11-ledd-1">Oberland Arms (OA) 15,</article></article></li><li data-li-identifier="12." data-name="12."><article class="listArticle" id="paragraf-4-ledd-1-punkt-12"><article class="legalP" id="paragraf-4-ledd-1-punkt-12-ledd-1">Izhmash Saiga sport 520,</article></article></li><li data-li-identifier="13." data-name="13."><article class="listArticle" id="paragraf-4-ledd-1-punkt-13"><article class="legalP" id="paragraf-4-ledd-1-punkt-13-ledd-1">Izhmash Saiga sport 555,</article></article></li><li data-li-identifier="14." data-name="14."><article class="listArticle" id="paragraf-4-ledd-1-punkt-14"><article class="legalP" id="paragraf-4-ledd-1-punkt-14-ledd-1">Tiger mod 03,</article></article></li><li data-li-identifier="15." data-name="15."><article class="listArticle" id="paragraf-4-ledd-1-punkt-15"><article class="legalP" id="paragraf-4-ledd-1-punkt-15-ledd-1">DPMS Panther mod LR-308 (inkl «Southpaw» mod),</article></article></li><li data-li-identifier="16." data-name="16."><article class="listArticle" id="paragraf-4-ledd-1-punkt-16"><article class="legalP" id="paragraf-4-ledd-1-punkt-16-ledd-1">Armalite AR 10,</article></article></li><li data-li-identifier="17." data-name="17."><article class="listArticle" id="paragraf-4-ledd-1-punkt-17"><article class="legalP" id="paragraf-4-ledd-1-punkt-17-ledd-1">Armalite AR 10T,</article></article></li><li data-li-identifier="18." data-name="18."><article class="listArticle" id="paragraf-4-ledd-1-punkt-18"><article class="legalP" id="paragraf-4-ledd-1-punkt-18-ledd-1">Arsenal SAR-M1,</article></article></li><li data-li-identifier="19." data-name="19."><article class="listArticle" id="paragraf-4-ledd-1-punkt-19"><article class="legalP" id="paragraf-4-ledd-1-punkt-19-ledd-1">Heckler &amp; Koch MR 223,</article></article></li><li data-li-identifier="20." data-name="20."><article class="listArticle" id="paragraf-4-ledd-1-punkt-20"><article class="legalP" id="paragraf-4-ledd-1-punkt-20-ledd-1">Heckler &amp; Koch MR 308,</article></article></li><li data-li-identifier="21." data-name="21."><article class="listArticle" id="paragraf-4-ledd-1-punkt-21"><article class="legalP" id="paragraf-4-ledd-1-punkt-21-ledd-1">JP Enterprise CTR-02, og</article></article></li><li data-li-identifier="22." data-name="22."><article class="listArticle" id="paragraf-4-ledd-1-punkt-22"><article class="legalP" id="paragraf-4-ledd-1-punkt-22-ledd-1">Armalite M 15.</article></article></li></ul></article></article><article class="legalArticle" data-lovdata-URL="LTI/forskrift/2011-09-09-930/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Godkjente halvautomatiske rifler til jakt</span></h2><article class="legalP" id="paragraf-5-ledd-1">Følgende halvautomatiske rifler som oppfyller kravene til minimum totallengde og løpslengde etter våpenforskriften § 2 første ledd, er godkjent for erverv, eie og inneha til jakt, jf. våpenforskriften § 7 annet ledd, dersom skytevåpenet ved fabrikk er produsert til bare å kunne avfyre halvautomatisk ild:<ul class="defaultList"><li data-li-identifier="1." data-name="1."><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">Winchester M/100,</article></article></li><li data-li-identifier="2." data-name="2."><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">Browning BAR (med unntak av Browning BAR M/1918),</article></article></li><li data-li-identifier="3." data-name="3."><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">Remington Modell four,</article></article></li><li data-li-identifier="4." data-name="4."><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">Remington modell 7400,</article></article></li><li data-li-identifier="5." data-name="5."><article class="listArticle" id="paragraf-5-ledd-1-punkt-5"><article class="legalP" id="paragraf-5-ledd-1-punkt-5-ledd-1">Remington 742 Woodmaster,</article></article></li><li data-li-identifier="6." data-name="6."><article class="listArticle" id="paragraf-5-ledd-1-punkt-6"><article class="legalP" id="paragraf-5-ledd-1-punkt-6-ledd-1">Ruger mini 14,</article></article></li><li data-li-identifier="7." data-name="7."><article class="listArticle" id="paragraf-5-ledd-1-punkt-7"><article class="legalP" id="paragraf-5-ledd-1-punkt-7-ledd-1">Ruger mini 30,</article></article></li><li data-li-identifier="8." data-name="8."><article class="listArticle" id="paragraf-5-ledd-1-punkt-8"><article class="legalP" id="paragraf-5-ledd-1-punkt-8-ledd-1">Heckler &amp; Koch modell 2000,</article></article></li><li data-li-identifier="9." data-name="9."><article class="listArticle" id="paragraf-5-ledd-1-punkt-9"><article class="legalP" id="paragraf-5-ledd-1-punkt-9-ledd-1">Marlin modell 45,</article></article></li><li data-li-identifier="10." data-name="10."><article class="listArticle" id="paragraf-5-ledd-1-punkt-10"><article class="legalP" id="paragraf-5-ledd-1-punkt-10-ledd-1">Marlin modell 9 camp carabine,</article></article></li><li data-li-identifier="11." data-name="11."><article class="listArticle" id="paragraf-5-ledd-1-punkt-11"><article class="legalP" id="paragraf-5-ledd-1-punkt-11-ledd-1">Valmet Petra,</article></article></li><li data-li-identifier="12." data-name="12."><article class="listArticle" id="paragraf-5-ledd-1-punkt-12"><article class="legalP" id="paragraf-5-ledd-1-punkt-12-ledd-1">Valmet Hunter,</article></article></li><li data-li-identifier="13." data-name="13."><article class="listArticle" id="paragraf-5-ledd-1-punkt-13"><article class="legalP" id="paragraf-5-ledd-1-punkt-13-ledd-1">Voere modell 2185,</article></article></li><li data-li-identifier="14." data-name="14."><article class="listArticle" id="paragraf-5-ledd-1-punkt-14"><article class="legalP" id="paragraf-5-ledd-1-punkt-14-ledd-1">Vepr Super,</article></article></li><li data-li-identifier="15." data-name="15."><article class="listArticle" id="paragraf-5-ledd-1-punkt-15"><article class="legalP" id="paragraf-5-ledd-1-punkt-15-ledd-1">Vepr Pioneer,</article></article></li><li data-li-identifier="16." data-name="16."><article class="listArticle" id="paragraf-5-ledd-1-punkt-16"><article class="legalP" id="paragraf-5-ledd-1-punkt-16-ledd-1">Vepr Hunter,</article></article></li><li data-li-identifier="17." data-name="17."><article class="listArticle" id="paragraf-5-ledd-1-punkt-17"><article class="legalP" id="paragraf-5-ledd-1-punkt-17-ledd-1">Benelli Argo,</article></article></li><li data-li-identifier="18." data-name="18."><article class="listArticle" id="paragraf-5-ledd-1-punkt-18"><article class="legalP" id="paragraf-5-ledd-1-punkt-18-ledd-1">Sauer mod 303,</article></article></li><li data-li-identifier="19." data-name="19."><article class="listArticle" id="paragraf-5-ledd-1-punkt-19"><article class="legalP" id="paragraf-5-ledd-1-punkt-19-ledd-1">Carl Gustav 2000 light/Carl Gustav 2000 Classic Vapen,</article></article></li><li data-li-identifier="20." data-name="20."><article class="listArticle" id="paragraf-5-ledd-1-punkt-20"><article class="legalP" id="paragraf-5-ledd-1-punkt-20-ledd-1">Merkel SR 1,</article></article></li><li data-li-identifier="21." data-name="21."><article class="listArticle" id="paragraf-5-ledd-1-punkt-21"><article class="legalP" id="paragraf-5-ledd-1-punkt-21-ledd-1">Remington 750, og</article></article></li><li data-li-identifier="22." data-name="22."><article class="listArticle" id="paragraf-5-ledd-1-punkt-22"><article class="legalP" id="paragraf-5-ledd-1-punkt-22-ledd-1">Heckler &amp; Koch modell 770.</article></article></li></ul></article><article class="legalP" id="paragraf-5-ledd-2">Halvautomatiske rifler som første gang var lovlig ervervet før 6. mai 2004 og som kunne lovlig benyttes til jakt er godkjent for erverv, eie og besittelse til jakt, jf. våpenforskriften § 7 annet ledd.</article><article class="legalP" id="paragraf-5-ledd-3">Halvautomatiske rifler i kaliber .22 long rifle som oppfyller kravene til minimum totallengde og løpslengde etter våpenforskriften § 2 første ledd er godkjent for erverv, eie og besittelse til jakt, jf. våpenforskriften § 7 annet ledd, dersom skytevåpenet har vært lovlig omsatt før ikrafttredelse av denne forskriften.</article></article><article class="legalArticle" data-lovdata-URL="LTI/forskrift/2011-09-09-930/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Godkjenning av halvautomatiske rifler til samling</span></h2><article class="legalP" id="paragraf-6-ledd-1">Halvautomatiske rifler som oppfyller kravene til minimum totallengde og løpslengde etter våpenforskriften § 2 første ledd, kan godkjennes for erverv, eie og inneha til samling, jf. våpenforskriften § 7 annet ledd, dersom skytevåpenet ved fabrikk er produsert til bare å kunne avfyre halvautomatisk ild.</article></article><article class="legalArticle" data-lovdata-URL="LTI/forskrift/2011-09-09-930/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Godkjente halvautomatiske rifler til andre behov og annen rimelig grunn</span></h2><article class="legalP" id="paragraf-7-ledd-1">Halvautomatiske rifler som nevnt i § 4 og § 5 er godkjent for erverv, eie og inneha til andre behov enn øvelses- og konkurranseskyting og jakt, og annen rimelig grunn, jf. våpenforskriften § 7 annet ledd, med mindre det følger begrensninger av det enkelte tillatelsesgrunnlaget.</article></article><article class="legalArticle" data-lovdata-URL="LTI/forskrift/2011-09-09-930/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Dispensasjon for erverv av forbudte skytevåpen til samling</span></h2><article class="legalP" id="paragraf-8-ledd-1">Politidirektoratet kan gi dispensasjon for erverv av skytevåpen som er forbudt etter eller i medhold av våpenforskriften § 5 til § 7 i henhold til reglene som nevnt i våpenforskriften § 16 fjerde ledd.</article></article><article class="legalArticle" data-lovdata-URL="LTI/forskrift/2011-09-09-930/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">§ 1 – § 3 trer i kraft 15. oktober 2011. § 4 – § 8 trer i kraft fra den tid Politidirektoratet bestemmer.</article></article></main></body></html>