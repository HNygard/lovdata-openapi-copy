<!DOCTYPE html><html lang="no"><head><title>Forskrift om sikkerhetsforvaltning av veginfrastrukturen (vegsikkerhetsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-10-28-1053</dd><dt class="dokid">DokumentID</dt><dd class="dokid">LTI/forskrift/2011-10-28-1053</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 9 s 1337</dd><dt class="dateInForce">I kraft fra</dt><dd class="dateInForce">2011-10-28</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1963-06-21-23/§13</li><li>lov/1963-06-21-23/§16</li><li>lov/1963-06-21-23/§62</li></ul></dd><dt class="dateOfPublication">Kunngjort</dt><dd class="dateOfPublication">2011-10-28 14:55</dd><dt class="journalNumber">Journalnummer</dt><dd class="journalNumber">2011-0803</dd><dt class="titleShort">Korttittel</dt><dd class="titleShort">Vegsikkherhetsforskriften</dd><dt class="title">Tittel</dt><dd class="title">Forskrift om sikkerhetsforvaltning av veginfrastrukturen (vegsikkerhetsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 28. oktober 2011 med hjemmel i veglov 21. juni 1963 nr. 23 § 62 og § 13 og § 16. Fremmet av Samferdselsdepartementet. <br /><strong>EØS-henvisninger:</strong> EØS-avtalen vedlegg XIII nr. 17i (direktiv 2008/96/EF).</dd><dt class="refid">RefID</dt><dd class="refid">forskrift/2011-10-28-1053</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sikkerhetsforvaltning av veginfrastrukturen (vegsikkerhetsforskriften)<ul class="tocSubUl"><li>§ 1. Formål og virkeområde</li><li>§ 2. Definisjoner</li><li>§ 3. Trafikksikkerhetsmessig konsekvensanalyse av vegprosjekter</li><li>§ 4. Trafikksikkerhetsrevisjoner av vegprosjekter</li><li>§ 5. Sikkerhetsrangering og sikkerhetsforvaltning av det eksisterende vegnettet</li><li>§ 6. Sikkerhetsinspeksjoner</li><li>§ 7. Behandling av data</li><li>§ 8. Opplæring og godkjenning av revisorer</li><li>§ 9. Hjemmel for retningslinjer</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2011-10-28-1053" id="dokument"><h1>Forskrift om sikkerhetsforvaltning av veginfrastrukturen (vegsikkerhetsforskriften)</h1><article class="legalArticle" data-lovdata-URL="LTI/forskrift/2011-10-28-1053/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Forskriften har som formål å bedre sikkerheten i veginfrastrukturen gjennom å sette krav til sikkerhetsforvaltning av vegnettet, herunder trafikksikkerhetsmessige konsekvensanalyser, trafikksikkerhetsrevisjoner, sikkerhetsrangering av vegnettet og sikkerhetsinspeksjoner.</article><article class="legalP" id="paragraf-1-ledd-2">Forskriften gjelder for veger i det transeuropeiske vegnettet i Norge (TEN-T-vegnettet), uansett om de er i planfasen, prosjekteringsfasen, under anlegg eller i bruk.</article><article class="legalP" id="paragraf-1-ledd-3">For riksveger utenom dette vegnettet avgjør Vegdirektoratet om forskriften skal gjelde.</article><article class="legalP" id="paragraf-1-ledd-4">Forskriften gjelder ikke for vegtunneler som omfattes av forskrift 15. mai 2007 nr. 517 om minimum sikkerhetskrav til visse vegtunneler (tunnelsikkerhetsforskriften).</article></article><article class="legalArticle" data-lovdata-URL="LTI/forskrift/2011-10-28-1053/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I forskriften forstås med:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>vegprosjekt:</i> et veginfrastrukturprosjekt som omfatter anlegg av ny vegstrekning eller en vesentlig endring av det eksisterende vegnettet, og som påvirker trafikkstrømmen,</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>rangering av vegstrekninger med høy ulykkeskonsentrasjon:</i> en metode for å kartlegge, analysere og rangere strekninger i vegnettet som har vært i bruk i mer enn tre år, og der det har inntruffet et stort antall dødsulykker i forhold til trafikkmengden,</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>retningslinjer:</i> prosedyrer og metoder som vedtas og som fastsetter de trinnene som skal følges og de faktorene det skal tas hensyn til ved anvendelsen av de sikkerhetsforanstaltninger som er fastsatt i forskriften, herunder analyser, revisjoner og inspeksjoner,</article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1"><i>sikkerhetsinspeksjon:</i> en ordinær periodisk kontroll og gjennomgang av forhold og mangler som av sikkerhetsårsaker krever at det utføres vedlikeholdstiltak eller lignende tiltak,</article></article></li><li data-li-identifier="e)" data-name="e)"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1"><i>sikkerhetsrangering av vegnettet:</i> en metode for å kartlegge, analysere og klassifisere deler av det eksisterende vegnettet ut fra mulighetene for å forbedre sikkerheten og redusere ulykkeskostnadene,</article></article></li><li data-li-identifier="f)" data-name="f)"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1"><i>TEN-T-vegnettet:</i> vegnettet som er definert i vedtak 661/2010/EU av 7. juli 2010 om Unionens retningslinjer for utvikling av det Trans-Europeiske transportnettverket og illustrert med kart eller beskrevet i vedlegg til vedtaket,</article></article></li><li data-li-identifier="g)" data-name="g)"><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1"><i>trafikksikkerhetsmessig konsekvensanalyse:</i> en strategisk sammenlignende analyse av de virkninger en ny veg eller en vesentlig endring av det eksisterende vegnettet vil få for vegnettets sikkerhetsnivå,</article></article></li><li data-li-identifier="h)" data-name="h)"><article class="listArticle" id="paragraf-2-ledd-1-punkt-8"><article class="legalP" id="paragraf-2-ledd-1-punkt-8-ledd-1"><i>trafikksikkerhetsrevisjon:</i> en uavhengig, detaljert, systematisk og teknisk sikkerhetskontroll av et vegprosjekts utformingsmessige egenskaper, som omfatter alle faser fra prosjektering til innledende bruk.</article></article></li></ul></article></article><article class="legalArticle" data-lovdata-URL="LTI/forskrift/2011-10-28-1053/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Trafikksikkerhetsmessig konsekvensanalyse av vegprosjekter</span></h2><article class="legalP" id="paragraf-3-ledd-1">Regionvegkontoret skal sørge for at det gjennomføres en trafikksikkerhetsmessig konsekvensanalyse i forbindelse med alle vegprosjekter.</article><article class="legalP" id="paragraf-3-ledd-2">Den trafikksikkerhetsmessige konsekvensanalysen skal gjennomføres i den innledende planfasen før vegprosjektet er vedtatt og i tråd med de vedtatte retningslinjer.</article><article class="legalP" id="paragraf-3-ledd-3">Den trafikksikkerhetsmessige konsekvensanalysen skal angi de trafikksikkerhetsmessige vurderingene som har bidratt til valget av den foreslåtte løsningen.</article><article class="legalP" id="paragraf-3-ledd-4">Den trafikksikkerhetsmessige konsekvensanalysen skal inneholde alle relevante opplysninger som er nødvendige for å foreta en nytte- og kostnadsanalyse av de ulike alternativene som er analysert.</article></article><article class="legalArticle" data-lovdata-URL="LTI/forskrift/2011-10-28-1053/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Trafikksikkerhetsrevisjoner av vegprosjekter</span></h2><article class="legalP" id="paragraf-4-ledd-1">Regionvegkontoret skal sørge for at det gjennomføres trafikksikkerhetsrevisjoner i forbindelse med gjennomføring av alle vegprosjekter.</article><article class="legalP" id="paragraf-4-ledd-2">Trafikksikkerhetsrevisjonene skal gjennomføres i tråd med de vedtatte retningslinjer.</article><article class="legalP" id="paragraf-4-ledd-3">Det skal utnevnes en revisor til å revidere vegprosjektets utformingsmessige egenskaper. Revisoren skal være godkjent i samsvar med bestemmelsene i § 8. Dersom revisjonen gjennomføres av en gruppe, skal minst ett medlem av gruppen være en godkjent revisor.</article><article class="legalP" id="paragraf-4-ledd-4">Trafikksikkerhetsrevisjoner skal utgjøre en integrert del av utformingen av vegprosjektet under prosjekteringen, i fasen umiddelbart før vegen tas i bruk, samt i den innledende bruksfasen.</article><article class="legalP" id="paragraf-4-ledd-5">Revisoren skal angi de elementene i utformingen som er avgjørende for sikkerheten i en revisjonsrapport for hver fase av vegprosjektet. Dersom det avdekkes farlige forhold under revisjonen, men utformingen ikke utbedres, skal årsakene til dette angis i et vedlegg til revisjonsrapporten.</article><article class="legalP" id="paragraf-4-ledd-6">På bakgrunn av revisjonsrapporten nevnt i fjerde ledd, skal det gis egnede anbefalinger fra et sikkerhetssynspunkt.</article></article><article class="legalArticle" data-lovdata-URL="LTI/forskrift/2011-10-28-1053/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Sikkerhetsrangering og sikkerhetsforvaltning av det eksisterende vegnettet</span></h2><article class="legalP" id="paragraf-5-ledd-1">Regionvegkontoret skal sørge for at det på grunnlag av undersøkelse av driften av vegnettet utarbeides en rangering av vegstrekninger med høy ulykkeskonsentrasjon og en sikkerhetsrangering av vegnettet. Rangeringene skal følge de gitte retningslinjene.</article><article class="legalP" id="paragraf-5-ledd-2">Disse rangeringene skal gjennomføres minst hvert tredje år. Vegstrekninger som bør prioriteres høyere i henhold til resultatene fra rangeringen av vegstrekninger med høy ulykkeskonsentrasjon og fra sikkerhetsrangeringen av vegnettet skal vurderes av ekspertgrupper gjennom besøk på stedet. Minst ett medlem av ekspertgruppen skal oppfylle kravene fastsatt i § 8.</article><article class="legalP" id="paragraf-5-ledd-3">Utbedringstiltak skal rettes inn mot vegstrekningene nevnt i andre ledd. Det skal legges vekt på de tiltakene som gir det beste forholdet mellom nytte og kostnader.</article></article><article class="legalArticle" data-lovdata-URL="LTI/forskrift/2011-10-28-1053/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Sikkerhetsinspeksjoner</span></h2><article class="legalP" id="paragraf-6-ledd-1">Regionvegkontoret skal sørge for at det gjennomføres sikkerhetsinspeksjoner av de vegene som er i bruk, for å kartlegge egenskaper som har betydning for trafikksikkerheten, og for å forebygge ulykker.</article><article class="legalP" id="paragraf-6-ledd-2">Sikkerhetsinspeksjonene skal omfatte periodiske inspeksjoner av vegnettet og undersøkelser av de mulige virkningene av vegarbeider på trafikksikkerheten.</article><article class="legalP" id="paragraf-6-ledd-3">Inspeksjonene skal foretas tilstrekkelig ofte til å garantere at den berørte veginfrastrukturen har et tilfredsstillende sikkerhetsnivå.</article><article class="legalP" id="paragraf-6-ledd-4">Uten at det berører retningslinjene som fastsettes i henhold til § 9, skal det fastsettes ordninger for midlertidige sikkerhetstiltak i forbindelse med vegarbeider. Det skal etableres en ordning for sikkerhetsinspeksjoner av midlertidig vegarbeider.</article></article><article class="legalArticle" data-lovdata-URL="LTI/forskrift/2011-10-28-1053/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Behandling av data</span></h2><article class="legalP" id="paragraf-7-ledd-1">Regionvegkontoret utarbeider en ulykkesrapport for hver dødsulykke som inntreffer på vegnettet i tråd med vedtatte retningslinjer.</article><article class="legalP" id="paragraf-7-ledd-2">Samferdselsdepartementet skal sørge for at det beregnes gjennomsnittlige sosiale kostnader ved en dødsulykke og den gjennomsnittlige sosiale kostnaden ved en alvorlig ulykke. Kostnadssatsene kan spesifiseres ytterligere, og satsene skal ajourføres minst hvert femte år.</article></article><article class="legalArticle" data-lovdata-URL="LTI/forskrift/2011-10-28-1053/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Opplæring og godkjenning av revisorer</span></h2><article class="legalP" id="paragraf-8-ledd-1">Vegdirektoratet sørger for at det utarbeides utdanningsplaner for trafikksikkerhetsrevisorer.</article><article class="legalP" id="paragraf-8-ledd-2">Trafikksikkerhetsrevisorer som utfører oppgaver i henhold til forskriften skal ha en grunnopplæring som bekreftes med tildeling av et kompetansebevis, og at revisorene regelmessig deltar i videreopplæring.</article><article class="legalP" id="paragraf-8-ledd-3">Trafikksikkerhetsrevisorer som utfører oppgaver i henhold til denne forskriften, skal ha relevant erfaring eller utdannelse i vegutforming, tekniske trafikksikkerhetsløsninger og ulykkesanalyse. Vegdirektoratet godkjenner revisorene.</article><article class="legalP" id="paragraf-8-ledd-4">Revisorene skal ikke på revisjonstidspunktet være involvert i utformingen eller driften av infrastrukturprosjektet de er satt til å revidere.</article></article><article class="legalArticle" data-lovdata-URL="LTI/forskrift/2011-10-28-1053/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Hjemmel for retningslinjer</span></h2><article class="legalP" id="paragraf-9-ledd-1">Vegdirektoratet gir retningslinjer for gjennomføringen av denne forskriften.</article></article><article class="legalArticle" data-lovdata-URL="LTI/forskrift/2011-10-28-1053/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft straks.</article></article></main></body></html>