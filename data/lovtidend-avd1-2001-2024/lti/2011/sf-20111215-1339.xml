<!DOCTYPE html><html lang="no"><head><title>Forskrift om endring i forskrift om krav til taksametre</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-12-15-1339</dd><dt class="dokid">DokumentID</dt><dd class="dokid">LTI/forskrift/2011-12-15-1339</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 13 s 1812</dd><dt class="dateInForce">I kraft fra</dt><dd class="dateInForce">2012-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-10-01-1226</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2007-12-20-1723/§5-1</li><li>lov/2007-01-26-4/§4</li><li>lov/2007-01-26-4/§7</li><li>lov/2007-01-26-4/§8</li><li>lov/2007-01-26-4/§10</li><li>lov/2007-01-26-4/§17</li><li>lov/2007-01-26-4/§18</li><li>lov/2007-01-26-4/§19</li><li>lov/2007-01-26-4/§24</li><li>lov/2007-01-26-4/§30</li><li>lov/2007-01-26-4/§31</li><li>lov/2007-01-26-4/§32</li><li>lov/2007-01-26-4/§35</li></ul></dd><dt class="dateOfPublication">Kunngjort</dt><dd class="dateOfPublication">2011-12-22 15:15</dd><dt class="journalNumber">Journalnummer</dt><dd class="journalNumber">2011-1038</dd><dt class="titleShort">Korttittel</dt><dd class="titleShort">Endr. i forskrift om krav til taksametre</dd><dt class="title">Tittel</dt><dd class="title">Forskrift om endring i forskrift om krav til taksametre</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justervesenet 15. desember 2011 med hjemmel i forskrift 20. desember 2007 nr. 1723 om målenheter og måling § 5-1 annet ledd.</dd><dt class="refid">RefID</dt><dd class="refid">forskrift/2011-12-15-1339</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om krav til taksametre<ul class="tocSubUl"><li>I<ul class="tocSubUl"><li>§ 32. Krav til bruk av taksametre</li><li>§ 33. Krav til installasjon</li><li>§ 37. Periodisk kontroll</li><li>§ 38. Dekkskifte og plombebrudd</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2011-12-15-1339" id="dokument"><h1>Forskrift om endring i forskrift om krav til taksametre</h1><section class="section" data-name="kapI" id="kapittel-1" data-lovdata-URL="LTI/forskrift/2011-12-15-1339/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. oktober 2009 nr. 1226 om krav til taksametre gjøres følgende endringer:</article> <article class="defaultP" margin-top="true">§ 32 skal lyde som følger:</article><article class="futureLegalArticle" data-name="§32" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 32</span>. <span class="legalArticleTitle">Krav til bruk av taksametre</span></span><article class="legalP" id="kapittel-1-foreslåttparagraf-1-ledd-1">Et taksameter er bare tillatt å ta i bruk dersom det foreligger en gyldig samsvarsvurdering i henhold til § 3, taksameteret er installert i henhold til § 33 og<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">Justervesenet har kontrollert og godkjent installasjonen av taksameteret i kjøretøyet og tilkoblingen til de tilleggsinnretninger som er påkrevd i henhold til § 8, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">løyvehaver kan dokumentere at det er rekvirert installasjonskontroll hos Justervesenet der plomberingenes plassering og identitetsmerke er oppgitt.</article></article></li></ul></article><article class="legalP" id="kapittel-1-foreslåttparagraf-1-ledd-2">Dersom et taksameter tas i bruk før installasjonen er godkjent av Justervesenet, plikter løyvehaver å fremstille taksameteret til kontroll der Justervesenet bestemmer at kontroll skal utføres.</article><article class="legalP" id="kapittel-1-foreslåttparagraf-1-ledd-3">Et taksameter som ikke er rettmessig samsvarsmerket, er ikke tillatt å bruke. Et taksameter kan bare brukes innenfor de angitte driftsbetingelsene som er omfattet av samsvarsvurderingen. Et taksameter skal brukes i henhold til produsentens anvisninger.</article><article class="legalP" id="kapittel-1-foreslåttparagraf-1-ledd-4">Det er ikke tillatt å bruke et taksameter slik at måleresultatet som fremskaffes av taksameteret kan påvirkes på en feilaktig måte.</article></article> <article class="defaultP" margin-top="true">§ 33 skal lyde som følger:</article><article class="futureLegalArticle" data-name="§33" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 33</span>. <span class="legalArticleTitle">Krav til installasjon</span></span><article class="legalP" id="kapittel-1-foreslåttparagraf-2-ledd-1">Et taksameter skal installeres i henhold til produsentens anvisninger. Ved installasjon av et taksameter skal taksameterets tilkobling til strømtilførsel og signalgenerator sikres slik at frakobling ikke er mulig uten at det etterlater spor. Ved installasjonen skal også taksameteret og dets innstillinger sikres i henhold til taksameterets samsvarsvurdering og produsentens anvisninger. Alle plomberinger må ha et unikt identitetsmerke.</article></article> <article class="defaultP" margin-top="true">§ 37 skal lyde som følger:</article><article class="futureLegalArticle" data-name="§37" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 37</span>. <span class="legalArticleTitle">Periodisk kontroll</span></span><article class="legalP" id="kapittel-1-foreslåttparagraf-3-ledd-1">Ved periodisk kontroll av taksametre, kan Justervesenet bestemme at kontrollen skal foretas på et nærmere angitt sted i det området der taksameteret vanligvis brukes, eller i nærheten av Justervesenets lokaler.</article><article class="legalP" id="kapittel-1-foreslåttparagraf-3-ledd-2">Når det er bestemt kontrollsted etter første ledd, forfaller taksameteret til kontroll på det tidspunktet Justervesenet angir at kontroll skal finne sted. For at et taksameter skal forfalle til kontroll må Justervesenet ha varslet om kontrollen minst to uker før kontrollen skal finne sted.</article><article class="legalP" id="kapittel-1-foreslåttparagraf-3-ledd-3">Dersom et taksameter ikke blir kontrollert av Justervesenet innen utløpet av kalenderåret, må bruker kontakte Justervesenet for å avtale tidspunkt for kontroll.</article></article> <article class="defaultP" margin-top="true">§ 38 skal lyde som følger:</article><article class="futureLegalArticle" data-name="§38" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 38</span>. <span class="legalArticleTitle">Dekkskifte og plombebrudd</span></span><article class="legalP" id="kapittel-1-foreslåttparagraf-4-ledd-1">Bruker er ansvarlig for at det foretas oppfølgingskontroll og ny godkjenning dersom det foretas dekkskifte med endring av dekkdimensjonen som kan føre til at måleresultatet i vesentlig grad påvirkes. Taksameteret kan ikke tas i bruk før bruker av måleredskapet har rekvirert oppfølgingskontroll hos Justervesenet.</article><article class="legalP" id="kapittel-1-foreslåttparagraf-4-ledd-2">Ved plombebrudd skal bruker ta taksameteret ut av bruk dersom det ikke blir foretatt en ny plombering av en installatør eller andre med tilsvarende kompetanse. Plomberingen må ha et unikt identitetsmerke, som skal oppgis til Justervesenet samtidig med rekvisisjon av oppfølgingskontroll, jf. forskrift 20. desember 2007 nr. 1723 om målenheter og måling § 5-6 annet ledd.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2011-12-15-1339/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2012.</article></section></main></body></html>