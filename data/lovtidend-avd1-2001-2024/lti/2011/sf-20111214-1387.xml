<!DOCTYPE html><html lang="no"><head><title>Forskrift om regulering av fisket med fartøy som fører flagg fra medlemsstater i Den europeiske union (EU) i Norges økonomiske sone og i fiskerisonen ved Jan Mayen i 2012</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-12-14-1387</dd><dt class="dokid">DokumentID</dt><dd class="dokid">LTI/forskrift/2011-12-14-1387</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 15 s 2053</dd><dt class="dateInForce">I kraft fra</dt><dd class="dateInForce">2012-01-01 – 2012-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-12-17-91/§4</li><li>lov/1976-12-17-91/§6</li><li>forskrift/1977-05-13-2/§14</li><li>forskrift/1980-05-23-4</li><li>forskrift/2001-10-16-4686</li></ul></dd><dt class="dateOfPublication">Kunngjort</dt><dd class="dateOfPublication">2011-12-29 16:00</dd><dt class="journalNumber">Journalnummer</dt><dd class="journalNumber">2011-1048</dd><dt class="titleShort">Korttittel</dt><dd class="titleShort">Forskrift om EU-fisket i NØS m.m., 2012</dd><dt class="title">Tittel</dt><dd class="title">Forskrift om regulering av fisket med fartøy som fører flagg fra medlemsstater i Den europeiske union (EU) i Norges økonomiske sone og i fiskerisonen ved Jan Mayen i 2012</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 14. desember 2011 med hjemmel i lov 17. desember 1976 nr. 91 om Norges økonomiske sone § 4 og § 6, forskrift 13. mai 1977 nr. 2 om utlendingers fiske og fangst mv. i Norges økonomiske sone og landinger til norsk havn § 14, forskrift 23. mai 1980 nr. 4 om opprettelse av fiskerisone ved Jan Mayen. Delegering av fullmakt pkt. 4 og delegeringsvedtak 16. oktober 2001 nr. 4686.</dd><dt class="refid">RefID</dt><dd class="refid">forskrift/2011-12-14-1387</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket med fartøy som fører flagg fra medlemsstater i Den europeiske union (EU) i Norges økonomiske sone og i fiskerisonen ved Jan Mayen i 2012<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1. Generelt forbud</li></ul></li><li>Kapittel 2. Fisket i Norges økonomiske sone nord for 62° N<ul class="tocSubUl"><li>§ 2. Kvoter nord for 62° N</li><li>§ 3. Bifangst av uer</li><li>§ 4. Bifangst av blåkveite</li><li>§ 5. Soneadgang ved fisket etter kolmule</li><li>§ 6. Soneadgang ved fisket etter norsk vårgytende sild</li><li>§ 7. Forbud mot fiske med stormasket trål og fiske etter vassild og kolmule med småmasket trål</li></ul></li><li>Kapittel 3. Fisket i Norges økonomiske sone sør for 62° N<ul class="tocSubUl"><li>§ 8. Kvoter sør for 62° N</li><li>§ 9. Bifangst av hestmakrell</li><li>§ 10. Soneadgang ved fisket etter makrell</li></ul></li><li>Kapittel 4. Fellesbestemmelser<ul class="tocSubUl"><li>§ 11. Bifangst</li><li>§ 12. Beregning av fangstkvanta</li><li>§ 13. Dokumentasjon av kvotegrunnlag</li><li>§ 14. Straff og inndragning</li><li>§ 15. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2011-12-14-1387" id="dokument"><h1>Forskrift om regulering av fisket med fartøy som fører flagg fra medlemsstater i Den europeiske union (EU) i Norges økonomiske sone og i fiskerisonen ved Jan Mayen i 2012</h1><section class="section" data-name="kap1" id="kapittel-1" data-lovdata-URL="LTI/forskrift/2011-12-14-1387/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2011-12-14-1387/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h3><article class="legalP" id="kapittel-1-paragraf-1-ledd-1">Det er forbudt å drive fiske og fangst med fartøy som fører flagg fra medlemsstater i EU i Norges økonomiske sone og i fiskerisonen ved Jan Mayen mellom 12 og 200 nautiske mil fra grunnlinjene.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2011-12-14-1387/KAPITTEL_2"><h2>Kapittel 2. Fisket i Norges økonomiske sone nord for 62° N</h2><article class="legalArticle" data-lovdata-URL="LTI/forskrift/2011-12-14-1387/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Kvoter nord for 62° N</span></h3><article class="legalP" id="kapittel-2-paragraf-1-ledd-1">Uten hensyn til forbudet i § 1 har fartøy som fører flagg fra medlemsstater i EU adgang til å fiske følgende kvanta i Norges økonomiske sone nord for 62° N mellom 12 og 200 nautiske mil fra grunnlinjene:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">16&#xa0;309 tonn nordøstarktisk torsk</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">1&#xa0;350 tonn nordøstarktisk hyse</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">2&#xa0;550 tonn sei</article></article></li><li data-li-identifier="d)" data-name="d)"><article class="listArticle" id="kapittel-2-paragraf-1-ledd-1-punkt-4"><article class="legalP" id="kapittel-2-paragraf-1-ledd-1-punkt-4-ledd-1">10&#xa0;463 tonn makrell i ICES-område IIa. Denne kvoten kan også fiskes i ICES-område IVa</article></article></li><li data-li-identifier="e)" data-name="e)"><article class="listArticle" id="kapittel-2-paragraf-1-ledd-1-punkt-5"><article class="legalP" id="kapittel-2-paragraf-1-ledd-1-punkt-5-ledd-1">1&#xa0;500 tonn uer (<i>Sebastes mentella</i> og <i>Sebastes marinus</i>) som bifangst</article></article></li><li data-li-identifier="f)" data-name="f)"><article class="listArticle" id="kapittel-2-paragraf-1-ledd-1-punkt-6"><article class="legalP" id="kapittel-2-paragraf-1-ledd-1-punkt-6-ledd-1">350 tonn andre arter som bifangst</article></article></li><li data-li-identifier="g)" data-name="g)"><article class="listArticle" id="kapittel-2-paragraf-1-ledd-1-punkt-7"><article class="legalP" id="kapittel-2-paragraf-1-ledd-1-punkt-7-ledd-1">50 tonn blåkveite som bifangst.</article></article></li></ul></article></article><article class="legalArticle" data-lovdata-URL="LTI/forskrift/2011-12-14-1387/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Bifangst av uer</span></h3><article class="legalP" id="kapittel-2-paragraf-2-ledd-1">Ved fiske etter andre arter er det adgang til å ha inntil 15&#xa0;% bifangst av uer (<i>Sebastes marinus</i> og <i>Sebastes mentella</i>) i vekt i de enkelte fangster og av landet fangst.</article></article><article class="legalArticle" data-lovdata-URL="LTI/forskrift/2011-12-14-1387/§4" data-name="§4" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Bifangst av blåkveite</span></h3><article class="legalP" id="kapittel-2-paragraf-3-ledd-1">Ved fiske etter andre fiskeslag er det tillatt å ha inntil 7&#xa0;% innblanding av blåkveite om bord ved avslutning av fisket og av landet fangst. Det er likevel tillatt å ha inntil 12&#xa0;% blåkveite som bifangst i de enkelte fangster.</article></article><article class="legalArticle" data-lovdata-URL="LTI/forskrift/2011-12-14-1387/§5" data-name="§5" id="kapittel-2-paragraf-4"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Soneadgang ved fisket etter kolmule</span></h3><article class="legalP" id="kapittel-2-paragraf-4-ledd-1">Uten hensyn til forbudet i § 1 har fartøy som fører flagg fra medlemsstater i EU adgang til å fiske 73.416 tonn av EUs kyststatsandel av kolmule i Norges økonomiske sone og i fiskerisonen ved Jan Mayen. Dette kvantumet kan også fiskes i Norges økonomiske sone sør for 62° N.</article></article><article class="legalArticle" data-lovdata-URL="LTI/forskrift/2011-12-14-1387/§6" data-name="§6" id="kapittel-2-paragraf-5"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Soneadgang ved fisket etter norsk vårgytende sild</span></h3><article class="legalP" id="kapittel-2-paragraf-5-ledd-1">Uten hensyn til forbudet i § 1 har fartøy som fører flagg fra medlemsstater i EU adgang til å fiske 48.805 tonn av EUs kyststatsandel av norsk vårgytende sild i Norges økonomiske sone nord for 62° N og i fiskerisonen ved Jan Mayen.</article></article><article class="legalArticle" data-lovdata-URL="LTI/forskrift/2011-12-14-1387/§7" data-name="§7" id="kapittel-2-paragraf-6"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Forbud mot fiske med stormasket trål og fiske etter vassild og kolmule med småmasket trål</span></h3><article class="legalP" id="kapittel-2-paragraf-6-ledd-1">Det er forbudt å fiske med stormasket trål (130 mm) og fiske etter vassild og kolmule med småmasket trål i Norges økonomiske sone i et område avgrenset av rette linjer mellom følgende posisjoner:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-6-ledd-1-punkt-1"><article class="legalP" id="kapittel-2-paragraf-6-ledd-1-punkt-1-ledd-1">66° 30′ N 06° 59′ Ø</article></article></li><li data-li-identifier="2." data-name="2."><article class="listArticle" id="kapittel-2-paragraf-6-ledd-1-punkt-2"><article class="legalP" id="kapittel-2-paragraf-6-ledd-1-punkt-2-ledd-1">66° 21′ N 06° 44′ Ø</article></article></li><li data-li-identifier="3." data-name="3."><article class="listArticle" id="kapittel-2-paragraf-6-ledd-1-punkt-3"><article class="legalP" id="kapittel-2-paragraf-6-ledd-1-punkt-3-ledd-1">65° 43′ N 06° 00′ Ø</article></article></li><li data-li-identifier="4." data-name="4."><article class="listArticle" id="kapittel-2-paragraf-6-ledd-1-punkt-4"><article class="legalP" id="kapittel-2-paragraf-6-ledd-1-punkt-4-ledd-1">65° 20′ N 06° 00′ Ø</article></article></li><li data-li-identifier="5." data-name="5."><article class="listArticle" id="kapittel-2-paragraf-6-ledd-1-punkt-5"><article class="legalP" id="kapittel-2-paragraf-6-ledd-1-punkt-5-ledd-1">65° 20′ N 05° 30′ Ø</article></article></li><li data-li-identifier="6." data-name="6."><article class="listArticle" id="kapittel-2-paragraf-6-ledd-1-punkt-6"><article class="legalP" id="kapittel-2-paragraf-6-ledd-1-punkt-6-ledd-1">66° 00′ N 05° 30′ Ø</article></article></li><li data-li-identifier="7." data-name="7."><article class="listArticle" id="kapittel-2-paragraf-6-ledd-1-punkt-7"><article class="legalP" id="kapittel-2-paragraf-6-ledd-1-punkt-7-ledd-1">67° 30′ N 06° 34,27′ Ø</article></article></li><li data-li-identifier="8." data-name="8."><article class="listArticle" id="kapittel-2-paragraf-6-ledd-1-punkt-8"><article class="legalP" id="kapittel-2-paragraf-6-ledd-1-punkt-8-ledd-1">67° 10′ N 08° 00′ Ø</article></article></li><li data-li-identifier="9." data-name="9."><article class="listArticle" id="kapittel-2-paragraf-6-ledd-1-punkt-9"><article class="legalP" id="kapittel-2-paragraf-6-ledd-1-punkt-9-ledd-1">67° 10′ N 08° 35′ Ø</article></article></li><li data-li-identifier="10." data-name="10."><article class="listArticle" id="kapittel-2-paragraf-6-ledd-1-punkt-10"><article class="legalP" id="kapittel-2-paragraf-6-ledd-1-punkt-10-ledd-1">67° 00′ N 08° 18′ Ø</article></article></li><li data-li-identifier="11." data-name="11."><article class="listArticle" id="kapittel-2-paragraf-6-ledd-1-punkt-11"><article class="legalP" id="kapittel-2-paragraf-6-ledd-1-punkt-11-ledd-1">66° 50′ N 08° 09′ Ø.</article></article></li></ul></article><article class="legalP" id="kapittel-2-paragraf-6-ledd-2">Det er forbudt å fiske med stormasket trål (120 mm) og fiske etter vassild og kolmule med småmasket trål i Norges økonomiske sone i et område avgrenset av rette linjer mellom følgende posisjoner:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-6-ledd-2-punkt-1"><article class="legalP" id="kapittel-2-paragraf-6-ledd-2-punkt-1-ledd-1">62° 36′ N 03° 00′ Ø</article></article></li><li data-li-identifier="2." data-name="2."><article class="listArticle" id="kapittel-2-paragraf-6-ledd-2-punkt-2"><article class="legalP" id="kapittel-2-paragraf-6-ledd-2-punkt-2-ledd-1">62° 10′ N 01° 15′ Ø (ved NØS ytre grense)</article></article></li><li data-li-identifier="3." data-name="3."><article class="listArticle" id="kapittel-2-paragraf-6-ledd-2-punkt-3"><article class="legalP" id="kapittel-2-paragraf-6-ledd-2-punkt-3-ledd-1">62° 40′ N 00° 52′ Ø (ved NØS ytre grense)</article></article></li><li data-li-identifier="4." data-name="4."><article class="listArticle" id="kapittel-2-paragraf-6-ledd-2-punkt-4"><article class="legalP" id="kapittel-2-paragraf-6-ledd-2-punkt-4-ledd-1">63° 00′ N 03° 00′ Ø herifra i en rett linje til pkt. 1.</article></article></li></ul></article></article></section><section class="section" data-name="kap3" id="kapittel-3" data-lovdata-URL="LTI/forskrift/2011-12-14-1387/KAPITTEL_3"><h2>Kapittel 3. Fisket i Norges økonomiske sone sør for 62° N</h2><article class="legalArticle" data-lovdata-URL="LTI/forskrift/2011-12-14-1387/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Kvoter sør for 62° N</span></h3><article class="legalP" id="kapittel-3-paragraf-1-ledd-1">Uten hensyn til forbudet i § 1 har fartøy som fører flagg fra medlemsstater i EU adgang til å fiske følgende kvanta i Norges økonomiske sone sør for 62° N mellom 12 og 200 nautiske mil fra grunnlinjene, utenom Skagerrak:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">19&#xa0;099 tonn torsk</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">22&#xa0;433 tonn hyse</article></article></li><li data-li-identifier="c)" data-name="c)"><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">37&#xa0;774 tonn sei</article></article></li><li data-li-identifier="d)" data-name="d)"><article class="listArticle" id="kapittel-3-paragraf-1-ledd-1-punkt-4"><article class="legalP" id="kapittel-3-paragraf-1-ledd-1-punkt-4-ledd-1">10&#xa0;671 tonn hvitting</article></article></li><li data-li-identifier="e)" data-name="e)"><article class="listArticle" id="kapittel-3-paragraf-1-ledd-1-punkt-5"><article class="legalP" id="kapittel-3-paragraf-1-ledd-1-punkt-5-ledd-1">32&#xa0;500 tonn rødspette</article></article></li><li data-li-identifier="f)" data-name="f)"><article class="listArticle" id="kapittel-3-paragraf-1-ledd-1-punkt-6"><article class="legalP" id="kapittel-3-paragraf-1-ledd-1-punkt-6-ledd-1">50&#xa0;000 tonn sild</article></article></li><li data-li-identifier="g)" data-name="g)"><article class="listArticle" id="kapittel-3-paragraf-1-ledd-1-punkt-7"><article class="legalP" id="kapittel-3-paragraf-1-ledd-1-punkt-7-ledd-1">19&#xa0;437 tonn makrell</article></article></li><li data-li-identifier="h)" data-name="h)"><article class="listArticle" id="kapittel-3-paragraf-1-ledd-1-punkt-8"><article class="legalP" id="kapittel-3-paragraf-1-ledd-1-punkt-8-ledd-1">357 tonn reker</article></article></li><li data-li-identifier="i)" data-name="i)"><article class="listArticle" id="kapittel-3-paragraf-1-ledd-1-punkt-9"><article class="legalP" id="kapittel-3-paragraf-1-ledd-1-punkt-9-ledd-1">1&#xa0;500 tonn breiflabb</article></article></li><li data-li-identifier="j)" data-name="j)"><article class="listArticle" id="kapittel-3-paragraf-1-ledd-1-punkt-10"><article class="legalP" id="kapittel-3-paragraf-1-ledd-1-punkt-10-ledd-1">1&#xa0;200 tonn sjøkreps</article></article></li><li data-li-identifier="k)" data-name="k)"><article class="listArticle" id="kapittel-3-paragraf-1-ledd-1-punkt-11"><article class="legalP" id="kapittel-3-paragraf-1-ledd-1-punkt-11-ledd-1">170 tonn brosme</article></article></li><li data-li-identifier="l)" data-name="l)"><article class="listArticle" id="kapittel-3-paragraf-1-ledd-1-punkt-12"><article class="legalP" id="kapittel-3-paragraf-1-ledd-1-punkt-12-ledd-1">850 tonn lange</article></article></li><li data-li-identifier="m)" data-name="m)"><article class="listArticle" id="kapittel-3-paragraf-1-ledd-1-punkt-13"><article class="legalP" id="kapittel-3-paragraf-1-ledd-1-punkt-13-ledd-1">5&#xa0;000 tonn andre arter.</article></article></li></ul></article><article class="legalP" id="kapittel-3-paragraf-1-ledd-2">Inntil 6&#xa0;000 tonn av makrellkvoten som nevnt i første ledd bokstav g) kan fiskes i Norges økonomiske sone sør for 57° 30′ N og i Skagerrak utenfor 12 nautiske mil fra grunnlinjene.</article><article class="legalP" id="kapittel-3-paragraf-1-ledd-3">Seikvoten som nevnt i første ledd bokstav c) kan fiskes i Skagerrak utenfor 12 nautiske mil fra grunnlinjene.</article><article class="legalP" id="kapittel-3-paragraf-1-ledd-4">Fartøy som fører dansk eller svensk flagg har i Skagerrak adgang til å fiske inntil 4 nautiske mil fra de norske grunnlinjene i henhold til avtale av 19. desember 1966 mellom Danmark, Sverige og Norge.</article></article><article class="legalArticle" data-lovdata-URL="LTI/forskrift/2011-12-14-1387/§9" data-name="§9" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Bifangst av hestmakrell</span></h3><article class="legalP" id="kapittel-3-paragraf-2-ledd-1">Ved fisket etter kolmule er det tillatt å ha uunngåelig innblanding av hestmakrell.</article></article><article class="legalArticle" data-lovdata-URL="LTI/forskrift/2011-12-14-1387/§10" data-name="§10" id="kapittel-3-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Soneadgang ved fisket etter makrell</span></h3><article class="legalP" id="kapittel-3-paragraf-3-ledd-1">Uten hensyn til forbudet i § 1 har fartøy som fører flagg fra medlemsstater i EU soneadgang ved fiske etter makrell i henhold til Agreed Record of Conclusions of Fisheries Consultations between the European Union and Norway on the management of mackerel in the North-East Atlantic for 2012 av 9. desember 2011.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2011-12-14-1387/KAPITTEL_4"><h2>Kapittel 4. Fellesbestemmelser</h2><article class="legalArticle" data-lovdata-URL="LTI/forskrift/2011-12-14-1387/§11" data-name="§11" id="kapittel-4-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Bifangst</span></h3><article class="legalP" id="kapittel-4-paragraf-1-ledd-1">Ved fiske i Norges økonomiske sone og i fiskerisonen ved Jan Mayen skal den totale bifangsten, inkludert den delen av totalfangsten som anvendes til menneskeføde, ikke overstige:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">5&#xa0;% sild i annet fiske og</article></article></li><li data-li-identifier="b)" data-name="b)"><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">10&#xa0;% bifangst av beskyttede arter i fiske etter arter som leveres til oppmaling.</article></article></li></ul></article></article><article class="legalArticle" data-lovdata-URL="LTI/forskrift/2011-12-14-1387/§12" data-name="§12" id="kapittel-4-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Beregning av fangstkvanta</span></h3><article class="legalP" id="kapittel-4-paragraf-2-ledd-1">Alle fangstkvanta skal beregnes i rund vekt.</article><article class="legalP" id="kapittel-4-paragraf-2-ledd-2">De kvanta som fartøy fra medlemsstater i EU har adgang til å fiske i medhold av denne forskriften, anses for å være oppfisket dersom disse fartøyenes samlede fiske av vedkommende bestand når de kvanta som er avtalt for fartøy fra medlemsstater i EU.</article></article><article class="legalArticle" data-lovdata-URL="LTI/forskrift/2011-12-14-1387/§13" data-name="§13" id="kapittel-4-paragraf-3"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Dokumentasjon av kvotegrunnlag</span></h3><article class="legalP" id="kapittel-4-paragraf-3-ledd-1">Fartøy omfattet av denne forskriften skal skifte fiskefelt dersom det ikke foreligger dokumentert kvotegrunnlag for den enkelte fangst og forventet fangst på samme fiskefelt. Feltskifte er ikke påkrevd ved mindre kvantum uunngåelig bifangst.</article><article class="legalP" id="kapittel-4-paragraf-3-ledd-2">Kravet om dokumentert kvotegrunnlag anses oppfylt dersom følgende opplysninger fremgår:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-3-ledd-2-punkt-1"><article class="legalP" id="kapittel-4-paragraf-3-ledd-2-punkt-1-ledd-1">Fartøyets navn, radiokallesignal og annet identitetsmerke;</article></article></li><li data-li-identifier="b)" data-name="b)"><article class="listArticle" id="kapittel-4-paragraf-3-ledd-2-punkt-2"><article class="legalP" id="kapittel-4-paragraf-3-ledd-2-punkt-2-ledd-1">Dokumentutsteders navn, organisasjonsnummer og annen kontaktinformasjon;</article></article></li><li data-li-identifier="c)" data-name="c)"><article class="listArticle" id="kapittel-4-paragraf-3-ledd-2-punkt-3"><article class="legalP" id="kapittel-4-paragraf-3-ledd-2-punkt-3-ledd-1">Angivelse av fartøyets gjenværende kvoter fordelt etter art og område.</article></article></li></ul></article></article><article class="legalArticle" data-lovdata-URL="LTI/forskrift/2011-12-14-1387/§14" data-name="§14" id="kapittel-4-paragraf-4"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Straff og inndragning</span></h3><article class="legalP" id="kapittel-4-paragraf-4-ledd-1">Den som forsettlig eller uaktsomt overtrer bestemmelser gitt i denne forskriften er gjenstand for straff og inndraging etter lov 17. desember 1976 nr. 91 om Norges økonomiske sone § 8 og § 9. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2011-12-14-1387/§15" data-name="§15" id="kapittel-4-paragraf-5"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-5-ledd-1">Denne forskriften trer i kraft 1. januar 2012 og gjelder til og med 31. desember 2012.</article></article></section></main></body></html>