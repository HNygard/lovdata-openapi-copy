<!DOCTYPE html><html lang="no"><head><title>Forskrift om endring i forskrift om reduksjon av utslipp av bensindamp fra lagring og distribusjon av bensin</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-07-27-804</dd><dt class="dokid">DokumentID</dt><dd class="dokid">LTI/forskrift/2011-07-27-804</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 8 s 1143</dd><dt class="dateInForce">I kraft fra</dt><dd class="dateInForce">2012-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-02-10-206</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§9</li><li>lov/1971-05-21-47/§6</li><li>lov/1971-05-21-47/§15</li><li>lov/1971-05-21-47/§32</li></ul></dd><dt class="dateOfPublication">Kunngjort</dt><dd class="dateOfPublication">2011-08-05 13:15</dd><dt class="lastupdated">Rettet</dt><dd class="lastupdated">2012-01-13 (se nederst)</dd><dt class="journalNumber">Journalnummer</dt><dd class="journalNumber">2011-0631</dd><dt class="titleShort">Korttittel</dt><dd class="titleShort">Endr. i forskrift om bensindamputslipp</dd><dt class="title">Tittel</dt><dd class="title">Forskrift om endring i forskrift om reduksjon av utslipp av bensindamp fra lagring og distribusjon av bensin</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Miljøverndepartementet med hjemmel i lov lov 13. mars 1981 nr. 6 om vern mot forurensninger og om avfall (Forurensningsloven) § 9 og lov 21. mai 1971 nr. 47 om brannfarlige varer samt væsker og gasser under trykk § 6, § 15 og § 32.</dd><dt class="refid">RefID</dt><dd class="refid">forskrift/2011-07-27-804</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om reduksjon av utslipp av bensindamp fra lagring og distribusjon av bensin<ul class="tocSubUl"><li>I<ul class="tocSubUl"><li>§ 7. Bensinpumper</li><li>§ 8. Unntak</li><li>§ 9. Tilsyn</li><li>§ 10. Klage</li><li>§ 11. Tvangsmulkt</li></ul></li><li>II</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2011-07-27-804" id="dokument"><h1>Forskrift om endring i forskrift om reduksjon av utslipp av bensindamp fra lagring og distribusjon av bensin</h1><section class="section" data-name="kapI" id="kapittel-1" data-lovdata-URL="LTI/forskrift/2011-07-27-804/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 10. februar 1999 nr. 206 om reduksjon av utslipp av bensindamp fra lagring og distribusjon av bensin gjøres følgende endringer:</article> <article class="defaultP" margin-top="true">Ny tittel skal lyde:<p class="leddfortsettelse"><i>Forskrift om reduksjon av utslipp av bensindamp</i></p></article> <article class="defaultP" margin-top="true">Hjemmelsgrunnlaget skal lyde:<p class="leddfortsettelse"><strong>Hjemmel:</strong> Fastsatt av Miljøverndepartementet og Kommunal- og regionaldepartementet 10. februar 1999 med hjemmel i lov 13. mars 1981 nr. 6 om vern mot forurensninger og om avfall (Forurensningsloven) § 9 og lov 21. mai 1971 nr. 47 om brannfarlige varer samt væsker og gasser under trykk § 6, § 15 og § 32 jf. § 37 første ledd.<br /><strong>EØS-henvisninger:</strong> EØS-avtalen vedlegg II kap. XVII (direktiv 94/63/EF og direktiv 2009/126/EF).</p></article> <article class="defaultP" margin-top="true">Forordets femte avsnitt skal lyde:</article><article class="legalP" id="kapittel-1-ledd-2">Klima- og forurensningsdirektoratet og Direktoratet for samfunnssikkerhet og beredskap forvalter og fører tilsyn med forskriften. Alle søknader sendes til Klima- og forurensningsdirektoratet.</article> <article class="defaultP" margin-top="true">§ 1 første ledd skal lyde:</article><article class="legalP" id="kapittel-1-ledd-3">Formålet med forskriften er å redusere utslipp av bensindamp fra lagring og distribusjon av bensin, og under påfylling av motorkjøretøy på bensinstasjon.</article> <article class="defaultP" margin-top="true">§ 1 andre ledd skal lyde:</article><article class="legalP" id="kapittel-1-ledd-4">For dette formål bestemmer forskriften hvordan anlegg og kjøretøy som brukes til lagring, lasting og transport av bensin fra en terminal til en annen eller fra en terminal til en bensinstasjon skal konstrueres og drives, og stiller krav til gjenvinning av bensindamp fra bensinpumper.</article> <article class="defaultP" margin-top="true">Følgende endringer gjøres i § 2:</article> <article class="defaultP" margin-top="true">Bokstav h) skal lyde:<p class="leddfortsettelse"><i>eksisterende lagringsanlegg, terminaler, transporttanker:</i> i drift før 10. februar 1999 eller individuell bygge- eller driftstillatelse etter krav i nasjonal lovgivning gitt før 10. februar 1999,</p></article> <article class="defaultP" margin-top="true">Bokstav i) skal lyde:<p class="leddfortsettelse"><i>nye lagringsanlegg, terminaler, transporttanker:</i> det som ikke omfattes av bokstav h),</p></article> <article class="defaultP" margin-top="true">Bokstav j) skal lyde:<p class="leddfortsettelse"><i>eksisterende bensinstasjon:</i> bygget eller som har individuell bygge- eller driftstillatelse gitt før 1. januar 2012,</p></article> <article class="defaultP" margin-top="true">Dagens bokstav k) blir bokstav m).</article> <article class="defaultP" margin-top="true">Dagens bokstav l) blir bokstav n).</article> <article class="defaultP" margin-top="true">Dagens bokstav m) blir bokstav o).</article> <article class="defaultP" margin-top="true">Dagens bokstav n) blir ny bokstav p).</article> <article class="defaultP" margin-top="true">Bokstav k) skal lyde:<p class="leddfortsettelse"><i>ny bensinstasjon:</i> bygget eller som har individuell bygge- eller driftstillatelse gitt fra og med 1. januar 2012,</p></article> <article class="defaultP" margin-top="true">Bokstav l) skal lyde:<p class="leddfortsettelse"><i>gjennomstrømningsmengde:</i> den største samlede årlige mengde bensin som i de tre foregående år er overført fra et lagringsanlegg på en terminal eller en bensinstasjon til transporttanker. I § 7 skal gjennomstrømningsmengde regnes som samlet årlig mengde bensin overført fra transporttank til bensinstasjon.</p></article> <article class="defaultP" margin-top="true">Ny bokstav q) skal lyde:<p class="leddfortsettelse"><i>fase II-bensindampgjenvinningssystem:</i> utstyr som gjenvinner bensindamp som fortrenges fra kjøretøyets bensintank under fylling av bensin på bensinstasjon, og som overfører slik bensindamp til en lagringstank på bensinstasjonen eller tilbake til bensinpumpen for videresalg,</p></article> <article class="defaultP" margin-top="true">Ny bokstav r) skal lyde:<p class="leddfortsettelse"><i>bensindampgjenvinningseffektivitet:</i> mengden av bensindamp, uttrykt i prosent, som blir gjenvunnet av fase II-bensindampgjenvinningssystemet sammenlignet med mengden som ellers ville blitt sluppet ut i atmosfæren,</p></article> <article class="defaultP" margin-top="true">Ny bokstav s) skal lyde:<p class="leddfortsettelse"><i>damp/bensin-forhold:</i> forholdet mellom bensindamp som går gjennom fase II-bensindampgjenvinningssystemet og volumet av bensin som blir fylt, ved en atmosfæres trykk.</p></article> <article class="defaultP" margin-top="true">§ 3 nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">Lagringsanlegg skal konstrueres og drives i samsvar med bestemmelsene i vedlegg I.</article><article class="legalP" id="kapittel-1-ledd-4-punkt-1-ledd-2">Klima- og forurensningsdirektoratet og Direktoratet for samfunnssikkerhet og beredskap kan opprettholde eller pålegge strengere tiltak der det på grunn av spesielle forhold er nødvendig med slike tiltak for å beskytte menneskers helse, miljøet eller forebygge fare for brann eller eksplosjon.</article><article class="legalP" id="kapittel-1-ledd-4-punkt-1-ledd-3">Klima- og forurensningsdirektoratet og Direktoratet for samfunnssikkerhet og beredskap kan etter søknad godkjenne andre tekniske tiltak for reduksjon av bensindamp enn de som er fastsatt i vedlegg I. Det må da godtgjøres at slike tiltak er egnet til å redusere det samlede årlige tap av bensin i forbindelse med lasting og lagring ved hvert enkelt lagringsanlegg på terminaler til maksimalt 0,01 vektprosent av gjennomstrømningsmengden. Søknad om godkjenning sendes Klima- og forurensningsdirektoratet.</article></article></li></ul></article> <article class="defaultP" margin-top="true">§ 4 nr. 1 andre og tredje ledd skal lyde:</article><article class="legalP" id="kapittel-1-ledd-5">Klima- og forurensningsdirektoratet og Direktoratet for samfunnssikkerhet og beredskap kan opprettholde eller pålegge strengere tiltak der det på grunn av spesielle forhold er nødvendig med slike tiltak for å beskytte menneskers helse, miljøet eller forebygge fare for brann eller eksplosjon.</article><article class="legalP" id="kapittel-1-ledd-6">Klima- og forurensningsdirektoratet og Direktoratet for samfunnssikkerhet og beredskap kan etter søknad godkjenne andre tekniske tiltak for reduksjon av bensindamp enn dem som er fastsatt i vedlegg II. Det må da godtgjøres at slike alternative tiltak er egnet til å redusere det samlede årlige tap av bensin i forbindelse med lasting og lossing av transporttanker på terminaler til maksimalt 0,005 vektprosent av gjennomstrømningsmengden. Søknad om godkjenning sendes Klima- og forurensningsdirektoratet.</article> <article class="defaultP" margin-top="true">§ 6, pkt. 1, andre og tredje ledd skal lyde:</article><article class="legalP" id="kapittel-1-ledd-7">Klima- og forurensningsdirektoratet og Direktoratet for samfunnssikkerhet og beredskap kan opprettholde eller pålegge strengere tiltak der det på grunn av spesielle forhold er nødvendig med slike tiltak for å beskytte menneskers helse, miljøet eller forebygge fare for brann eller eksplosjon.</article><article class="legalP" id="kapittel-1-ledd-8">Klima- og forurensningsdirektoratet og Direktoratet for samfunnssikkerhet og beredskap kan etter søknad godkjenne at det iverksettes andre tekniske tiltak for reduksjon av bensindamp enn dem som er fastsatt i første ledd. Det må da godtgjøres at slike tiltak er egnet til å redusere det samlede årlige tap av bensin i forbindelse med lasting av lagringsanlegg på bensinstasjoner til maksimalt 0,01 vektprosent av gjennomstrømningsmengden. Søknad om godkjenning sendes Klima- og forurensningsdirektoratet.</article> <article class="defaultP" margin-top="true">§ 6, pkt. 3, skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">Klima- og forurensningsdirektoratet og Direktoratet for samfunnssikkerhet og beredskap kan ved enkeltvedtak eller forskrift, bestemme at kravene i nr. 1 likevel ikke skal gjelde for bensinstasjoner som har en gjennomstrømningsmengde mindre enn 500 m<sup>3</sup> per år, og som er plassert i et område der det er sannsynlig at utslippene ikke bidrar vesentlig til problemer for helse og miljø eller representerer en fare for brann eller eksplosjon.</article></article></li></ul></article> <article class="defaultP" margin-top="true">Nåværende § 7 – § 12 blir § 8 – § 13.</article> <article class="defaultP" margin-top="true">Ny § 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Bensinpumper</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-punkt-1"><article class="legalP" id="kapittel-1-foreslåttparagraf-1-punkt-1-ledd-1">Bensinpumper på bensinstasjoner skal være utstyrt med fase II bensindampgjenvinningssystem i samsvar med bestemmelsene i vedlegg V.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-punkt-2"><article class="legalP" id="kapittel-1-foreslåttparagraf-1-punkt-2-ledd-1">Bestemmelsene i nr. 1 får anvendelse <ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-punkt-2-ledd-1-punkt-1"><article class="legalP" id="kapittel-1-foreslåttparagraf-1-punkt-2-ledd-1-punkt-1-ledd-1">for nye bensinstasjoner med faktisk eller planlagt gjennomstrømningsmengde større enn 500 m<sup>3</sup> per år eller som er en del av bygninger brukt som permanent bolig eller arbeidsplass og med faktisk eller planlagt gjennomstrømningsmengde større enn 100 m<sup>3</sup> per år,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-punkt-2-ledd-1-punkt-2"><article class="legalP" id="kapittel-1-foreslåttparagraf-1-punkt-2-ledd-1-punkt-2-ledd-1">for eksisterende bensinstasjoner som gjennomgår vesentlige endring av eller utskiftning av tanker, rørledninger eller pumper og som har faktisk eller planlagt gjennomstrømningsmengde større enn 500 m<sup>3</sup> per år eller som er en del av bygninger brukt som permanent bolig eller arbeidsplass og med faktisk eller planlagt gjennomstrømningsmengde større enn 100 m<sup>3</sup> per år,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-punkt-2-ledd-1-punkt-3"><article class="legalP" id="kapittel-1-foreslåttparagraf-1-punkt-2-ledd-1-punkt-3-ledd-1">innen 31. desember 2018 for eksisterende bensinstasjoner med en gjennomstrømningsmengde større enn 3000 m<sup>3</sup> per år.</article></article></li></ul></article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-punkt-3"><article class="legalP" id="kapittel-1-foreslåttparagraf-1-punkt-3-ledd-1">Bensinstasjoner som omfattes av kravene i nr. 1 skal informere kundene om bensindampgjenvinningssystemet gjennom bruk av skilt, klistremerke eller lignende på eller ved bensinpumpen.</article></article></li></ul></article> <article class="defaultP" margin-top="true">Ny § 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Unntak</span></span><article class="legalP" id="kapittel-1-foreslåttparagraf-2-ledd-1">I særlige tilfeller og forutsatt at det ikke strider mot Rådsdirektiv 94/63/EF eller internasjonale avtaler som Norge har inngått, kan Klima- og forurensningsdirektoratet eller den Miljøverndepartementet bemyndiger og Direktoratet for samfunnssikkerhet og beredskap eller den Justis- og politidepartementet bemyndiger gjøre unntak fra bestemmelsene i forskriften innenfor sine ansvarsområder. Søknad om unntak skal sendes Klima- og forurensningsdirektoratet.</article></article> <article class="defaultP" margin-top="true">Ny § 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Tilsyn</span></span><article class="legalP" id="kapittel-1-foreslåttparagraf-3-ledd-1">Klima- og forurensningsdirektoratet eller den Miljøverndepartementet bemyndiger og Direktoratet for samfunnssikkerhet og beredskap eller den Justis- og politidepartementet bemyndiger fører innenfor sine ansvarsområder tilsyn med forskriften.</article></article> <article class="defaultP" margin-top="true">Ny § 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Klage</span></span><article class="legalP" id="kapittel-1-foreslåttparagraf-4-ledd-1">Miljøverndepartementet er klageinstans for vedtak truffet av Klima- og forurensningsdirektoratet. Justis- og politidepartementet er klageinstans for vedtak truffet av Direktoratet for samfunnssikkerhet og beredskap.</article></article> <article class="defaultP" margin-top="true">§ 11 skal lyde:</article><article class="futureLegalArticle" data-name="§11" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Tvangsmulkt</span></span><article class="legalP" id="kapittel-1-foreslåttparagraf-5-ledd-1">For å sikre at bestemmelsene i forskriften eller vedtak truffet i medhold av forskriften blir gjennomført, kan Klima- og forurensningsdirektoratet eller den Miljøverndepartementet bemyndiger fastsette tvangsmulkt i medhold av lov om vern mot forurensninger og om avfall § 73.</article></article> <article class="defaultP" margin-top="true">Vedlegg I, pkt. 1 første ledd skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-5-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1">Tankenes yttervegger og tak over bakkenivå skal være malt i en farge eller farger med en gjennomsnittlig strålevarmerefleksjon, vektet etter areal, på 70&#xa0;% eller høyere. Hvis en tank er malt i mer enn én farge, skal tankens tak være malt i den farge som har den høyeste strålevarmerefleksjon av de fargene som er benyttet. Dette arbeidet må være slik planlagt at det inngår i de alminnelige vedlikeholdsrutinene for tankene over en periode på tre år. Klima- og forurensningsdirektoratet kan, i medhold av § 7, gjøre unntak i det enkelte tilfelle, blant annet når det er påkrevd for beskyttelse av visse naturskjønne områder utpekt av nasjonale myndigheter.</article></article></li></ul></article> <article class="defaultP" margin-top="true">Vedlegg II, pkt. 2 første ledd skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-foreslåttparagraf-5-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-2-ledd-1">Den gjennomsnittlige bensindampkonsentrasjonen i utslippene fra gjenvinningsanlegg, korrigert for fortynning under behandlingen, må ikke overstige 35 g/normalkubikkmeter (N m<sup>3</sup> ) per time målt over en løpende 12 måneders periode. Gjenvinningsanlegget skal til enhver tid drives slik at utslippet minimaliseres uten urimelige kostnader.</article></article></li></ul></article> <article class="defaultP" margin-top="true">Nytt vedlegg V skal lyde:</article><span class="futuretitle" id="kapittel-1-foreslåttittel-1">Vedlegg V. Bestemmelser om bensinpumper</span> <article class="defaultP" margin-top="true"><i>Minstekrav til gjenvinning av bensindamp og periodisk kontroll</i><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttittel-1-punkt-1"><article class="legalP" id="kapittel-1-foreslåttittel-1-punkt-1-ledd-1">Fase II-bensindampgjenvinningssystemet skal minimum ta opp 85&#xa0;% av bensindampen. Dette skal være attestert av fabrikanten av systemet i henhold til europeiske tekniske standarder eller prosedyrer for typegodkjenning, eller, når slike standarder eller prosedyrer ikke finnes, etter relevante nasjonale standarder.</article></article></li><li data-li-identifier="2." data-name="2."><article class="listArticle" id="kapittel-1-foreslåttittel-1-punkt-2"><article class="legalP" id="kapittel-1-foreslåttittel-1-punkt-2-ledd-1">Gjenvunnet bensindamp som overføres til en lagringstank på bensinstasjon skal ha et damp/bensin-forhold som skal være likt eller større enn 0,95 og mindre eller lik 1,05.</article></article></li><li data-li-identifier="3." data-name="3."><article class="listArticle" id="kapittel-1-foreslåttittel-1-punkt-3"><article class="legalP" id="kapittel-1-foreslåttittel-1-punkt-3-ledd-1">For å sikre effektiviteten på opptaket av bensindamp gjennom fase II-bensindampgjenvinningssystemet skal systemet testes minimum en gang i året, enten ved å sjekke at damp/bensin-forholdet med simulert bensinstrøm er i overensstemmelse med punkt 2 ovenfor eller gjennom bruk av annen passende metode.</article></article></li><li data-li-identifier="4." data-name="4."><article class="listArticle" id="kapittel-1-foreslåttittel-1-punkt-4"><article class="legalP" id="kapittel-1-foreslåttittel-1-punkt-4-ledd-1">Dersom det er etablert et automatisk overvåkingssystem skal effektiviteten på opptaket av bensindamp testes minst hvert tredje år. Overvåkingssystem skal automatisk kunne avdekke feil i både fase II-bensindampgjenvinningssystemet og overvåkingssystemet, angi feil til operatør av bensinstasjon og automatisk stoppe strømmen av bensin fra den aktuelle bensinpumpen hvis feilen ikke blir korrigert innen 7 dager.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2011-07-27-804/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2012.</article></section><section class="section" id="kapittel-3" data-lovdata-URL="LTI/forskrift/2011-07-27-804/KAPITTEL_3"><h2>Rettelser</h2><article class="defaultP" data-text-size="small"><strong>Publisert:</strong> I 2011 hefte 14 (Rettelse)</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">Hjemmelsfeltet første punktum skal lyde:</article> <article class="defaultP" margin-top="true"><strong>Hjemmel:</strong> Fastsatt av Miljøverndepartementet <i>27. juli 2011</i> med hjemmel i <i>lov 13. mars 1981 nr. 6</i> om vern mot forurensninger og om avfall (Forurensningsloven) § 9 og lov 21. mai 1971 nr. 47 om brannfarlige varer samt væsker og gasser under trykk § 6, § 15 og § 32.</article></section></main></body></html>