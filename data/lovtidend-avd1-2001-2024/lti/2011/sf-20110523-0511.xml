<!DOCTYPE html><html lang="no"><head><title>Forskrift om prosedyrer ved operasjon av luftfartøy i luftrom med potensiell forekomst av vulkansk aske (askeforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-05-23-511</dd><dt class="dokid">DokumentID</dt><dd class="dokid">LTI/forskrift/2011-05-23-511</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 5 s 640</dd><dt class="dateInForce">I kraft fra</dt><dd class="dateInForce">2011-05-23</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-04-21-578</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§4-1</li><li>lov/1993-06-11-101/§4-7</li><li>lov/1993-06-11-101/§9-1</li><li>lov/1993-06-11-101/§15-4</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2011-05-23 16:00</dd><dt class="lastupdated">Rettet</dt><dd class="lastupdated">2011-05-24 (§ 6, henvisninger)</dd><dt class="journalNumber">Journalnummer</dt><dd class="journalNumber">2011-0369</dd><dt class="titleShort">Korttittel</dt><dd class="titleShort">Askeforskriften</dd><dt class="title">Tittel</dt><dd class="title">Forskrift om prosedyrer ved operasjon av luftfartøy i luftrom med potensiell forekomst av vulkansk aske (askeforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Luftfartstilsynet 23. mai 2011 med hjemmel i lov 11. juni 1993 nr. 101 om luftfart (luftfartsloven) § 4-1 annet ledd, § 4-7 annet ledd, § 9-1 og § 15-4, jf. delegeringsvedtak 10. desember 1999 nr. 1273.</dd><dt class="refid">RefID</dt><dd class="refid">forskrift/2011-05-23-511</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om prosedyrer ved operasjon av luftfartøy i luftrom med potensiell forekomst av vulkansk aske (askeforskriften)<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Publisering av informasjon om områder med potensiell konsentrasjon av aske</li><li>§ 4. Krav om prosedyrer for eiere og brukere av sivilt registrerte luftfartøy</li><li>§ 5. Krav til innholdet i prosedyrer</li><li>§ 6. Godkjenning</li><li>§ 7. Ikrafttredelse</li><li>Veiledning til forskrift 23. mai 2011 nr. 511 om prosedyrer ved operasjon av luftfartøy i luftrom med potensiell forekomst av vulkansk aske (askeforskriften)</li></ul></li></ul></dd></dl></header><main class="documentBody" data-lovdata-URL="LTI/forskrift/2011-05-23-511" id="dokument"><h1>Forskrift om prosedyrer ved operasjon av luftfartøy i luftrom med potensiell forekomst av vulkansk aske (askeforskriften)</h1><article class="legalArticle" data-lovdata-URL="LTI/forskrift/2011-05-23-511/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å ivareta flysikkerheten i forbindelse med forekomst av vulkansk aske i luftrommet.</article></article><article class="legalArticle" data-lovdata-URL="LTI/forskrift/2011-05-23-511/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder for lufttrafikktjenesten samt eiere og brukere av sivilt registrerte luftfartøy som opererer i luftrom med potensiell forekomst av vulkansk aske.</article></article><article class="legalArticle" data-lovdata-URL="LTI/forskrift/2011-05-23-511/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Publisering av informasjon om områder med potensiell konsentrasjon av aske</span></h2><article class="legalP" id="paragraf-3-ledd-1">Ved potensiell forekomst av vulkansk aske skal Avinor AS ved lufttrafikktjenesten gjennom NOTAM publisere informasjon om:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1"><i>Område med medium konsentrasjon:</i> Et luftrom med nærmere definerte koordinater det det kan forekomme konsentrasjoner av vulkansk aske større enn 2&#xa0;x&#xa0;10<sup>-3</sup> g/m<sup>3</sup> , men mindre enn 4&#xa0;x&#xa0;10<sup>-3</sup> g/m<sup>3</sup> .</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1"><i>Område med høy konsentrasjon:</i> Et luftrom med nærmere definerte koordinater der det kan forekomme konsentrasjoner av vulkansk aske lik eller større enn 4&#xa0;x&#xa0;10<sup>-3</sup> g/m<sup>3</sup> , eller forurensede områder hvor informasjon om konsentrasjon av aske ikke er tilgjengelig.</article></article></li></ul></article></article><article class="legalArticle" data-lovdata-URL="LTI/forskrift/2011-05-23-511/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav om prosedyrer for eiere og brukere av sivilt registrerte luftfartøy</span></h2><article class="legalP" id="paragraf-4-ledd-1">Eier og bruker skal ha dokumenterte prosedyrer for planlegging og utførelse av operasjoner i og rundt luftrom eller ved lufthavner som kan være forurenset av vulkansk aske. Dette gjelder også områder med lav konsentrasjon av aske, det vil si et luftrom med nærmere definerte koordinater der det kan forekomme konsentrasjoner av vulkansk aske lik eller mindre enn 2&#xa0;x&#xa0;10<sup>-3</sup> g/m<sup>3</sup> .</article><article class="legalP" id="paragraf-4-ledd-2">Prosedyrene skal sikre at flyoperasjoner til enhver tid foregår innenfor aksepterte sikkerhetsmarginer. Prosedyrene skal sikre at berørt personell er i stand til å planlegge og utføre risikovurderinger for operasjoner i luftrom som er forurenset av vulkansk aske.</article></article><article class="legalArticle" data-lovdata-URL="LTI/forskrift/2011-05-23-511/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til innholdet i prosedyrer</span></h2><article class="legalP" id="paragraf-5-ledd-1">Prosedyrene skal vise hvordan spesifikasjoner og retningslinjer gitt av typesertifikatholder blir overholdt for de luftfartøy som skal operere innenfor områder med potensiell forekomst av vulkansk aske.</article><article class="legalP" id="paragraf-5-ledd-2">Prosedyrene skal beskrive utførelse av Safety Risk Assessment (SRA).</article><article class="legalP" id="paragraf-5-ledd-3">Prosedyrene skal beskrive flybesetningers tiltak dersom luftfartøy kommer inn i luftrom som er forurenset av vulkansk aske.</article><article class="legalP" id="paragraf-5-ledd-4">Prosedyrene skal beskrive samarbeid med lufttrafikktjenesten og lufthavnoperatører.</article></article><article class="legalArticle" data-lovdata-URL="LTI/forskrift/2011-05-23-511/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Godkjenning</span></h2><article class="legalP" id="paragraf-6-ledd-1">Prosedyrer som nevnt i § 4 og § 5 skal godkjennes av Luftfartstilsynet. Det samme gjelder endringer av slike prosedyrer.</article></article><article class="legalArticle" data-lovdata-URL="LTI/forskrift/2011-05-23-511/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Denne forskriften trer i kraft straks.</article><article class="legalP" id="paragraf-7-ledd-2">Fra samme tidspunkt oppheves forskrift 21. april 2010 nr. 578 om nye prosedyrer som følge av vulkansk aske i luftrommet over Norge.</article></article><section class="section" id="kapittel-1" data-lovdata-URL="LTI/forskrift/2011-05-23-511/KAPITTEL_1"><h2>Veiledning til forskrift 23. mai 2011 nr. 511 om prosedyrer ved operasjon av luftfartøy i luftrom med potensiell forekomst av vulkansk aske (askeforskriften)</h2><article class="legalP" id="kapittel-1-ledd-1">Til denne forskriften er følgende veiledningsmateriale:<p class="leddfortsettelse">EASA A-NPA 2011-06 «Consultation on the ICAO IVATF paper about the management of flight operations with known or forecast volcanic cloud contamination» Appendix A til F:</p><p class="leddfortsettelse"><i>APPENDIX A</i> Guidelines for completing a Safety Risk Assessment</p><p class="leddfortsettelse"><i>APPENDIX B</i> Procedures to be considered by an Aircraft Operator when conducting a Safety Risk Assessment</p><p class="leddfortsettelse"><i>APPENDIX C</i> Risks to be considered by an Aircraft Operator when conducting a Safety Risk Assessment</p><p class="leddfortsettelse"><i>APPENDIX D</i> Example of a Risk Register</p><p class="leddfortsettelse"><i>APPENDIX E</i> Guidelines on volcanic activity information and Operator response</p><p class="leddfortsettelse"><i>APPENDIX F</i> Guidelines for NAAs on evaluating an Operator's capability to conduct flights safely in relation to volcanic cloud</p><p class="leddfortsettelse"><i>APPENDIX G</i> Example of a Safety and Risk Assessment Matrix</p><p class="leddfortsettelse"><i>APPENDIX H</i> Terminology.</p></article><article class="legalP" id="kapittel-1-ledd-2">Se internett: http://www.easa.eu.int/rulemaking/docs/npa/2011/A-NPA%202011-06.pdf.</article></section></main></body></html>