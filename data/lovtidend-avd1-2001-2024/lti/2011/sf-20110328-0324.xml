<!DOCTYPE html><html lang="no"><head><title>Forskrift om endring i forskrift om egenkapitalbevis i sparebanker, kredittforeninger og gjensidige forsikringsselskaper</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-03-28-324</dd><dt class="dokid">DokumentID</dt><dd class="dokid">LTI/forskrift/2011-03-28-324</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 3 s 431</dd><dt class="dateInForce">I kraft fra</dt><dd class="dateInForce">2011-03-28</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-06-29-913</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1961-05-24-1/§2</li><li>lov/1961-05-24-1/§8</li><li>forskrift/1988-08-26-706</li><li>lov/1988-06-10-40/§2b-2</li><li>lov/1988-06-10-40/§2b-14</li><li>lov/1988-06-10-40/§3-1</li><li>forskrift/1988-06-10-457</li><li>forskrift/2009-06-19-678</li></ul></dd><dt class="dateOfPublication">Kunngjort</dt><dd class="dateOfPublication">2011-03-29 14:40</dd><dt class="lastupdated">Rettet</dt><dd class="lastupdated">2011-03-30 (kap. 6)</dd><dt class="journalNumber">Journalnummer</dt><dd class="journalNumber">2011-0221</dd><dt class="titleShort">Korttittel</dt><dd class="titleShort">Endr. i forskrift om egenkapitalbevis i sparebanker mv.</dd><dt class="title">Tittel</dt><dd class="title">Forskrift om endring i forskrift om egenkapitalbevis i sparebanker, kredittforeninger og gjensidige forsikringsselskaper</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 28. mars 2011 med hjemmel i lov 24. mai 1961 nr. 1 om sparebanker § 2 og § 8, jf. delegeringsvedtak 26. august 1988 nr. 706, lov 10. juni 1988 nr. 40 om finansieringsvirksomhet og finansinstitusjoner (finansieringsvirksomhetsloven) § 2b-2, § 2b-14 og § 3-1, jf. delegeringsvedtak 10. juni 1988 nr. 457, jf. delegeringsvedtak 19. juni 2009 nr. 678.</dd><dt class="refid">RefID</dt><dd class="refid">forskrift/2011-03-28-324</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om egenkapitalbevis i sparebanker, kredittforeninger og gjensidige forsikringsselskaper<ul class="tocSubUl"><li>I<ul class="tocSubUl"><li>§ 12. Fordelingsnøkkel</li><li>§ 13. Årsregnskap</li><li>§ 14. Konsernregnskap</li><li>§ 15. Fond for vurderingsforskjeller og urealiserte gevinster</li><li>§ 16. Goodwillposter</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2011-03-28-324" id="dokument"><h1>Forskrift om endring i forskrift om egenkapitalbevis i sparebanker, kredittforeninger og gjensidige forsikringsselskaper</h1><section class="section" data-name="kapI" id="kapittel-1" data-lovdata-URL="LTI/forskrift/2011-03-28-324/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 29. juni 2009 nr. 913 om egenkapitalbevis i sparebanker, kredittforeninger og gjensidige forsikringsselskaper gjøres følgende endringer:</article> <article class="defaultP" margin-top="true">Nytt kapittel 5 skal lyde:</article><span class="futuretitle" id="kapittel-1-foreslåttittel-1">Kapittel 5. Fordeling av overkurs</span><article class="futureLegalArticle" data-name="§12" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Fordelingsnøkkel</span></span><article class="legalP" id="kapittel-1-foreslåttparagraf-1-ledd-1">Ved nytegning av egenkapitalbevis i institusjoner som har utstedt egenkapitalbevis fra før, skal positiv differanse mellom bokført verdi per egenkapitalbevis og pålydende verdi overføres til overkursfondet. Positiv differanse mellom tegningskurs og bokført verdi per egenkapitalbevis skal fordeles mellom overkursfondet og kompensasjonsfondet etter forholdet mellom bokført eierandelskapital etter nytegningen og bokført grunnfondskapital. Ved beregningen av eierbrøken skal overkursfondet legges til eierandelskapitalen og kompensasjonsfondet legges til grunnfondskapitalen.</article><article class="legalP" id="kapittel-1-foreslåttparagraf-1-ledd-2">En kapitalforhøyelse skjer til overkurs når tegningskursen overstiger pari kurs (pålydende verdi), jf. aksjeloven og allmennaksjeloven § 2-8 tredje ledd og § 10-12 annet ledd.</article></article><article class="futureLegalArticle" data-name="§13" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Årsregnskap</span></span><article class="legalP" id="kapittel-1-foreslåttparagraf-2-ledd-1">Til grunn for beregningen av bokført verdi per egenkapitalbevis skal siste reviderte årsregnskap legges til grunn. Siste tilgjengelige delårsregnskap kan legges til grunn dersom det er revisorbekreftet i samsvar med revisjonskravet for medregning av perioderesultat etter forskrift 1. juni 1990 nr. 435 om beregning av ansvarlig kapital for finansinstitusjoner, oppgjørssentraler og verdipapirforetak (beregningsforskriften).</article></article><article class="futureLegalArticle" data-name="§14" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Konsernregnskap</span></span><article class="legalP" id="kapittel-1-foreslåttparagraf-3-ledd-1">I institusjoner som er pliktige å føre konsernregnskap, kan bokført verdi per egenkapitalbevis beregnes ut fra siste reviderte konsernregnskap.</article><article class="legalP" id="kapittel-1-foreslåttparagraf-3-ledd-2">Eierandelskapitalens andel av økningen i annen egenkapital som skyldes inntektsføring i konsernregnskapet av resultatandeler i datterselskaper, kan regnes med i grunnlaget for bokført verdi per egenkapitalbevis. Tilsvarende kan eierandelskapitalens andel av annen egenkapital som tilsvarer positiv differanse mellom balanseført verdi og anskaffelseskost for investeringer i tilknyttede foretak og felleskontrollert virksomhet medregnes. Andel av annen innskutt egenkapital som skyldes gevinst ved institusjonens salg av egne egenkapitalbevis, kan regnes med i grunnlaget for bokført verdi pr egenkapitalbevis.</article><article class="legalP" id="kapittel-1-foreslåttparagraf-3-ledd-3">Øvrig annen egenkapital tilordnes grunnfondskapitalen ved beregning av eierbrøken.</article><article class="legalP" id="kapittel-1-foreslåttparagraf-3-ledd-4">I paragrafen her betyr uttrykkene «annen egenkapital» og «annen innskutt egenkapital» det samme som i forskrift 16. desember 1998 nr. 1240 om årsregnskap m.m. for banker, finansieringsforetak og morselskap for slike (forskrift om årsregnskap for banker mv.) § 4-2 første ledd punkt 21 og 22.</article></article><article class="futureLegalArticle" data-name="§15" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Fond for vurderingsforskjeller og urealiserte gevinster</span></span><article class="legalP" id="kapittel-1-foreslåttparagraf-4-ledd-1">I institusjoner med hel eller deleide selskap som regnskapsføres etter egenkapitalmetoden kan eierandelskapitalens andel av fond for vurderingsforskjeller og fond for urealiserte gevinster regnes med i grunnlaget for bokført verdi per egenkapitalbevis, jf. allmennaksjeloven § 3-3 og § 3-3a.</article></article><article class="futureLegalArticle" data-name="§16" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Goodwillposter</span></span><article class="legalP" id="kapittel-1-foreslåttparagraf-5-ledd-1">Eventuelle goodwillposter skal trekkes fra i beregningen av bokført verdi per egenkapitalbevis som angitt i § 14 og § 15, herunder eventuell goodwill inkludert i balanseverdien av investeringene i tilknyttede selskaper og felleskontrollert virksomhet og eventuelle goodwillposter i selskapsregnskapene til tilknyttede selskaper og felleskontrollert virksomhet.</article></article> <article class="defaultP" margin-top="true">Nåværende kapittel 5 blir nytt kapittel 6.</article> <article class="defaultP" margin-top="true">Nåværende § 12 blir ny § 17.</article></section><section class="section" data-name="kapII" id="kapittel-2" data-lovdata-URL="LTI/forskrift/2011-03-28-324/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>