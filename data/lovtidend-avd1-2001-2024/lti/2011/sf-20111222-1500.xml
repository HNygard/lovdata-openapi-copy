<!DOCTYPE html><html lang="no"><head><title>Forskrift om endring i forskrift for ressursforvaltning i petroleumsvirksomheten (ressursforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-12-22-1500</dd><dt class="dokid">DokumentID</dt><dd class="dokid">LTI/forskrift/2011-12-22-1500</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 1 s 127</dd><dt class="dateInForce">I kraft fra</dt><dd class="dateInForce">2012-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-06-18-749</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-11-29-72/§10-18</li><li>forskrift/1997-06-27-653/§6</li><li>forskrift/1997-06-27-653/§86</li></ul></dd><dt class="dateOfPublication">Kunngjort</dt><dd class="dateOfPublication">2012-01-10 15:00</dd><dt class="lastupdated">Rettet</dt><dd class="lastupdated">2012-03-30 (se nederst)</dd><dt class="journalNumber">Journalnummer</dt><dd class="journalNumber">2011-1189</dd><dt class="titleShort">Korttittel</dt><dd class="titleShort">Endr. i ressursforskriften</dd><dt class="title">Tittel</dt><dd class="title">Forskrift om endring i forskrift for ressursforvaltning i petroleumsvirksomheten (ressursforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Oljedirektoratet 22. desember 2011 med hjemmel i lov 29. november 1996 nr. 72 om petroleumsvirksomhet § 10-18, jf. forskrift 27. juni 1997 nr. 653 til lov om petroleumsvirksomhet § 6 åttende ledd og siste ledd, jf. § 86.</dd><dt class="refid">RefID</dt><dd class="refid">forskrift/2011-12-22-1500</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for ressursforvaltning i petroleumsvirksomheten (ressursforskriften)<ul class="tocSubUl"><li>I</li><li>II</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2011-12-22-1500" id="dokument"><h1>Forskrift om endring i forskrift for ressursforvaltning i petroleumsvirksomheten (ressursforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2011-12-22-1500/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 18. juni 2001 nr. 749 for ressursforvaltning i petroleumsvirksomheten (ressursforskriften) gjøres følgende endringer:</article> <article class="defaultP" margin-top="true">§ 20 første ledd skal lyde:</article><article class="legalP" id="kapittel-1-ledd-2">Rettighetshaveren skal så snart som mulig, og senest innen 3 måneder etter at den enkelte aktiviteten er fullført, sende følgende materiale og opplysninger fra aktiviteten til Oljedirektoratet eller den direktoratet peker ut til å forvalte data:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">seismiske feltdata med nødvendige navigasjonsdata,</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">prosesserte seismiske data, hastighetsdata og navigasjonsdata,</article></article></li><li data-li-identifier="c)" data-name="c)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">prosesserte gravimetriske, magnetiske og elektromagnetiske data sammen med tilhørende navigasjonsdata,</article></article></li><li data-li-identifier="d)" data-name="d)"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">grunnseismiske data,</article></article></li><li data-li-identifier="e)" data-name="e)"><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">analyseresultater, kart og profiler som fremstiller resultatene fra andre geofysiske eller geologiske undersøkelser som varmestrømmålinger, radiometriske målinger, prøvetakinger mv.</article></article></li></ul></article> <article class="defaultP" margin-top="true">§ 20 nytt andre og tredje ledd skal lyde:</article><article class="legalP" id="kapittel-1-ledd-3">Plikten etter første ledd til å sende materiale og opplysninger innbefatter alle data som er en naturlig del av prosesseringssekvensen og som blir lagret og distribuert til rettighetshaverne. Dersom dataene etter rutinemessig prosessering blir videre bearbeidet, f eks ved spesialprosessering, reprosessering eller sammenstilling med andre data, skal resultatet fra dette arbeidet innsendes når disse er tilgjengelig for 16. august 2011 nr. 849 om krav til rettighetshaver. teknisk standard for flytende akvakulturanlegg (NYTEK-forskriften).</article><article class="legalP" id="kapittel-1-ledd-4">Ved oppgivelse av en utvinningstillatelse og ved tilbakelevering av deler av området for en utvinningstillatelse skal rettighetshaver innsende alt vesentlig geofaglig materiale som stammer fra det område som oppgis eller tilbakeleveres, og som ikke tidligere er oversendt myndighetene. Før oppgivelse eller tilbakelevering skal rettighetshaver sende en oversikt over alt geofaglig materiale og hvor dette er oppbevart, sammen med informasjon om lagringsformat. Dersom rettighetene til dataene er overdratt til andre, skal dette meldes til Oljedirektoratet på fastsatt skjema for at overføring av plikten til oppbevaring av dataene i henhold til petroleumsloven § 10-4 og petroleumsforskriften § 55 skal anses oppfylt.</article> <article class="defaultP" margin-top="true">Eksisterende andre ledd blir nytt fjerde ledd.</article></section><section class="section" data-name="kapII" id="kapittel-2" data-lovdata-URL="LTI/forskrift/2011-12-22-1500/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskriften trer i kraft 1. januar 2012.</article></section><section class="section" id="kapittel-3" data-lovdata-URL="LTI/forskrift/2011-12-22-1500/KAPITTEL_3"><h2>Rettelser</h2><article class="defaultP" data-text-size="small"><strong>Publisert:</strong> I 2012 hefte 4 (Rettelse)</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">§ 20 nytt andre ledd skal lyde:</article><article class="legalP" id="kapittel-3-ledd-1">Plikten etter første ledd til å sende materiale og opplysninger innbefatter alle data som er en naturlig del av prosesseringssekvensen og som blir lagret og distribuert til rettighetshaverne. Dersom dataene etter rutinemessig prosessering blir videre bearbeidet, <i>f.eks.</i> ved spesialprosessering, reprosessering eller sammenstilling med andre data, skal resultatet fra dette arbeidet innsendes når disse er tilgjengelig for <i>rettighetshaver.</i></article></section></main></body></html>