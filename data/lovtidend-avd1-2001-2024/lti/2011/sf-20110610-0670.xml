<!DOCTYPE html><html lang="no"><head><title>Forskrift om endring i forskrift om studiene ved Norges musikkhøgskole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-06-10-670</dd><dt class="dokid">DokumentID</dt><dd class="dokid">LTI/forskrift/2011-06-10-670</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 6 s 918</dd><dt class="dateInForce">I kraft fra</dt><dd class="dateInForce">2011-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-12-16-1559</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>lov/2005-04-01-15/§3-4</li><li>lov/2005-04-01-15/§3-5</li><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§3-8</li><li>lov/2005-04-01-15/§3-9</li><li>lov/2005-04-01-15/§3-10</li><li>lov/2005-04-01-15/§4-5</li><li>lov/2005-04-01-15/§4-8</li></ul></dd><dt class="dateOfPublication">Kunngjort</dt><dd class="dateOfPublication">2011-07-01 15:40</dd><dt class="journalNumber">Journalnummer</dt><dd class="journalNumber">2011-0529</dd><dt class="titleShort">Korttittel</dt><dd class="titleShort">Endr. i forskrift om studiene ved NMH</dd><dt class="title">Tittel</dt><dd class="title">Forskrift om endring i forskrift om studiene ved Norges musikkhøgskole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Norges musikkhøgskole 10. juni 2011 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3, § 3-4, § 3-5, § 3-6, § 3-7, § 3-8, § 3-9, § 3-10, § 4-5 og § 4-8.</dd><dt class="refid">RefID</dt><dd class="refid">forskrift/2011-06-10-670</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om studiene ved Norges musikkhøgskole<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2011-06-10-670" id="dokument"><h1>Forskrift om endring i forskrift om studiene ved Norges musikkhøgskole</h1><section class="section" data-name="kapI" id="kapittel-1" data-lovdata-URL="LTI/forskrift/2011-06-10-670/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 16. desember 2005 nr. 1559 om studiene ved Norges musikkhøgskole gjøres følgende endringer:</article> <article class="defaultP" margin-top="true">§ 9 nr. 7 skal lyde:</article><article class="legalP" id="kapittel-1-ledd-2">Studenter som må avbryte studium etter første eller andre studieår pga. for mange ufullførte emner (jf. § 7.3), registreres som permitterte, men med rett til å følge undervisning i de tilfeller det er eneste muligheten for å oppnå bestått vurdering i de ufullførte emnene.</article> <article class="defaultP" margin-top="true">§ 22 nr. 5 skal lyde:</article><article class="legalP" id="kapittel-1-ledd-3">Studenter som har krav på utsatt eksamen, jf. § 26, første ledd, må selv melde seg opp til slik eksamen. Frist for slik oppmelding er 15. august for eksamen i begynnelsen av høstsemesteret og 20. desember for eksamen i begynnelsen av vårsemesteret.</article> <article class="defaultP" margin-top="true">§ 22 nr. 6 skal lyde:</article><article class="legalP" id="kapittel-1-ledd-4">Studenter som ønsker ny eksamen etter § 26, andre ledd, må selv melde seg opp til slik eksamen innen 15. august for eksamen i begynnelsen av høstsemesteret og 20. desember for eksamen i begynnelsen av vårsemesteret. Subsidiært senest 7 dager etter offentliggjøring av sensur, jf. § 38, dersom sensur ikke er gitt innen 30. juni/20. desember.</article> <article class="defaultP" margin-top="true">§ 23 nr. 1 a) skal lyde:</article><article class="legalP" id="kapittel-1-ledd-5">Det er ikke anledning til å trekke seg fra eksamen, obligatoriske praksisstudier, praksisperioder, praksisarbeider, oppgaver eller prøver uten gyldig grunn. Med gyldig grunn menes sykefravær dokumentert med legeattest, jf. § 32, eller annet dokumentert tvingende fravær. Med annet dokumentert tvingende fravær menes fravær grunnet ulykker, alvorlig sykdom eller dødsfall i nær familie. Fraværet må meldes høgskolen umiddelbart.</article> <article class="defaultP" margin-top="true">§ 36 nr. 2 skal lyde:</article><article class="legalP" id="kapittel-1-ledd-6">Ved muntlig, skriftlig eller utøvende/praktisk eksamen samt ved vurdering av prosjektarbeid, porteføljeeksamen og andre typer skriftlige eksamensarbeider skal vurderingen foretas av minst to sensorer. Ved vurdering av muntlig eller utøvende/praktisk eksamen skal normalt en av sensorene være studentens faglærer.</article><article class="legalP" id="kapittel-1-ledd-7">Ved vurdering av kandidatenes selvstendige arbeid i høgre grads studier skal det være en eksamenskommisjon med minst to sensorer hvorav minst en ekstern.</article></section><section class="section" data-name="kapII" id="kapittel-2" data-lovdata-URL="LTI/forskrift/2011-06-10-670/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. august 2011.</article></section></main></body></html>