<!DOCTYPE html><html lang="no"><head><title>Forskrift om endring i forskrift om tekniske krav til byggverk (Byggteknisk forskrift)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-12-09-1323</dd><dt class="dokid">DokumentID</dt><dd class="dokid">LTI/forskrift/2011-12-09-1323</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 13 s 1800</dd><dt class="dateInForce">I kraft fra</dt><dd class="dateInForce">2012-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-03-26-489</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-27-71/§29-3</li><li>lov/2008-06-27-71/§29-5</li><li>lov/2008-06-27-71/§29-9</li></ul></dd><dt class="dateOfPublication">Kunngjort</dt><dd class="dateOfPublication">2011-12-22 15:15</dd><dt class="journalNumber">Journalnummer</dt><dd class="journalNumber">2011-1023</dd><dt class="titleShort">Korttittel</dt><dd class="titleShort">Endr. i Byggteknisk forskrift</dd><dt class="title">Tittel</dt><dd class="title">Forskrift om endring i forskrift om tekniske krav til byggverk (Byggteknisk forskrift)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og regionaldepartementet 9. desember 2011 med hjemmel i lov 27. juni 2008 nr. 71 om planlegging og byggesaksbehandling (plan- og bygningsloven) § 29-3 første ledd § 29-5 fjerde ledd og § 29-9 syvende ledd.</dd><dt class="refid">RefID</dt><dd class="refid">forskrift/2011-12-09-1323</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tekniske krav til byggverk (Byggteknisk forskrift)<ul class="tocSubUl"><li>I<ul class="tocSubUl"><li>§ 13-10. Lyd- og taleoverføringsutstyr</li><li>§ 16-8. Prisregulering</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2011-12-09-1323" id="dokument"><h1>Forskrift om endring i forskrift om tekniske krav til byggverk (Byggteknisk forskrift)</h1><section class="section" data-name="kapI" id="kapittel-1" data-lovdata-URL="LTI/forskrift/2011-12-09-1323/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 26. mars 2010 nr. 489 om tekniske krav til byggverk (Byggteknisk forskrift) gjøres følgende endringer:</article> <article class="defaultP" margin-top="true"><i>Kapittel 8. Uteareal og plassering av byggverk</i></article> <article class="defaultP" margin-top="true">§ 8-6 skal lyde:</article><article class="numberedLegalP" data-numerator="1" id="kapittel-1-nummer-1">(1) Gangatkomst til bygning med boenhet skal være trinnfri og ikke ha større stigning enn 1:20. For kortere strekning inntil 3,0 m kan stigning være maksimum 1:12. For hver 0,6 m høydeforskjell skal det være hvileplan på minimum 1,6 m x 1,6 m. Dersom terrenget er for bratt til at kravet om stigningsforhold kan oppnås, gjelder ikke kravet om trinnfrihet og stigning til bygning med boenhet uten krav om heis.</article><article class="numberedLegalP" data-numerator="2" id="kapittel-1-nummer-2">(2) Gangatkomst til byggverk med krav om universell utforming skal være trinnfri og ikke ha større stigning enn 1:20. For kortere strekning inntil 3,0 m kan stigning være maksimum 1:12. For hver 0,6 m høydeforskjell skal det være hvileplan på minimum 1,6 m x 1,6 m. Dersom terrenget er for bratt til at kravet om stigningsforhold kan oppnås, skal stigningen være maksimum 1:10.</article><article class="numberedLegalP" data-numerator="3" id="kapittel-1-nummer-3">(3) Gangatkomst til bygning med boenhet med krav om heis og byggverk med krav om universell utforming skal i tillegg ha<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-3-punkt-1"><article class="legalP" id="kapittel-1-nummer-3-punkt-1-ledd-1">fri bredde minimum 1,8 m. For kortere strekning kan fri bredde være minimum 1,4 m. Tverrfall skal være maksimum 2&#xa0;%</article></article></li><li data-li-identifier="b)" data-name="b)"><article class="listArticle" id="kapittel-1-nummer-3-punkt-2"><article class="legalP" id="kapittel-1-nummer-3-punkt-2-ledd-1">fast og sklisikkert dekke</article></article></li><li data-li-identifier="c)" data-name="c)"><article class="listArticle" id="kapittel-1-nummer-3-punkt-3"><article class="legalP" id="kapittel-1-nummer-3-punkt-3-ledd-1">visuell og taktil avgrensing</article></article></li><li data-li-identifier="d)" data-name="d)"><article class="listArticle" id="kapittel-1-nummer-3-punkt-4"><article class="legalP" id="kapittel-1-nummer-3-punkt-4-ledd-1">nødvendig belysning.</article></article></li></ul></article><article class="numberedLegalP" data-numerator="4" id="kapittel-1-nummer-4">(4) Gangatkomst til bygning med krav til tilgjengelig boenhet skal ha fri bredde på minimum 1,6 m. For kortere strekning kan fri bredde være minimum 1,4 m.</article> <article class="defaultP" margin-top="true">§ 8-10 andre ledd bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-nummer-4-punkt-1"><article class="legalP" id="kapittel-1-nummer-4-punkt-1-ledd-1">taktilt og visuelt farefelt foran øverste trinn, oppmerksomhetsfelt foran og inntil nederste trinn og synlig kontrastmarkering på trappeforkant på øvrige inntrinn.</article></article></li></ul></article> <article class="defaultP" margin-top="true"><i>Kapittel 12. Planløsning og bygningsdeler i byggverk</i></article> <article class="defaultP" margin-top="true">§ 12-2 skal lyde:</article><article class="numberedLegalP" data-numerator="1" id="kapittel-1-nummer-5">(1) Boenhet i bygning med krav om heis skal ha alle hovedfunksjoner på inngangsplanet. Inngangsplanet skal være tilgjengelig for personer med funksjonsnedsettelse slik det følger av bestemmelser i forskriften.</article><article class="numberedLegalP" data-numerator="2" id="kapittel-1-nummer-6">(2) Boenhet i bygning uten krav om heis som har alle hovedfunksjoner på bygningens inngangsplan, skal være tilgjengelig på inngangsplanet slik det følger av bestemmelser i forskriften, med mindre det i § 8-6 gis unntak fra krav til gangatkomst.</article><article class="numberedLegalP" data-numerator="3" id="kapittel-1-nummer-7">(3) Med hovedfunksjoner menes stue, kjøkken, soverom, bad og toalett.</article> <article class="defaultP" margin-top="true">§ 12-3 skal lyde:</article><article class="numberedLegalP" data-numerator="1" id="kapittel-1-nummer-8">(1) Byggverk for publikum og arbeidsbygning med to etasjer eller flere skal ha heis. Byggverk med inntil tre etasjer og liten persontrafikk kan ha løfteplattform. Løfteplattform og heis skal være allment tilgjengelig. Følgende krav til størrelser gjelder:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-8-punkt-1"><article class="legalP" id="kapittel-1-nummer-8-punkt-1-ledd-1">Minst én heisstol skal ha innvendig størrelse på minimum 1,1 m x 2,1 m i byggverk med tre etasjer eller flere.</article></article></li><li data-li-identifier="b)" data-name="b)"><article class="listArticle" id="kapittel-1-nummer-8-punkt-2"><article class="legalP" id="kapittel-1-nummer-8-punkt-2-ledd-1">Minst én heisstol skal ha innvendig størrelse på minimum 1,1 m x 1,6 m i byggverk med kun to etasjer.</article></article></li><li data-li-identifier="c)" data-name="c)"><article class="listArticle" id="kapittel-1-nummer-8-punkt-3"><article class="legalP" id="kapittel-1-nummer-8-punkt-3-ledd-1">Løfteplattform skal ha innvendig størrelse på minimum 1,1 m x 1,6 m.</article></article></li></ul></article><article class="numberedLegalP" data-numerator="2" id="kapittel-1-nummer-9">(2) Bygning med tre etasjer eller flere som har boenhet skal ha heis. Kravet gjelder ikke småhus med en boenhet og der atkomst fra inngangsparti til boenhet kun går over én etasje. Løfteplattform kan erstatte heis i bygning med boenhet med tre etasjer. Løfteplattform skal maksimalt betjene 6 boenheter. Følgende krav til størrelser gjelder:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-9-punkt-1"><article class="legalP" id="kapittel-1-nummer-9-punkt-1-ledd-1">Minst én heisstol skal ha innvendig størrelse på minimum 1,1 m x 2,1 m.</article></article></li><li data-li-identifier="b)" data-name="b)"><article class="listArticle" id="kapittel-1-nummer-9-punkt-2"><article class="legalP" id="kapittel-1-nummer-9-punkt-2-ledd-1">Løfteplattform skal ha innvendig størrelse på minimum 1,1 m x 1,4 m.</article></article></li></ul></article><article class="numberedLegalP" data-numerator="3" id="kapittel-1-nummer-10">(3) Der løfteplattform kan benyttes etter første og annet ledd kan denne erstattes med heis med tilsvarende størrelse.</article><article class="numberedLegalP" data-numerator="4" id="kapittel-1-nummer-11">(4) I etasjetallet skal alle måleverdige plan medregnes.</article> <article class="defaultP" margin-top="true">§ 12-9 tredje ledd skal lyde:</article><article class="numberedLegalP" data-numerator="3" id="kapittel-1-nummer-12">(3) I arbeidsbygning skal minst ett toalett i hver etasje oppfylle krav i annet ledd.</article> <article class="defaultP" margin-top="true">§ 12-10 skal lyde:</article><article class="numberedLegalP" data-numerator="1" id="kapittel-1-nummer-13">(1) Boenhet skal ha tilstrekkelig plass for oppbevaring av klær, mat, sykler, barnevogner, sportsutstyr, hagemøbler mv. Følgende skal minst være oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-13-punkt-1"><article class="legalP" id="kapittel-1-nummer-13-punkt-1-ledd-1">Boenhet skal, i tillegg til oppbevaringsplass for mat og klær, ha innvendig oppbevaringsplass eller bod på minimum 3 m<sup>2</sup> BRA. For 1-roms leiligheter kan innvendig oppbevaringsplass eller bod være 1,5 m<sup>2</sup> BRA eller minimum 2 løpemeter skap. Innvendig oppbevaringsplass eller bod som er i tillegg til oppbevaringsplass for mat og klær, skal plasseres internt i boenhet eller internt i bygningen.</article></article></li><li data-li-identifier="b)" data-name="b)"><article class="listArticle" id="kapittel-1-nummer-13-punkt-2"><article class="legalP" id="kapittel-1-nummer-13-punkt-2-ledd-1">Boenhet skal ha oppbevaringsplass eller bod på minimum 5 m<sup>2</sup> BRA for sykler, sportsutstyr, barnevogner m.m. For 1-roms leiligheter kan arealet for den enkelte boenhet halveres.</article></article></li></ul></article><article class="numberedLegalP" data-numerator="2" id="kapittel-1-nummer-14">(2) Boenhet med krav om tilgjengelighet skal ha trinnfri atkomst til oppbevaringsplass. Nødvendig oppbevaringsplass skal være tilgjengelig ved bruk av rullestol.</article> <article class="defaultP" margin-top="true">§ 12-16 tredje ledd skal lyde:</article><article class="numberedLegalP" data-numerator="3" id="kapittel-1-nummer-15">(3) I byggverk med krav om universell utforming gjelder i tillegg til krav i første og annet ledd, følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-15-punkt-1"><article class="legalP" id="kapittel-1-nummer-15-punkt-1-ledd-1">Hovedtrapp skal ha fri bredde på minimum 1,2 m.</article></article></li><li data-li-identifier="b)" data-name="b)"><article class="listArticle" id="kapittel-1-nummer-15-punkt-2"><article class="legalP" id="kapittel-1-nummer-15-punkt-2-ledd-1">Håndlist skal ha et tilnærmet rundt tverrsnitt med luminanskontrast 0,8 i forhold til bakgrunnsfarge. Ved begynnelse av hver etasje skal etasjeangivelse markeres. Håndlist skal føres 0,3 m utover øverste og nederste trinn med avrundet avslutning.</article></article></li><li data-li-identifier="c)" data-name="c)"><article class="listArticle" id="kapittel-1-nummer-15-punkt-3"><article class="legalP" id="kapittel-1-nummer-15-punkt-3-ledd-1">Det skal være et farefelt foran øverste trappetrinn og et oppmerksomhetsfelt foran og inntil nederste trinn i hele trappens bredde. Feltene skal være taktilt og visuelt merket med luminanskontrast 0,8 i forhold til bakgrunnsfarge.</article></article></li></ul></article> <article class="defaultP" margin-top="true">§ 12-17 femte ledd skal lyde:</article><article class="numberedLegalP" data-numerator="5" id="kapittel-1-nummer-16">(5) For bygning med krav om tilgjengelig boenhet og byggverk med krav om universell utforming skal håndlist være utformet slik at den gir et godt grep.</article> <article class="defaultP" margin-top="true">§ 12-19 skal lyde:</article><article class="legalP" id="kapittel-1-ledd-2">Leider og stige som benyttes til adkomst for byggverkets drift skal ha en utførelse som hindrer fall og være sikret mot bruk av barn og uvedkommende.</article> <article class="defaultP" margin-top="true">§ 12-21 tredje ledd bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Armatur på servant og i dusj skal ha ettgrepshendel. Armatur i dusj skal ha termostat. Dette gjelder ikke for bygning med krav om tilgjengelig boenhet.</article></article></li></ul></article> <article class="defaultP" margin-top="true"><i>Kapittel 13. Miljø og helse</i></article> <article class="defaultP" margin-top="true">§ 13-2 skal lyde:</article><article class="numberedLegalP" data-numerator="1" id="kapittel-1-nummer-17">(1) Boenhet skal ha ventilasjon som sikrer en gjennomsnittlig frisklufttilførsel på minimum 1,2 m<sup>3</sup> pr. time pr. m<sup>2</sup> gulvareal når rommene eller boenheten er i bruk og minimum 0,7 m<sup>3</sup> pr. time pr. m<sup>2</sup> gulvareal når rommene eller boenheten ikke er i bruk. Dersom ventilasjon styres etter behov slik at luftmengden reduseres i deler av driftstiden må den forseres i andre perioder slik at tilfredsstillende luftkvalitet sikres i den tiden rommene eller boenheten er i bruk.</article><article class="numberedLegalP" data-numerator="2" id="kapittel-1-nummer-18">(2) Soverom skal tilføres minimum 26 m<sup>3</sup> friskluft pr. time pr. sengeplass når rommet eller boenheten er i bruk.</article><article class="numberedLegalP" data-numerator="3" id="kapittel-1-nummer-19">(3) Rom som ikke er beregnet for varig opphold skal ha ventilasjon som sikrer 0,7 m<sup>3</sup> friskluft pr. time pr. m<sup>2</sup> gulvareal.</article><article class="numberedLegalP" data-numerator="4" id="kapittel-1-nummer-20">(4) Kjøkken, sanitærrom og våtrom skal ha avtrekk med tilfredsstillende effektivitet.</article> <article class="defaultP" margin-top="true">§ 13-3 skal lyde:</article><article class="numberedLegalP" data-numerator="1" id="kapittel-1-nummer-21">(1) I byggverk for publikum og arbeidsbygning skal gjennomsnittlig frisklufttilførsel på grunn av forurensninger fra personer med lett aktivitet være minimum 26 m<sup>3</sup> pr. time pr. person. Ved høyere aktivitet skal frisklufttilførsel økes slik at luftkvaliteten blir tilfredsstillende.</article><article class="numberedLegalP" data-numerator="2" id="kapittel-1-nummer-22">(2) Gjennomsnittlig frisklufttilførsel skal minimum være 2,5 m<sup>3</sup> pr. time pr. m<sup>2</sup> gulvareal når bygningen eller rommene er i bruk og minimum 0,7 m<sup>3</sup> pr. time pr. m<sup>2</sup> gulvareal når bygningen eller rommene ikke er i bruk. Kravet skal ivareta behov for å ventilere bort lukt og emisjoner fra bygningsmaterialer og inventar.</article> <article class="defaultP" margin-top="true">§ 13-4 andre ledd skal lyde:</article><article class="numberedLegalP" data-numerator="2" id="kapittel-1-nummer-23">(2) I rom for varig opphold skal minst ett vindu eller en dør mot det fri kunne åpnes. I rom i arbeids- og publikumsbygg der åpningsbare vinduer er uønsket ut fra bruken, kan det benyttes vinduer med fast karm.</article> <article class="defaultP" margin-top="true">§ 13-10 overskriften til bestemmelsen skal lyde:</article><article class="futureLegalArticle" data-name="§13-10" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 13-10</span>. <span class="legalArticleTitle">Lyd- og taleoverføringsutstyr</span></span></article> <article class="defaultP" margin-top="true"><i>Kapittel 15. Installasjoner og anlegg</i></article> <article class="defaultP" margin-top="true">§ 15-5 fjerde ledd skal lyde:</article><article class="numberedLegalP" data-numerator="4" id="kapittel-1-nummer-24">(4) Materialer skal ha tilfredsstillende bestandighet mot termiske, mekaniske og kjemiske påvirkninger.</article> <article class="defaultP" margin-top="true">§ 15-13 skal lyde:</article><article class="numberedLegalP" data-numerator="1" id="kapittel-1-nummer-25">(1) Størrelse på heisstol og lastbærer skal dimensjoneres for forutsatt bruk.</article><article class="numberedLegalP" data-numerator="2" id="kapittel-1-nummer-26">(2) Heisstol og lastbærer skal ha innvendige mål minimum 1,1 m x 1,4 m.</article><article class="numberedLegalP" data-numerator="3" id="kapittel-1-nummer-27">(3) Heisstol for sykebåre skal ha innvendige mål minimum 1,1 m x 2,1 m.</article><article class="numberedLegalP" data-numerator="4" id="kapittel-1-nummer-28">(4) I heisstol og lastbærer der rullestol ikke kan snu, skal det være speil på dørens motstående vegg.</article><article class="numberedLegalP" data-numerator="5" id="kapittel-1-nummer-29">(5) Fri bredde for døråpning skal være minimum 0,9 m. Dør skal ha automatisk åpning og sikres mot klemfare.</article><article class="numberedLegalP" data-numerator="6" id="kapittel-1-nummer-30">(6) Håndlist skal monteres på minst én vegg og være 0,9 m over gulv.</article><article class="numberedLegalP" data-numerator="7" id="kapittel-1-nummer-31">(7) Kontrollpanel med betjeningsknapper i heisstol og lastbærer skal plasseres mellom 0,9 m og 1,1 m over gulv og med avstand til hjørne på minimum 0,4 m. Etasjevis kontrollpanel med tilkallingsknapp skal plasseres minimum 0,5 m fra hjørne. Kontrollpanelene skal ha luminanskontrast på minimum 0,4 mot bakvegg og taktil skrift med luminanskontrast på minimum 0,8 til bakgrunnsfarge. Informative tekster skal ha lett lesbar skrift og punktskrift. Belysningsnivå i heisstol og lastbærer skal være tilnærmet likt som for arealet utenfor.</article><article class="numberedLegalP" data-numerator="8" id="kapittel-1-nummer-32">(8) Kjøreretning og etasjetall skal angis visuelt og med lydsignal.</article><article class="numberedLegalP" data-numerator="9" id="kapittel-1-nummer-33">(9) Heisstol og lastbærer skal ha belysning og nødbelysning, samt tilfredsstillende ventilasjon også ved driftsstans.</article> <article class="defaultP" margin-top="true"><i>Kapittel 16. Sikkerhetskontroll av heis</i></article> <article class="defaultP" margin-top="true">Ny § 16-8 skal lyde:</article><article class="futureLegalArticle" data-name="§16-8" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 16-8</span>. <span class="legalArticleTitle">Prisregulering</span></span><article class="legalP" id="kapittel-1-foreslåttparagraf-2-ledd-1">Departementet kan i forskrift fastsette maksimalpris for sikkerhetskontroll av heis dersom dette anses som nødvendig for å motvirke uforholdsmessige regionale prisforskjeller som etter departementets vurdering kan få konsekvenser for personsikkerheten.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2011-12-09-1323/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2012.</article></section></main></body></html>