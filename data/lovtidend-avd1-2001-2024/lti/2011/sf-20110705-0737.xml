<!DOCTYPE html><html lang="no"><head><title>Forskrift om endring i forskrift om krav til identifikator, avleser og prøvingslaboratorium i forbindelse med elektronisk identifikasjon av småfe</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-07-05-737</dd><dt class="dokid">DokumentID</dt><dd class="dokid">LTI/forskrift/2011-07-05-737</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 7 s 1032</dd><dt class="dateInForce">I kraft fra</dt><dd class="dateInForce">2011-07-05</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-04-23-395</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§7</li><li>lov/2003-12-19-124/§11</li><li>forskrift/2003-12-19-1790</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2011-07-08 15:50</dd><dt class="journalNumber">Journalnummer</dt><dd class="journalNumber">2011-0575</dd><dt class="titleShort">Korttittel</dt><dd class="titleShort">Endr. forskrift om elektronisk småfeidentifikasjon</dd><dt class="title">Tittel</dt><dd class="title">Forskrift om endring i forskrift om krav til identifikator, avleser og prøvingslaboratorium i forbindelse med elektronisk identifikasjon av småfe</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 5. juli 2011 med hjemmel i lov 19. desember 2003 nr. 124 om matproduksjon og mattrygghet mv. (matloven) § 7 og § 11, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884. <br /><strong>EØS-henvisning:</strong> EØS-avtalen vedlegg I kap. I del 1.2 nr. 132 (vedtak 2010/280/EU).</dd><dt class="refid">RefID</dt><dd class="refid">forskrift/2011-07-05-737</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om krav til identifikator, avleser og prøvingslaboratorium i forbindelse med elektronisk identifikasjon av småfe<ul class="tocSubUl"><li>I<ul class="tocSubUl"><li>§ 2. Virkeområde</li><li>§ 4. Krav til identifikator</li><li>§ 6. Krav til avleser</li><li>§ 7. Krav til prøvingslaboratorium</li><li>§ 11. Overgangsbestemmelser</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2011-07-05-737" id="dokument"><h1>Forskrift om endring i forskrift om krav til identifikator, avleser og prøvingslaboratorium i forbindelse med elektronisk identifikasjon av småfe</h1><section class="section" data-name="kapI" id="kapittel-1" data-lovdata-URL="LTI/forskrift/2011-07-05-737/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 23. april 2008 nr. 395 om krav til identifikator, avleser og prøvingslaboratorium i forbindelse med elektronisk identifikasjon av småfe gjøres følgende endringer:</article> <article class="defaultP" margin-top="true">Tittel skal lyde:</article> <article class="defaultP" margin-top="true"><i>Forskrift om krav til identifikator, avleser og prøvingslaboratorium ved elektronisk identifikasjon av småfe</i></article> <article class="defaultP" margin-top="true">Hjemmelsfeltets henvisning til EØS-avtalen skal lyde:</article> <article class="defaultP" margin-top="true">EØS-avtalen vedlegg I kap. I del 1.2 nr. 132 (vedtak 2006/968/EF som endret ved vedtak 2008/337/EF og vedtak 2010/280/EU).</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Forskriften retter seg mot produsent, importør og bruker av identifikator og avleser som er beregnet til elektronisk identifikasjon av småfe og gjelder krav til identifikatoren og avleseren.</article><article class="legalP" id="kapittel-1-foreslåttparagraf-1-ledd-2">Forskriften retter seg også mot prøvingslaboratorium som utfører testing av identifikator som nevnt i første ledd og gjelder krav om akkreditering av laboratoriet.</article></article> <article class="defaultP" margin-top="true">§ 3 nr. 6 og 7 oppheves.</article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Krav til identifikator</span></span><article class="legalP" id="kapittel-1-foreslåttparagraf-2-ledd-1">Identifikator som brukes til elektronisk identifikasjon av småfe i henhold til forskrift 30. november 2005 nr. 1356 om merking, registrering og rapportering av småfe, skal være godkjent av Mattilsynet.</article><article class="legalP" id="kapittel-1-foreslåttparagraf-2-ledd-2">Søknad om godkjenning skal fremmes av produsent eller importør av identifikatoren.</article><article class="legalP" id="kapittel-1-foreslåttparagraf-2-ledd-3">For å kunne godkjennes, må identifikatoren minimum være testet med tilfredsstillende resultat med henblikk på:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-3-punkt-1"><article class="legalP" id="kapittel-1-foreslåttparagraf-2-ledd-3-punkt-1-ledd-1">overensstemmelse med ISO-standard 11784 og 11785, etter de testmetoder som er spesifisert i nr. 7 i ISO-standard 24631-1, og</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-3-punkt-2"><article class="legalP" id="kapittel-1-foreslåttparagraf-2-ledd-3-punkt-2-ledd-1">ytelse i forhold til de kriterier vedrørende minimumsleseavstander som er nevnt i fjerde ledd etter de metoder som er spesifisert i nr. 7 i ISO-standard 24631-3.</article></article></li></ul></article><article class="legalP" id="kapittel-1-foreslåttparagraf-2-ledd-4">For å kunne anses som effektiv ved de leseavstander som er fastsatt i forskrift 30. november 2005 nr. 1356 om merking, registrering og rapportering av småfe § 1, jf. del A nr. 6 bokstav c i vedlegget til forordning (EF) nr. 21/2004, må transponderen oppfylle følgende parametre:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-4-punkt-1"><article class="legalP" id="kapittel-1-foreslåttparagraf-2-ledd-4-punkt-1-ledd-1">transpondere med HDX-teknologi skal kunne aktiveres av en magnetisk feltstyrke på høyst 1,2 A/m, målt etter ISO-standard 24631-3 punkt 7.6.5 «Minimal activating magnetic field strenght in HDX-mode», og skal utvikle en modulasjonsamplitude tilsvarende 10 mV, målt etter ISO-standard 24631-3 punkt 7.6.7 «Modulation amplitude in HDX mode», ved en magnetisk feltstyrke på høyst 1,2 A/m.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-4-punkt-2"><article class="legalP" id="kapittel-1-foreslåttparagraf-2-ledd-4-punkt-2-ledd-1">transpondere med FDX-B-teknologi skal kunne aktiveres av en magnetisk feltstyrke på høyst 1,2 A/m, målt etter ISO-standard 24631-3 punkt 7.6.4 «Minimum activating magnetic field strength in FDX-B mode», og skal utvikle en modulasjonsamplitude tilsvarende 10 mV, målt etter ISO-standard 24631-3 punkt 7.6.6 «Modulation amplitude in FDX-B mode», ved en magnetisk feltstyrke på høyst 1,2 A/m.</article></article></li></ul></article><article class="legalP" id="kapittel-1-foreslåttparagraf-2-ledd-5">Transponderkodens struktur skal være i overensstemmelse med ISO-standard 11784 og beskrivelsen i vedlegget til denne forskriften.</article></article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Krav til avleser</span></span><article class="legalP" id="kapittel-1-foreslåttparagraf-3-ledd-1">Mattilsynet kan om nødvendig, for å sikre korrekt identifikatoravlesning under de geografiske, klimatiske eller administrative forhold som gjør seg gjeldene lokalt, fastsette at avleser som brukes på en bestemt driftsenhet eller en bestemt type driftsenhet skal oppfylle spesifikke krav til ytelse. Administrative forhold som kan berettige slike krav vil særlig kunne gjøre seg gjeldende på driftsenhet som håndterer mange dyr merket med identifikatorer med HDX og FDX-B teknologi og driftsenhet hvor synkronisering av avlesere er nødvendig, jf. punkt 7.7.3 i ISO-standard 24631-2.</article></article> <article class="defaultP" margin-top="true">§ 7 oppheves.</article> <article class="defaultP" margin-top="true">Nåværende § 8 blir § 7 og skal lyde:</article><article class="futureLegalArticle" data-name="§7" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Krav til prøvingslaboratorium</span></span><article class="legalP" id="kapittel-1-foreslåttparagraf-4-ledd-1">Testene som kreves i § 4 og § 5 skal utføres ved prøvingslaboratorium som drives og er vurdert og akkreditert til å utføre testene i overensstemmelse med standard EN ISO/IEC 17025 om «General requirements for the competence of testing and calibration laboratories». Produsent av identifikator kan fritt velge mellom akkrediterte prøvingslaboratorier.</article></article> <article class="defaultP" margin-top="true">Nåværende § 9, § 10 og § 11 blir til § 8, § 9 og § 10.</article> <article class="defaultP" margin-top="true">Ny § 11 skal lyde:</article><article class="futureLegalArticle" data-name="§11" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Overgangsbestemmelser</span></span><article class="legalP" id="kapittel-1-foreslåttparagraf-5-ledd-1">Identifikator som er godkjent av Mattilsynet fram til 5. juli 2011 på grunnlag av at den er testet i overensstemmelse med de metoder som gjaldt fram til denne datoen, er fortsatt godkjent.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2011-07-05-737/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskrift trer i kraft straks.</article></section></main></body></html>