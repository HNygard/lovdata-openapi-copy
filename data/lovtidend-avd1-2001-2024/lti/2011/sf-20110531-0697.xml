<!DOCTYPE html><html lang="no"><head><title>Forskrift om studier og eksamen ved Politihøgskolen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-05-31-697</dd><dt class="dokid">DokumentID</dt><dd class="dokid">LTI/forskrift/2011-05-31-697</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 7 s 971</dd><dt class="dateInForce">I kraft fra</dt><dd class="dateInForce">2011-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-06-03-986</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>lov/2005-04-01-15/§3-4</li><li>lov/2005-04-01-15/§3-5</li><li>lov/2005-04-01-15/§3-8</li><li>lov/2005-04-01-15/§3-9</li><li>lov/2005-04-01-15/§3-10</li><li>lov/2005-04-01-15/§3-11</li><li>lov/2005-04-01-15/§4-2</li><li>lov/2005-04-01-15/§4-5</li><li>lov/2005-04-01-15/§4-7</li><li>lov/2005-04-01-15/§5-2</li><li>lov/2005-04-01-15/§5-3</li><li>lov/1995-08-04-53/§24a</li><li>lov/1995-08-04-53/§24b</li><li>lov/1995-08-04-53/§24c</li><li>lov/1995-08-04-53/§24d</li><li>forskrift/2005-12-16-1576</li></ul></dd><dt class="dateOfPublication">Kunngjort</dt><dd class="dateOfPublication">2011-07-05 15:20</dd><dt class="journalNumber">Journalnummer</dt><dd class="journalNumber">2011-0536</dd><dt class="titleShort">Korttittel</dt><dd class="titleShort">Forskrift om studier og eksamen ved PHS</dd><dt class="title">Tittel</dt><dd class="title">Forskrift om studier og eksamen ved Politihøgskolen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Politihøgskolen 31. mai 2011 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3, § 3-4, § 3-5, § 3-8, § 3-9, § 3-10, § 3-11, § 4-2, § 4-5, § 4-7, § 5-2 og § 5-3, lov 4. august 1995 nr. 53 om politiet (politiloven) kapittel IVa og forskrift 16. desember 2005 nr. 1576 om delvis innlemming av Politihøgskolen under lov 1. april 2005 nr. 15 om universiteter og høyskoler.</dd><dt class="refid">RefID</dt><dd class="refid">forskrift/2011-05-31-697</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om studier og eksamen ved Politihøgskolen<ul class="tocSubUl"><li>Kapittel I. Generelle bestemmelser<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Undervisnings- og eksamensspråk</li><li>§ 4. Studentenes bruk av politiuniform</li></ul></li><li>Kapittel II. Studierett, utdanningsplan, permisjon, studieåret<ul class="tocSubUl"><li>§ 5. Studierett og studieprogresjon</li><li>§ 6. Utdanningsplan</li><li>§ 7. Reservert studieplass på Bachelorstudiet i politiutdanning</li><li>§ 8. Permisjon</li><li>§ 9. Studieåret</li></ul></li><li>Kapittel III. Oppmelding og vilkår for å gå opp til eksamen og praksis<ul class="tocSubUl"><li>§ 10. Vilkår for å gå opp til eksamen</li><li>§ 11. Oppmelding til eksamen</li><li>§ 12. Antall forsøk til eksamen</li><li>§ 13. Vurdering av praksis og antall forsøk</li><li>§ 14. Godskriving og faglig godkjenning (fritak)</li></ul></li><li>Kapittel IV. Gjennomføring av eksamen<ul class="tocSubUl"><li>§ 15. Avvikling av eksamen</li><li>§ 16. Vurderingsformer</li><li>§ 17. Ordinær eksamen</li><li>§ 18. Ny eksamen</li><li>§ 19. Oppmelding/trekk fra ny eksamen og forbedring av karakter</li><li>§ 20. Fravær fra eksamen, trekk og levering av blank besvarelse</li><li>§ 21. Hjelpemidler til eksamen</li><li>§ 22. Gjennomføring av skriftlig eksamen under tilsyn</li><li>§ 23. Hjemmeeksamen</li><li>§ 24. Bachelor- og masteroppgaven</li><li>§ 25. Tilrettelegging av eksamen</li><li>§ 26. Eksamen etter tidligere ordninger</li></ul></li><li>Kapittel V. Sensur, klage og fusk<ul class="tocSubUl"><li>§ 27. Sensur</li><li>§ 28. Fornyet sensur av masteroppgaver</li><li>§ 29. Karaktersystem</li><li>§ 30. Begrunnelse for og klage over karakterfastsetting</li><li>§ 31. Klage over formelle feil ved eksamen</li><li>§ 32. Fusk</li><li>§ 33. Annullering av eksamen eller arbeidskrav</li></ul></li><li>Kapittel VI. Grader, vitnemål, karakterutskrift og kursbevis<ul class="tocSubUl"><li>§ 34. Grader</li><li>§ 35. Bachelorgrad – Politiutdanning</li><li>§ 36. Godkjenning av politiutdanning i forhold til bachelorgrad</li><li>§ 37. Mastergrad – Politivitenskap</li><li>§ 38. Vitnemål, karakterutskrifter og kursbevis</li><li>§ 39. Utvalg for vurdering av studentsaker</li><li>§ 40. Utfyllende regler</li><li>§ 41. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2011-05-31-697" id="dokument"><h1>Forskrift om studier og eksamen ved Politihøgskolen</h1><section class="section" data-name="kapI" id="kapittel-1" data-lovdata-URL="LTI/forskrift/2011-05-31-697/KAPITTEL_1"><h2>Kapittel I. Generelle bestemmelser</h2><article class="legalArticle" data-lovdata-URL="LTI/forskrift/2011-05-31-697/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Bestemmelsene i denne forskriften gjelder studier og eksamen ved Politihøgskolen.</article><article class="legalP" id="kapittel-1-paragraf-1-ledd-2">Dersom bestemmelsene i denne forskrift ikke er i samsvar med Rammeplan for Bachelor – Politiutdanning, vedtatt av Politihøgskolens styre 9. februar 2006 og Justis- og politidepartementet 10. juli 2007, gjelder bestemmelsene i rammeplanen foran denne forskriften.</article></article><article class="legalArticle" data-lovdata-URL="LTI/forskrift/2011-05-31-697/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1"><table><tbody><tr><td data-text-align="left" data-vertical-align="top"><i>Student</i></td><td data-text-align="left" data-vertical-align="top">Med student menes i denne forskrift en person som er tatt opp til studier ved Politihøgskolen i samsvar med gjeldende opptakskrav.</td></tr><tr><td data-text-align="left" data-vertical-align="top"><i>Studierett</i></td><td data-text-align="left" data-vertical-align="top">Med studierett menes retten til å følge alle typer undervisning, veiledning, praksis mv. som følger av det studieprogram vedkommende er tatt opp til.</td></tr><tr><td data-text-align="left" data-vertical-align="top"><i>Studieprogram</i></td><td data-text-align="left" data-vertical-align="top">Utdanningsløp som er definert gjennom fagplan/studieplan og som fører frem til en avsluttende eksamen eller grad.</td></tr><tr><td data-text-align="left" data-vertical-align="top"><i>Rammeplan</i></td><td data-text-align="left" data-vertical-align="top">Nasjonal plan som beskriver mål, omfang, innhold, organisering og vurderingsordning i et studium. Rammeplan for Bachelor i politiutdanning ved Politihøgskolen fastsettes av Justis- og politidepartementet.</td></tr><tr><td data-text-align="left" data-vertical-align="top"><i>Fagplan</i></td><td data-text-align="left" data-vertical-align="top">Plan for utdanning som reguleres av nasjonal rammeplan. Fagplanen beskriver mer detaljert mål, innhold, organisering, vurdering og pensum av utdanning som er regulert ved rammeplan. Fagplaner skal være vedtatt av høgskolens styre.</td></tr><tr><td data-text-align="left" data-vertical-align="top"><i>Emneplan</i></td><td data-text-align="left" data-vertical-align="top">Det enkelte emne som inngår i fagplanen har en emneplan. Emneplanene har samme innholdsinndeling som fagplanen.</td></tr><tr><td data-text-align="left" data-vertical-align="top"><i>Studieplan</i></td><td data-text-align="left" data-vertical-align="top">Plan som beskriver målgruppe, opptakskrav, mål, innhold, organisering og arbeidsmåter, vurdering og pensum i studier som ikke er regulert gjennom nasjonalt gjeldende rammeplan. Videreutdanninger med studiepoeng og masterstudiet har studieplaner. En studieplan skal være vedtatt av høgskolens styre.</td></tr><tr><td data-text-align="left" data-vertical-align="top"><i>Kursplan</i></td><td data-text-align="left" data-vertical-align="top">Plan med nærmere beskrivelse av målgruppe, opptakskrav, mål, innhold, organisering og arbeidsmåter, vurdering og pensum i kurs på etter- og videreutdanning som ikke har studiepoeng. Kursplaner skal være godkjent av rektor.</td></tr><tr><td data-text-align="left" data-vertical-align="top"><i>Studiepoeng</i></td><td data-text-align="left" data-vertical-align="top">Studiepoeng er mål på arbeidsomfang i studiet, der et fullt studieår er normert til 60 studiepoeng.</td></tr><tr><td data-text-align="left" data-vertical-align="top"><i>Emne</i></td><td data-text-align="left" data-vertical-align="top">Minste studiepoenggivende enhet som kan stå alene eller inngå i en emnesamling, et studieprogram eller en grad.</td></tr><tr><td data-text-align="left" data-vertical-align="top"><i>Emnesamling</i></td><td data-text-align="left" data-vertical-align="top">Kombinasjon av emner fra et eller flere fag/fagområder som gjennom fag- eller studieplaner er definert som en samlet enhet.</td></tr><tr><td data-text-align="left" data-vertical-align="top"><i>Hovedområde</i></td><td data-text-align="left" data-vertical-align="top">Fagplan for Bachelor i politiutdanning er inndelt i følgende fem hovedområder;<br />– Operative oppgaver<br />– Forebyggende oppgaver<br />– Etterforskning<br />– Politi og samfunn<br />– Metode.</td></tr><tr><td data-text-align="left" data-vertical-align="top"><i>Utdanningsplan</i></td><td data-text-align="left" data-vertical-align="top">Utdanningsplan er en gjensidig avtale som inngås mellom høgskolen og den enkelte student.</td></tr><tr><td data-text-align="left" data-vertical-align="top"><i>Arbeidskrav med studiepoeng</i></td><td data-text-align="left" data-vertical-align="top">Når arbeidskrav med studiepoeng er eneste vurdering har denne samme funksjon som eksamen. De er underlagt det samme krav og reglement som for eksamen.</td></tr><tr><td data-text-align="left" data-vertical-align="top"><i>Arbeidskrav uten studiepoeng</i></td><td data-text-align="left" data-vertical-align="top">Arbeidskrav uten studiepoeng er et faglig krav som studenten må ha fått godkjent før studenten får fremstille seg til eksamen. Det kan være skriftlige oppgaver, muntlige/praktiske prestasjoner og obligatorisk deltakelse. Arbeidskrav uten studiepoeng vurderes til godkjent/ikke godkjent.</td></tr><tr><td data-text-align="left" data-vertical-align="top"><i>Eksamen</i></td><td data-text-align="left" data-vertical-align="top">Formell prøving av studentens kunnskaper og ferdigheter. Resultatet vil alltid være tellende med i grad og fremkomme på karakterutskrift. En eksamen kan omfatte flere deleksamener. I så fall skal fag-/studieplan gi opplysninger om den innbyrdes vektingen.</td></tr><tr><td data-text-align="left" data-vertical-align="top"><i>Ny eksamen</i></td><td data-text-align="left" data-vertical-align="top">Eksamen som arrangeres for studenter som har hatt gyldig fravær fra ordinær eksamen og for studenter som ikke har bestått ordinær eksamen.</td></tr></tbody></table></article></article><article class="legalArticle" data-lovdata-URL="LTI/forskrift/2011-05-31-697/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Undervisnings- og eksamensspråk</span></h3><ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-3-punkt-1"><article class="legalP" id="kapittel-1-paragraf-3-punkt-1-ledd-1">Undervisnings- og eksamensspråk er norsk.</article></article></li><li data-li-identifier="2." data-name="2."><article class="listArticle" id="kapittel-1-paragraf-3-punkt-2"><article class="legalP" id="kapittel-1-paragraf-3-punkt-2-ledd-1">I enkelte tilfeller vil undervisning kunne bli gitt på engelsk.</article></article></li><li data-li-identifier="3." data-name="3."><article class="listArticle" id="kapittel-1-paragraf-3-punkt-3"><article class="legalP" id="kapittel-1-paragraf-3-punkt-3-ledd-1">På enkelte videreutdanningsstudier og på Masterstudiet i politivitenskap vil det være anledning til å søke om å få avlegge eksamen på engelsk, samt skrive masteroppgaven på engelsk.</article></article></li></ul></article><article class="legalArticle" data-lovdata-URL="LTI/forskrift/2011-05-31-697/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Studentenes bruk av politiuniform</span></h3><article class="legalP" id="kapittel-1-paragraf-4-ledd-1">Studentene på Bachelorstudiet i politiutdanning skal normalt bære uniform i undervisningen.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2011-05-31-697/KAPITTEL_2"><h2>Kapittel II. Studierett, utdanningsplan, permisjon, studieåret</h2><article class="legalArticle" data-lovdata-URL="LTI/forskrift/2011-05-31-697/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Studierett og studieprogresjon</span></h3><ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-1-punkt-1"><article class="legalP" id="kapittel-2-paragraf-1-punkt-1-ledd-1">Den som har akseptert tilbud om studieplass, har studierett i henhold til den normerte studietid for det aktuelle hel eller deltidsstudiet han/hun er tatt opp til. En student som ikke fyller betingelser som er knyttet til det enkelte studieprogram ved studiestart, taper studieretten.</article></article></li><li data-li-identifier="2." data-name="2."><article class="listArticle" id="kapittel-2-paragraf-1-punkt-2"><article class="legalP" id="kapittel-2-paragraf-1-punkt-2-ledd-1">Studenten må betale semesteravgift og godkjenne utdanningsplan for å beholde studieretten til det aktuelle studieprogrammet. Studenter på videreutdanningsprogram på 15 studiepoeng eller mer, må betale semesteravgift hvert semester. Studenter på studier av kortere varighet enn 15 studiepoeng betaler semesteravgift det semesteret de skal ta eksamen.</article></article></li><li data-li-identifier="3." data-name="3."><article class="listArticle" id="kapittel-2-paragraf-1-punkt-3"><article class="legalP" id="kapittel-2-paragraf-1-punkt-3-ledd-1">Studieretten vil opphøre dersom: <ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-1-punkt-3-ledd-1-punkt-1"><article class="legalP" id="kapittel-2-paragraf-1-punkt-3-ledd-1-punkt-1-ledd-1">Studenten ikke overholder tilfredsstillende progresjon i studiet. For studier på mer enn 60 studiepoeng tillates en forsinkelse på 2 år i forhold til normert studietid. For studier på mindre enn 60 studiepoeng tillates en forsinkelse på 1 år. Permisjon innvilget i henhold til § 8, pkt. 2 innberegnes ikke.</article></article></li><li data-li-identifier="b." data-name="b."><article class="listArticle" id="kapittel-2-paragraf-1-punkt-3-ledd-1-punkt-2"><article class="legalP" id="kapittel-2-paragraf-1-punkt-3-ledd-1-punkt-2-ledd-1">Studenten har brukt opp sine forsøk til eksamen eller praksisperiode i henhold til fag- eller studieplan og til forskrift om studier og eksamen ved Politihøgskolen.</article></article></li><li data-li-identifier="c." data-name="c."><article class="listArticle" id="kapittel-2-paragraf-1-punkt-3-ledd-1-punkt-3"><article class="legalP" id="kapittel-2-paragraf-1-punkt-3-ledd-1-punkt-3-ledd-1">Studenten ikke er funnet skikket til tjeneste i politi- og lensmannsetaten, jf. politilovens § 24c.</article></article></li></ul></article></article></li><li data-li-identifier="4." data-name="4."><article class="listArticle" id="kapittel-2-paragraf-1-punkt-4"><article class="legalP" id="kapittel-2-paragraf-1-punkt-4-ledd-1">Studenten kan utvises eller bortvises etter vedtak i styret ved overtredelse av bestemmelsene i Lov om politiet § 24c: <ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-1-punkt-4-ledd-1-punkt-1"><article class="legalP" id="kapittel-2-paragraf-1-punkt-4-ledd-1-punkt-1-ledd-1">Student som til tross for advarsel igjen opptrer grovt forstyrrende for medstudenters arbeid eller for virksomheten ved institusjonen.</article></article></li><li data-li-identifier="-" data-name="-"><article class="listArticle" id="kapittel-2-paragraf-1-punkt-4-ledd-1-punkt-2"><article class="legalP" id="kapittel-2-paragraf-1-punkt-4-ledd-1-punkt-2-ledd-1">Studenter som ved grov klanderverdig adferd skaper fare for liv og helse.</article></article></li><li data-li-identifier="-" data-name="-"><article class="listArticle" id="kapittel-2-paragraf-1-punkt-4-ledd-1-punkt-3"><article class="legalP" id="kapittel-2-paragraf-1-punkt-4-ledd-1-punkt-3-ledd-1">Brudd på taushetsplikt.</article></article></li><li data-li-identifier="-" data-name="-"><article class="listArticle" id="kapittel-2-paragraf-1-punkt-4-ledd-1-punkt-4"><article class="legalP" id="kapittel-2-paragraf-1-punkt-4-ledd-1-punkt-4-ledd-1">Bruk av dopingmidler.</article></article></li></ul></article></article></li><li data-li-identifier="5." data-name="5."><article class="listArticle" id="kapittel-2-paragraf-1-punkt-5"><article class="legalP" id="kapittel-2-paragraf-1-punkt-5-ledd-1">Tap eller midlertidig tap av studierett vedtas: <ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-1-punkt-5-ledd-1-punkt-1"><article class="legalP" id="kapittel-2-paragraf-1-punkt-5-ledd-1-punkt-1-ledd-1">I henhold til punkt 3c etter behandling i skikkethetsnemnda og vedtak i styret.</article></article></li><li data-li-identifier="b." data-name="b."><article class="listArticle" id="kapittel-2-paragraf-1-punkt-5-ledd-1-punkt-2"><article class="legalP" id="kapittel-2-paragraf-1-punkt-5-ledd-1-punkt-2-ledd-1">I henhold til punkt 4 etter vedtak i Politihøgskolens styre.</article></article></li><li data-li-identifier="c." data-name="c."><article class="listArticle" id="kapittel-2-paragraf-1-punkt-5-ledd-1-punkt-3"><article class="legalP" id="kapittel-2-paragraf-1-punkt-5-ledd-1-punkt-3-ledd-1">Rektor kan i spesielle tilfeller foreta en midlertidig utvisning av en student i påvente av vurdering av studentens skikkethet i følge politilovens § 24c.</article></article></li></ul></article></article></li><li data-li-identifier="6." data-name="6."><article class="listArticle" id="kapittel-2-paragraf-1-punkt-6"><article class="legalP" id="kapittel-2-paragraf-1-punkt-6-ledd-1">Nytt opptak til Bachelorstudiet i politiutdanning <ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-1-punkt-6-ledd-1-punkt-1"><article class="legalP" id="kapittel-2-paragraf-1-punkt-6-ledd-1-punkt-1-ledd-1">Studenter som har tapt studieretten jf. pkt. 3 c kan ikke søke opptak på nytt</article></article></li><li data-li-identifier="b." data-name="b."><article class="listArticle" id="kapittel-2-paragraf-1-punkt-6-ledd-1-punkt-2"><article class="legalP" id="kapittel-2-paragraf-1-punkt-6-ledd-1-punkt-2-ledd-1">Studenter som frivillig avbryter studiet eller som taper studieretten jf. pkt. 3 a og b kan søke opptak på nytt. Dersom dette gjelder Bachelorstudiet i politiutdanning må de søke opptak gjennom Samordna opptak, tilfredsstille alle opptakskrav og konkurrere om ny studieplass på lik linje med andre søkere.</article></article></li></ul></article></article></li></ul></article><article class="legalArticle" data-lovdata-URL="LTI/forskrift/2011-05-31-697/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Utdanningsplan</span></h3><ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-2-punkt-1"><article class="legalP" id="kapittel-2-paragraf-2-punkt-1-ledd-1">Studenter som er tatt opp til studier av minst 60 studiepoengs varighet skal ha en utdanningsplan. Utdanningsplanen fastsettes innenfor rammene av fag- eller studieplan for det studium studenten er tatt opp til.</article></article></li><li data-li-identifier="2." data-name="2."><article class="listArticle" id="kapittel-2-paragraf-2-punkt-2"><article class="legalP" id="kapittel-2-paragraf-2-punkt-2-ledd-1">Utdanningsplanen skal inneholde bestemmelser om høgskolens ansvar og forpliktelser overfor studenten, og studentens ansvar og forpliktelser overfor høgskolen og medstudenter.</article></article></li><li data-li-identifier="3." data-name="3."><article class="listArticle" id="kapittel-2-paragraf-2-punkt-3"><article class="legalP" id="kapittel-2-paragraf-2-punkt-3-ledd-1">Utdanningsplanen skal være satt opp slik at studenten skal kunne gjennomføre planlagt studium på normert tid som heltids- eller deltidsstudent.</article></article></li><li data-li-identifier="4." data-name="4."><article class="listArticle" id="kapittel-2-paragraf-2-punkt-4"><article class="legalP" id="kapittel-2-paragraf-2-punkt-4-ledd-1">Studenten skal godkjenne utdanningsplanen innen fastsatte frister.</article></article></li><li data-li-identifier="5." data-name="5."><article class="listArticle" id="kapittel-2-paragraf-2-punkt-5"><article class="legalP" id="kapittel-2-paragraf-2-punkt-5-ledd-1">Godkjenning av utdanningsplanen er å anse som endelig undervisnings- og eksamens/vurderingsmelding og en forutsetning for å beholde studieretten.</article></article></li></ul></article><article class="legalArticle" data-lovdata-URL="LTI/forskrift/2011-05-31-697/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Reservert studieplass på Bachelorstudiet i politiutdanning</span></h3><article class="legalP" id="kapittel-2-paragraf-3-ledd-1">Personer som har takket ja til studieplass på Bachelor i politiutdanning kan – før studiet starter – søke om å få reservert den tildelte studieplassen til året etter. Gyldige grunner vil være egen graviditet, innkalling til militær-/siviltjeneste eller alvorlig sykdom. Søknaden må dokumenteres og sendes til studieavdelingen senest 3 uker etter at vedkommende takket ja til studieplassen gjennom Samordna opptak. Dersom søknaden blir innvilget må vedkommende søke om nytt opptak året etter, og levere gyldig legeerklæring (jf. reglement for opptak til Bachelorstudiet i politiutdanning) som ikke er eldre enn 6 måneder. Personen trenger ikke å gjennomføre nye opptaksprøver.</article></article><article class="legalArticle" data-lovdata-URL="LTI/forskrift/2011-05-31-697/§8" data-name="§8" id="kapittel-2-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Permisjon</span></h3><ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-4-punkt-1"><article class="legalP" id="kapittel-2-paragraf-4-punkt-1-ledd-1">Det gis fortrinnsvis permisjon for en periode på ett år.</article></article></li><li data-li-identifier="2." data-name="2."><article class="listArticle" id="kapittel-2-paragraf-4-punkt-2"><article class="legalP" id="kapittel-2-paragraf-4-punkt-2-ledd-1">En student som får barn under studiene skal gis rett til permisjon fra studiene under svangerskap og til omsorg for barn, jf. lov om universiteter og høyskoler § 4-5. Permisjon kan også gis ved sykdom og FN-tjeneste/militærtjeneste dersom det ikke er mulig å utsette denne. Permisjonen vil ikke inngå i tidsberegning for forsinkelse etter § 5-3a.</article></article></li><li data-li-identifier="3." data-name="3."><article class="listArticle" id="kapittel-2-paragraf-4-punkt-3"><article class="legalP" id="kapittel-2-paragraf-4-punkt-3-ledd-1">For permisjon av andre årsaker må studenten ha hatt studierett i minst ett år på det aktuelle studieprogrammet. Permisjonen vil inngå i tidsberegning for forsinkelse.</article></article></li><li data-li-identifier="4." data-name="4."><article class="listArticle" id="kapittel-2-paragraf-4-punkt-4"><article class="legalP" id="kapittel-2-paragraf-4-punkt-4-ledd-1">I ekstraordinære tilfeller gis det mulighet for å søke om ytterligere ett års forlenget permisjon. Maksimal permisjon kan ikke overstige to år.</article></article></li><li data-li-identifier="5." data-name="5."><article class="listArticle" id="kapittel-2-paragraf-4-punkt-5"><article class="legalP" id="kapittel-2-paragraf-4-punkt-5-ledd-1">Studieavdelingen, i samråd med aktuell studieleder/seksjonsleder, avgjør søknad om permisjon.</article></article></li><li data-li-identifier="6." data-name="6."><article class="listArticle" id="kapittel-2-paragraf-4-punkt-6"><article class="legalP" id="kapittel-2-paragraf-4-punkt-6-ledd-1">Studenten har rett til å gjenoppta sine studier på tilsvarende nivå som før permisjonen, men utdanningsplanen må tilpasses gjeldende fag- eller studieplan. Dersom det i mellomtiden er gjort vesentlige endringer i fag- eller studieplanen, gjelder retten til å fullføre etter den opprinnelige fag- eller studieplanen i ett år etter at endringen er blitt gjort gjeldende.</article></article></li><li data-li-identifier="7." data-name="7."><article class="listArticle" id="kapittel-2-paragraf-4-punkt-7"><article class="legalP" id="kapittel-2-paragraf-4-punkt-7-ledd-1">Dersom en student ønsker å ta enkelteksamener/vurderinger i permisjonstiden, må studenten betale semesteravgift for det aktuelle semesteret.</article></article></li></ul></article><article class="legalArticle" data-lovdata-URL="LTI/forskrift/2011-05-31-697/§9" data-name="§9" id="kapittel-2-paragraf-5"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Studieåret</span></h3><article class="legalP" id="kapittel-2-paragraf-5-ledd-1">Studieåret begynner medio august og avsluttes ultimo juni, jf. lov om universiteter og høyskoler § 3-8, pkt. 1.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2011-05-31-697/KAPITTEL_3"><h2>Kapittel III. Oppmelding og vilkår for å gå opp til eksamen og praksis</h2><article class="legalArticle" data-lovdata-URL="LTI/forskrift/2011-05-31-697/§10" data-name="§10" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Vilkår for å gå opp til eksamen</span></h3><ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-1-punkt-1"><article class="legalP" id="kapittel-3-paragraf-1-punkt-1-ledd-1">Studenten må ha godkjent sin utdanningsplan innen de frister som er fastsatt av høgskolen.</article></article></li><li data-li-identifier="2." data-name="2."><article class="listArticle" id="kapittel-3-paragraf-1-punkt-2"><article class="legalP" id="kapittel-3-paragraf-1-punkt-2-ledd-1">Studenten må ha meldt seg opp til eksamen jf. § 11, pkt. 3 og 4.</article></article></li><li data-li-identifier="3." data-name="3."><article class="listArticle" id="kapittel-3-paragraf-1-punkt-3"><article class="legalP" id="kapittel-3-paragraf-1-punkt-3-ledd-1">Studenten må ha betalt semesteravgift innen fastsatt frist.</article></article></li><li data-li-identifier="4." data-name="4."><article class="listArticle" id="kapittel-3-paragraf-1-punkt-4"><article class="legalP" id="kapittel-3-paragraf-1-punkt-4-ledd-1">Studenten må ha fått godkjent de arbeidskrav som i fag-, studie- eller kursplan er satt som vilkår for å få gå opp til den aktuelle eksamen.</article></article></li></ul></article><article class="legalArticle" data-lovdata-URL="LTI/forskrift/2011-05-31-697/§11" data-name="§11" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Oppmelding til eksamen</span></h3><ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-2-punkt-1"><article class="legalP" id="kapittel-3-paragraf-2-punkt-1-ledd-1">Studenten blir automatisk oppmeldt til ordinær eksamen når studenten godkjenner utdanningsplanen sin.</article></article></li><li data-li-identifier="2." data-name="2."><article class="listArticle" id="kapittel-3-paragraf-2-punkt-2"><article class="legalP" id="kapittel-3-paragraf-2-punkt-2-ledd-1">Studenter på etter- og videreutdanning som følger normert studieprogresjon, blir automatisk meldt opp til eksamen.</article></article></li><li data-li-identifier="3." data-name="3."><article class="listArticle" id="kapittel-3-paragraf-2-punkt-3"><article class="legalP" id="kapittel-3-paragraf-2-punkt-3-ledd-1">Studenter må selv melde seg opp til valgfrie emner.</article></article></li><li data-li-identifier="4." data-name="4."><article class="listArticle" id="kapittel-3-paragraf-2-punkt-4"><article class="legalP" id="kapittel-3-paragraf-2-punkt-4-ledd-1">Studenter som skal opp til ny eksamen må selv melde seg opp innen fastsatte frister.</article></article></li><li data-li-identifier="5." data-name="5."><article class="listArticle" id="kapittel-3-paragraf-2-punkt-5"><article class="legalP" id="kapittel-3-paragraf-2-punkt-5-ledd-1">Studenten er selv ansvarlig for å holde seg orientert om tid og sted for eksamen.</article></article></li></ul></article><article class="legalArticle" data-lovdata-URL="LTI/forskrift/2011-05-31-697/§12" data-name="§12" id="kapittel-3-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Antall forsøk til eksamen</span></h3><article class="legalP" id="kapittel-3-paragraf-3-ledd-1">En student har ikke anledning til å framstille seg til eksamen i samme eksamen, kurs eller emne mer enn tre ganger. I særlige tilfeller kan Utvalg for vurdering av studentsaker ved Politihøgskolen gi dispensasjon til et fjerde og siste eksamensforsøk.</article></article><article class="legalArticle" data-lovdata-URL="LTI/forskrift/2011-05-31-697/§13" data-name="§13" id="kapittel-3-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Vurdering av praksis og antall forsøk</span></h3><ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-4-punkt-1"><article class="legalP" id="kapittel-3-paragraf-4-punkt-1-ledd-1">For praksisperioden i Bachelorutdanningen skal det foretas avsluttende vurdering i forhold til læringsmålene for praksis. Vurderingen skal bygge på vurdering underveis, arbeidskrav og vurdering av studentens egnethet for yrket.</article></article></li><li data-li-identifier="2." data-name="2."><article class="listArticle" id="kapittel-3-paragraf-4-punkt-2"><article class="legalP" id="kapittel-3-paragraf-4-punkt-2-ledd-1">Studentene i Bachelorutdanningen har rett til veiledning og tilbakemelding, slik at studenten til enhver tid er orientert om hvordan han/hun fungerer i forhold til læringsmålene for praksisperioden. Det skal gjennomføres minst 2 formelle vurderingssamtaler der det skrives referat. Dersom det på et tidspunkt i praksisperioden oppstår tvil om studenten vil oppnå læringsmålene og bestå vurderingen, skal studenten gis skriftlig beskjed om dette snarest, og senest innen 3 uker før praksisperiodens avslutning. Før varslet gis, skal det gjennomføres et møte mellom de berørte parter (student, studieleder og praksisansvarlig).</article></article></li><li data-li-identifier="3." data-name="3."><article class="listArticle" id="kapittel-3-paragraf-4-punkt-3"><article class="legalP" id="kapittel-3-paragraf-4-punkt-3-ledd-1">Dersom det er reist tvil om en student vil bestå, må studenten vise tilfredsstillende progresjon den siste del av perioden for å få bestått.</article></article></li><li data-li-identifier="4." data-name="4."><article class="listArticle" id="kapittel-3-paragraf-4-punkt-4"><article class="legalP" id="kapittel-3-paragraf-4-punkt-4-ledd-1">Får en student ikke bestått i praksisperioden, må praksisperioden tas om igjen med bestått vurdering før studenten kan påbegynne 3. studieår. Får studenten vurdert praksisperioden til «ikke bestått» to ganger, mister studenten studieretten etter § 5. Om klage gjelder § 30, pkt. 8.</article></article></li><li data-li-identifier="5." data-name="5."><article class="listArticle" id="kapittel-3-paragraf-4-punkt-5"><article class="legalP" id="kapittel-3-paragraf-4-punkt-5-ledd-1">Dersom studenten mener at det foreligger særskilte grunner, kan studenten søke Utvalg for vurdering av studentsaker ved Politihøgskolen om å få anledning til en tredje og siste praksisperiode.</article></article></li><li data-li-identifier="6." data-name="6."><article class="listArticle" id="kapittel-3-paragraf-4-punkt-6"><article class="legalP" id="kapittel-3-paragraf-4-punkt-6-ledd-1">Dersom det etter varseltidspunktet (jf. pkt. 2) fremkommer opplysninger som er av en slik art at det utvilsomt ville føre til at praksisperioden ble underkjent hvis det hadde vært kjent tidligere, skal det likevel kunne føre til at praksisperioden blir vurdert til ikke bestått.</article></article></li></ul></article><article class="legalArticle" data-lovdata-URL="LTI/forskrift/2011-05-31-697/§14" data-name="§14" id="kapittel-3-paragraf-5"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Godskriving og faglig godkjenning (fritak)</span></h3><ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-5-punkt-1"><article class="legalP" id="kapittel-3-paragraf-5-punkt-1-ledd-1">En student kan etter søknad få fritak fra eksamen eller arbeidskrav når det kan dokumenteres at vedkommende har bestått tilsvarende eksamen/arbeidskrav ved samme eller annen høgskole eller universitet. Det kan også innvilges fritak på grunnlag av annen relevant eksamen/prøve på tilsvarende nivå. Dokumentasjon av realkompetanse kan også gi grunnlag for fritak. Søknad om fritak blir vurdert av fagkontakt og aktuell studieleder, jf. lov om universiteter og høyskoler § 3-5.</article></article></li><li data-li-identifier="2." data-name="2."><article class="listArticle" id="kapittel-3-paragraf-5-punkt-2"><article class="legalP" id="kapittel-3-paragraf-5-punkt-2-ledd-1">Søknad om fritak sendes lokalt studiekontor innen fastsatt frist.</article></article></li><li data-li-identifier="3." data-name="3."><article class="listArticle" id="kapittel-3-paragraf-5-punkt-3"><article class="legalP" id="kapittel-3-paragraf-5-punkt-3-ledd-1">Fritak fra eksamen skal framgå av vitnemålet med angivelse av grunnlaget for fritaket.</article></article></li><li data-li-identifier="4." data-name="4."><article class="listArticle" id="kapittel-3-paragraf-5-punkt-4"><article class="legalP" id="kapittel-3-paragraf-5-punkt-4-ledd-1">Klage på avslag om fritak fra eksamen behandles i Utvalg for vurdering av studentsaker ved Politihøgskolen.</article></article></li></ul></article></section><section class="section" data-name="kapIV" id="kapittel-4" data-lovdata-URL="LTI/forskrift/2011-05-31-697/KAPITTEL_4"><h2>Kapittel IV. Gjennomføring av eksamen</h2><article class="legalArticle" data-lovdata-URL="LTI/forskrift/2011-05-31-697/§15" data-name="§15" id="kapittel-4-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Avvikling av eksamen</span></h3><article class="legalP" id="kapittel-4-paragraf-1-ledd-1">Studentenes kunnskaper og ferdigheter skal prøves på en upartisk og faglig betryggende måte. Det skal fremgå klart av fag-, studie- eller kursplan hvilke eksamener og arbeidskrav studenten skal gjennomføre, og fremgangsmåten ved fastsetting av karakter, herunder vekting av deleksamen mv.</article></article><article class="legalArticle" data-lovdata-URL="LTI/forskrift/2011-05-31-697/§16" data-name="§16" id="kapittel-4-paragraf-2"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Vurderingsformer</span></h3><article class="legalP" id="kapittel-4-paragraf-2-ledd-1">Følgende vurderingsformer kan benyttes: skriftlig eksamen under tilsyn, skriftlig hjemmeeksamen, muntlig eksamen, mappevurdering, praktisk eksamen eller kombinasjoner av disse.</article></article><article class="legalArticle" data-lovdata-URL="LTI/forskrift/2011-05-31-697/§17" data-name="§17" id="kapittel-4-paragraf-3"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Ordinær eksamen</span></h3><article class="legalP" id="kapittel-4-paragraf-3-ledd-1">Ordinær eksamen gjennomføres med den vurderingsform og i det semester som er fastsatt i fag- eller studieplan.</article></article><article class="legalArticle" data-lovdata-URL="LTI/forskrift/2011-05-31-697/§18" data-name="§18" id="kapittel-4-paragraf-4"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Ny eksamen</span></h3><ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-4-punkt-1"><article class="legalP" id="kapittel-4-paragraf-4-punkt-1-ledd-1">Studenter som har gyldig fravær fra en ordinær eksamen, har rett til ny eksamen. Som gyldig fravær regnes sykdom eller annen dokumentert, tvingende fraværsgrunn. Dokumentasjon på fravær skal leveres til lokalt studiekontor innen en uke etter at eksamen ble påbegynt. Studieavdelingen avgjør om fravær fra eksamen kan godkjennes som gyldig fravær.</article></article></li><li data-li-identifier="2." data-name="2."><article class="listArticle" id="kapittel-4-paragraf-4-punkt-2"><article class="legalP" id="kapittel-4-paragraf-4-punkt-2-ledd-1">Studenter som ikke har bestått ordinær eksamen, har rett til å fremstille seg til ny eksamen.</article></article></li><li data-li-identifier="3." data-name="3."><article class="listArticle" id="kapittel-4-paragraf-4-punkt-3"><article class="legalP" id="kapittel-4-paragraf-4-punkt-3-ledd-1">Studenter som ikke gjennomfører eller ikke består ny eksamen, har ikke krav på å gå opp på nytt før ved neste ordinære eksamen. Dette gjelder også studenter som har hatt gyldig fravær ved ny eksamen. Studenten må benytte første mulighet til ny eksamen. Deretter må studentene forholde seg til ordinære eksamener.</article></article></li><li data-li-identifier="4." data-name="4."><article class="listArticle" id="kapittel-4-paragraf-4-punkt-4"><article class="legalP" id="kapittel-4-paragraf-4-punkt-4-ledd-1">Ny eksamen gjennomføres normalt i påfølgende semester.</article></article></li><li data-li-identifier="5." data-name="5."><article class="listArticle" id="kapittel-4-paragraf-4-punkt-5"><article class="legalP" id="kapittel-4-paragraf-4-punkt-5-ledd-1">Ny eksamen gjennomføres normalt ved Politihøgskolens studiesteder i Oslo, Bodø, Kongsvinger eller Stavern.</article></article></li></ul></article><article class="legalArticle" data-lovdata-URL="LTI/forskrift/2011-05-31-697/§19" data-name="§19" id="kapittel-4-paragraf-5"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Oppmelding/trekk fra ny eksamen og forbedring av karakter</span></h3><ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-5-punkt-1"><article class="legalP" id="kapittel-4-paragraf-5-punkt-1-ledd-1">Studenter som har hatt gyldig fravær fra en ordinær eksamen, må melde seg opp til ny eksamen innen fastsatt frist.</article></article></li><li data-li-identifier="2." data-name="2."><article class="listArticle" id="kapittel-4-paragraf-5-punkt-2"><article class="legalP" id="kapittel-4-paragraf-5-punkt-2-ledd-1">Studenter som ønsker å forbedre karakter på en eksamen de allerede har bestått resultat i, må melde seg opp til eksamen innen fastsatt frist.</article></article></li><li data-li-identifier="3." data-name="3."><article class="listArticle" id="kapittel-4-paragraf-5-punkt-3"><article class="legalP" id="kapittel-4-paragraf-5-punkt-3-ledd-1">Studenter som har meldt seg opp etter pkt. 1 og 2 kan trekke seg innen 14 dager før eksamensdagen.</article></article></li></ul></article><article class="legalArticle" data-lovdata-URL="LTI/forskrift/2011-05-31-697/§20" data-name="§20" id="kapittel-4-paragraf-6"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Fravær fra eksamen, trekk og levering av blank besvarelse</span></h3><ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-6-punkt-1"><article class="legalP" id="kapittel-4-paragraf-6-punkt-1-ledd-1">Studenter har ikke anledning til å trekke seg fra ordinær eksamen som de er automatisk oppmeldt til ihht. fagplan og utdanningsplan.</article></article></li><li data-li-identifier="2." data-name="2."><article class="listArticle" id="kapittel-4-paragraf-6-punkt-2"><article class="legalP" id="kapittel-4-paragraf-6-punkt-2-ledd-1">Dersom sykdom forhindrer studenten i å møte til eksamen må legeerklæring, som omfatter eksamensdagen, foreligge for at det skal regnes som gyldig fravær. Dette vil da ikke bli regnet som ett eksamensforsøk. Dersom det er umulig å framlegge legeerklæring på eksamensdagen, må den leveres eller poststemples senest en uke etter eksamensdagen.</article></article></li><li data-li-identifier="3." data-name="3."><article class="listArticle" id="kapittel-4-paragraf-6-punkt-3"><article class="legalP" id="kapittel-4-paragraf-6-punkt-3-ledd-1">En student som ikke møter til eksamen til fastsatt tid, registreres som «ikke møtt». Dette teller som ett eksamensforsøk.</article></article></li><li data-li-identifier="4." data-name="4."><article class="listArticle" id="kapittel-4-paragraf-6-punkt-4"><article class="legalP" id="kapittel-4-paragraf-6-punkt-4-ledd-1">Studenter som velger å avbryte eksamen, uten å levere oppgavebesvarelse, registrerer «trekk» på oppmøtelisten hos eksamensinspektør og levere tilbake oppgaven og alt utlevert materiale. Trekk regnes som ett eksamensforsøk.</article></article></li><li data-li-identifier="5." data-name="5."><article class="listArticle" id="kapittel-4-paragraf-6-punkt-5"><article class="legalP" id="kapittel-4-paragraf-6-punkt-5-ledd-1">En student som blir syk under eksamen kan velge å trekke seg eller levere besvarelsen til sensur. Velger studenten å trekke seg skal «trekk» registreres på oppmøtelisten med signatur og studenten har da brukt ett eksamensforsøk dersom det ikke leveres legeerklæring (jf. pkt. 1).</article></article></li><li data-li-identifier="6." data-name="6."><article class="listArticle" id="kapittel-4-paragraf-6-punkt-6"><article class="legalP" id="kapittel-4-paragraf-6-punkt-6-ledd-1">For studenter som leverer blankt blir oppgavebesvarelsen behandlet som «trekk», og studenten har da brukt ett eksamensforsøk. Studenter som vil levere blankt, må levere ett innføringsark hvor headingen er fullstendig utfylt.</article></article></li></ul></article><article class="legalArticle" data-lovdata-URL="LTI/forskrift/2011-05-31-697/§21" data-name="§21" id="kapittel-4-paragraf-7"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Hjelpemidler til eksamen</span></h3><article class="legalP" id="kapittel-4-paragraf-7-ledd-1">Tillatte hjelpemidler til eksamen skal fremkomme i fagplaner og studieplaner. Det skal også være ført opp på forsiden av eksamensoppgaven hvilke hjelpemidler som tillates brukt under eksamen.</article></article><article class="legalArticle" data-lovdata-URL="LTI/forskrift/2011-05-31-697/§22" data-name="§22" id="kapittel-4-paragraf-8"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Gjennomføring av skriftlig eksamen under tilsyn</span></h3><ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-8-punkt-1"><article class="legalP" id="kapittel-4-paragraf-8-punkt-1-ledd-1">Studenten skal være på plass i eksamenslokalet senest 30 minutter før eksamen begynner. For sent frammøte kan føre til at studenten ikke får avlegge eksamen. Dersom forsinkelsen skyldes forhold studenten selv ikke har kontroll over, kan vedkommende gis adgang til eksamenslokalet, men ikke senere enn 30 minutter etter at eksamen er begynt. Det gis ikke tillegg i eksamenstiden.</article></article></li><li data-li-identifier="2." data-name="2."><article class="listArticle" id="kapittel-4-paragraf-8-punkt-2"><article class="legalP" id="kapittel-4-paragraf-8-punkt-2-ledd-1">I eksamenslokalet må studenten plassere vesker og yttertøy på anvist sted. Det er ikke tillatt å hente ting i vesker/klær underveis i eksamen. Bare skrivesaker, tillatte hjelpemidler og mat/drikke kan tas med til anvist plass. Det er studentens eget ansvar å sørge for å skaffe seg de tillatte hjelpemidlene. Lån av hjelpemidler fra andre studenter er ikke tillatt.</article></article></li><li data-li-identifier="3." data-name="3."><article class="listArticle" id="kapittel-4-paragraf-8-punkt-3"><article class="legalP" id="kapittel-4-paragraf-8-punkt-3-ledd-1">Studenten må vise studentlegitimasjon eller annen gyldig legitimasjon med foto og signere kandidatlisten. Studenter som ikke kan legitimere seg, får ikke adgang til eksamen.</article></article></li><li data-li-identifier="4." data-name="4."><article class="listArticle" id="kapittel-4-paragraf-8-punkt-4"><article class="legalP" id="kapittel-4-paragraf-8-punkt-4-ledd-1">Det er ikke tillatt å bruke mobiltelefon, mp3-spiller, ipod eller andre elektroniske kommunikasjonsmidler under eksamen, heller ikke å bringe disse med til anvist plass.</article></article></li><li data-li-identifier="5." data-name="5."><article class="listArticle" id="kapittel-4-paragraf-8-punkt-5"><article class="legalP" id="kapittel-4-paragraf-8-punkt-5-ledd-1">Det er ikke tillatt med noen form for kommunikasjon mellom studentene under eksamen. Dersom studenten har spørsmål, skal henvendelse skje til en av eksamensinspektørene.</article></article></li><li data-li-identifier="6." data-name="6."><article class="listArticle" id="kapittel-4-paragraf-8-punkt-6"><article class="legalP" id="kapittel-4-paragraf-8-punkt-6-ledd-1">De første 30 minutter etter at oppgaven er utlevert har studenten ikke adgang til å trekke seg fra eksamen eller forlate eksamenslokalet.</article></article></li><li data-li-identifier="7." data-name="7."><article class="listArticle" id="kapittel-4-paragraf-8-punkt-7"><article class="legalP" id="kapittel-4-paragraf-8-punkt-7-ledd-1">Under eksamen kan studenten ikke forlate anvist plass uten i følge av eksamensinspektør.</article></article></li><li data-li-identifier="8." data-name="8."><article class="listArticle" id="kapittel-4-paragraf-8-punkt-8"><article class="legalP" id="kapittel-4-paragraf-8-punkt-8-ledd-1">Politihøgskolen bruker innføringsark med gjennomslag. Besvarelsen må derfor skrives med kulepenn slik at kopiene blir leselige. Studenten får 15 minutter ekstra tid til å fylle ut headingen og ordne arkene. Originalene og kopiene sorteres, stiftes sammen og leveres inn. Dersom studenten leverer inn kladdeark, kan studenten ikke regne med at disse blir vurdert av sensor.</article></article></li><li data-li-identifier="9." data-name="9."><article class="listArticle" id="kapittel-4-paragraf-8-punkt-9"><article class="legalP" id="kapittel-4-paragraf-8-punkt-9-ledd-1">Dersom studenten ikke leverer besvarelsen innen fastsatt tid (fastsatt eksamenstid + 15 min.), regnes besvarelsen som ikke levert. Studenten har da brukt ett eksamensforsøk.</article></article></li><li data-li-identifier="10." data-name="10."><article class="listArticle" id="kapittel-4-paragraf-8-punkt-10"><article class="legalP" id="kapittel-4-paragraf-8-punkt-10-ledd-1">Studenten har selv ansvar for å føre sitt kandidatnummer, dato, emnets navn og totalt antall ark på innføringsarkene. Arkene må være nummererte. Det er ikke tillatt å begynne å skrive på arkene før eksamensoppgaven er delt ut.</article></article></li><li data-li-identifier="11." data-name="11."><article class="listArticle" id="kapittel-4-paragraf-8-punkt-11"><article class="legalP" id="kapittel-4-paragraf-8-punkt-11-ledd-1">Studenten skal bli sittende på anvist plass til eksamensbesvarelsen er levert og kontrollert. Innleverte besvarelser kan ikke leveres tilbake uansett hvilken grunn som anføres. Etter innlevering må studenten forlate eksamenslokalet raskt og uten unødig støy.</article></article></li><li data-li-identifier="12." data-name="12."><article class="listArticle" id="kapittel-4-paragraf-8-punkt-12"><article class="legalP" id="kapittel-4-paragraf-8-punkt-12-ledd-1">Det er ikke tillatt med noen form for kommunikasjon mellom studentene fra eksamensoppgavene deles ut til besvarelsene er innlevert og studentene har forlatt eksamenslokalet.</article></article></li><li data-li-identifier="13." data-name="13."><article class="listArticle" id="kapittel-4-paragraf-8-punkt-13"><article class="legalP" id="kapittel-4-paragraf-8-punkt-13-ledd-1">Studenter som unnlater å følge reglene fastsatt i denne paragraf, eller forstyrrer medstudenter i eksamenssituasjonen, vil bli bortvist fra eksamenslokalet.</article></article></li></ul></article><article class="legalArticle" data-lovdata-URL="LTI/forskrift/2011-05-31-697/§23" data-name="§23" id="kapittel-4-paragraf-9"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Hjemmeeksamen</span></h3><ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-9-punkt-1"><article class="legalP" id="kapittel-4-paragraf-9-punkt-1-ledd-1">Ved krav om elektronisk innlevering leveres besvarelsen bare elektronisk.</article></article></li><li data-li-identifier="2." data-name="2."><article class="listArticle" id="kapittel-4-paragraf-9-punkt-2"><article class="legalP" id="kapittel-4-paragraf-9-punkt-2-ledd-1">Ved innlevering av skriftlige arbeider skal kilder oppgis i henhold til den standard som er fastsatt ved Politihøgskolen. Avvik fra denne regel kan anses som fusk eller forsøk på fusk.</article></article></li><li data-li-identifier="3." data-name="3."><article class="listArticle" id="kapittel-4-paragraf-9-punkt-3"><article class="legalP" id="kapittel-4-paragraf-9-punkt-3-ledd-1">Besvarelsen skal være levert lokalt studiekontor eller postlagt innen det tidspunkt som er bestemt. Hvis eksamensbesvarelsen postlegges, må det foreligge dokumentasjon fra postoperatør på at den er postlagt innen innleveringsfristen. Besvarelsen skal sendes/leveres i 2 eksemplarer. Studenten må selv sørge for å ha en kopi. Besvarelsen skal ikke påføres navn, men kandidatnummer som er utdelt før eller ved utlevering av oppgaven.</article></article></li></ul></article><article class="legalArticle" data-lovdata-URL="LTI/forskrift/2011-05-31-697/§24" data-name="§24" id="kapittel-4-paragraf-10"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Bachelor- og masteroppgaven</span></h3><ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-10-punkt-1"><article class="legalP" id="kapittel-4-paragraf-10-punkt-1-ledd-1">Bacheloroppgaven skal leveres både elektronisk og i 2 eksemplarer på papir. Alle eksemplarene skal være identiske.</article></article></li><li data-li-identifier="2." data-name="2."><article class="listArticle" id="kapittel-4-paragraf-10-punkt-2"><article class="legalP" id="kapittel-4-paragraf-10-punkt-2-ledd-1">Masteroppgaven skal leveres elektronisk.</article></article></li><li data-li-identifier="3." data-name="3."><article class="listArticle" id="kapittel-4-paragraf-10-punkt-3"><article class="legalP" id="kapittel-4-paragraf-10-punkt-3-ledd-1">Sensur og rett til å klage på karakterfastsettingen følger av § 27 – § 31.</article></article></li></ul></article><article class="legalArticle" data-lovdata-URL="LTI/forskrift/2011-05-31-697/§25" data-name="§25" id="kapittel-4-paragraf-11"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Tilrettelegging av eksamen</span></h3><ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-11-punkt-1"><article class="legalP" id="kapittel-4-paragraf-11-punkt-1-ledd-1">Studenter som av medisinske eller andre grunner nevnt i denne paragraf har behov for tilrettelegging av eksamen, må søke om dette innen fastsatte frister. Behovet må dokumenteres med legeerklæring eller erklæring fra andre sakkyndige, og denne må inneholde en nærmere begrunnelse for nødvendigheten av tilrettelegging i eksamenssituasjonen.</article><article class="legalP" id="kapittel-4-paragraf-11-punkt-1-ledd-2">Behovet må dokumenteres før hver eksamensperiode/hvert semester. For kroniske lidelser/varige diagnoser kan det gjøres unntak fra dette.</article></article></li><li data-li-identifier="2." data-name="2."><article class="listArticle" id="kapittel-4-paragraf-11-punkt-2"><article class="legalP" id="kapittel-4-paragraf-11-punkt-2-ledd-1">Søknader om tilrettelegging av eksamen behandles av lokalt studiekontor. I særlige tilfeller gjøres dette i samråd med aktuell studieleder/seksjonsleder (EVU) og fagkontakt.</article></article></li><li data-li-identifier="3." data-name="3."><article class="listArticle" id="kapittel-4-paragraf-11-punkt-3"><article class="legalP" id="kapittel-4-paragraf-11-punkt-3-ledd-1">Det kan innvilges ekstra tid ved skriftlig eksamen. Studenter som får godkjent utvidet tid ved skriftlig eksamen med tilsyn innvilges inntil 30 minutter for skriftlige eksamener som varer til og med fire timer. For eksamener med en varighet av mer enn fire timer innvilges 1 time ekstra tid.</article></article></li><li data-li-identifier="4." data-name="4."><article class="listArticle" id="kapittel-4-paragraf-11-punkt-4"><article class="legalP" id="kapittel-4-paragraf-11-punkt-4-ledd-1">Studenter som får godkjent utvidet tid ved hjemmeeksamen, gis inntil 48 timers ekstra tid, inklusive eventuelt lørdag og helligdag.</article></article></li><li data-li-identifier="5." data-name="5."><article class="listArticle" id="kapittel-4-paragraf-11-punkt-5"><article class="legalP" id="kapittel-4-paragraf-11-punkt-5-ledd-1">Studenter med dysleksi eller andre lese-/skriveproblemer kan etter ønske få vedlagt sine besvarelser en anonymisert attest som bekrefter dette. Studenter med dysleksi som kan legge frem attest på dette, kan få tilrettelagt eksamen med utvidet tid (jf. punkt 3) og/eller pc.</article></article></li><li data-li-identifier="6." data-name="6."><article class="listArticle" id="kapittel-4-paragraf-11-punkt-6"><article class="legalP" id="kapittel-4-paragraf-11-punkt-6-ledd-1">Studenter som har fått innvilget bruk av pc under skriftlig eksamen med tilsyn, skal benytte høgskolens pc-er som på forhånd er klargjort for eksamensbruk av IT-seksjonen.</article></article></li><li data-li-identifier="7." data-name="7."><article class="listArticle" id="kapittel-4-paragraf-11-punkt-7"><article class="legalP" id="kapittel-4-paragraf-11-punkt-7-ledd-1">Høgskolen er ikke ansvarlig for tap av tekst eller data som følge av strømbrudd eller feil ved pc-en. Studenten må selv sørge for å ta nødvendige sikkerhetskopier underveis.</article></article></li><li data-li-identifier="8." data-name="8."><article class="listArticle" id="kapittel-4-paragraf-11-punkt-8"><article class="legalP" id="kapittel-4-paragraf-11-punkt-8-ledd-1">Fremmedspråklige studenter kan få innvilget ekstra tid til eksamen det første studieåret de er studenter ved høgskolen. Alle nordiske språk er sidestilt med norsk, (jf. vedtak i Nordisk Råd) og gir ikke grunnlag for ekstra tid.</article></article></li></ul></article><article class="legalArticle" data-lovdata-URL="LTI/forskrift/2011-05-31-697/§26" data-name="§26" id="kapittel-4-paragraf-12"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Eksamen etter tidligere ordninger</span></h3><ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-12-punkt-1"><article class="legalP" id="kapittel-4-paragraf-12-punkt-1-ledd-1">Ved endring av fag-/studieplan på lavere nivå har studenten rett til å gå opp til ny eksamen etter gammelt pensum og eksamensform i ett år etter at nytt pensum eller ny ordning ble innført.</article></article></li><li data-li-identifier="2." data-name="2."><article class="listArticle" id="kapittel-4-paragraf-12-punkt-2"><article class="legalP" id="kapittel-4-paragraf-12-punkt-2-ledd-1">For emner/kurs på lavere nivå som opphører gjelder følgende ordning:</article><article class="legalP" id="kapittel-4-paragraf-12-punkt-2-ledd-2">Dersom det etter siste ordinære eksamen og én ny eksamen fortsatt gjenstår studenter som ikke har bestått eksamen, vil det arrangeres en tredje og siste eksamen. Slik tredje eksamen skal arrangeres innen ett år etter siste ordinære eksamen. Høgskolestyret, eller den instans det delegerer myndighet til, kan gi dispensasjon fra denne fristen dersom en student med gyldig fravær ikke har fått framstilt seg til ovennevnte eksamen.</article></article></li><li data-li-identifier="3." data-name="3."><article class="listArticle" id="kapittel-4-paragraf-12-punkt-3"><article class="legalP" id="kapittel-4-paragraf-12-punkt-3-ledd-1">For emner på masternivå har en student rett til å gå opp til ny eksamen i gammelt pensum og eksamensform i ett år etter at nytt pensum eller ny ordning ble innført. Dersom emnet opphører kan studenten gå opp etter det pensum og den eksamensordning som gjaldt ved ordinær eksamen i inntil to år etter.</article></article></li><li data-li-identifier="4." data-name="4."><article class="listArticle" id="kapittel-4-paragraf-12-punkt-4"><article class="legalP" id="kapittel-4-paragraf-12-punkt-4-ledd-1">Dersom det er mer enn ett år til neste ordinære eksamen i emnet/kurset, kan det etter søknad vurderes å arrangere en ny eksamen.</article></article></li></ul></article></section><section class="section" data-name="kapV" id="kapittel-5" data-lovdata-URL="LTI/forskrift/2011-05-31-697/KAPITTEL_5"><h2>Kapittel V. Sensur, klage og fusk</h2><article class="legalArticle" data-lovdata-URL="LTI/forskrift/2011-05-31-697/§27" data-name="§27" id="kapittel-5-paragraf-1"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Sensur</span></h3><ul class="defaultList"><li data-li-identifier="1." data-name="1."><article class="listArticle" id="kapittel-5-paragraf-1-punkt-1"><article class="legalP" id="kapittel-5-paragraf-1-punkt-1-ledd-1">Høgskolen skal sørge for at studentenes kunnskaper og ferdigheter prøves på en upartisk og faglig betryggende måte.</article></article></li><li data-li-identifier="2." data-name="2."><article class="listArticle" id="kapittel-5-paragraf-1-punkt-2"><article class="legalP" id="kapittel-5-paragraf-1-punkt-2-ledd-1">Ved vurdering, der resultatet inngår på vitnemål, karakterutskrift, studiebevis eller kursbevis, oppnevner rektor på delegasjon fra høgskolestyret sensorer etter forslag fra avdelingsleder (bachelor og EVU) i samråd med studieleder/seksjonsleder.</article></article></li><li data-li-identifier="3." data-name="3."><article class="listArticle" id="kapittel-5-paragraf-1-punkt-3"><article class="legalP" id="kapittel-5-paragraf-1-punkt-3-ledd-1">Sensor benyttes i sensurarbeid ved vurderinger der resultatet skal framgå på vitnemål, karakterutskrift, studiebevis eller kursbevis. Eksterne sensorer kan benyttes i utforming av oppgaver, i fastsetting av vurderingskriterier og/eller i sensurering av besvarelser.</article></article></li><li data-li-identifier="4." data-name="4."><article class="listArticle" id="kapittel-5-paragraf-1-punkt-4"><article class="legalP" id="kapittel-5-paragraf-1-punkt-4-ledd-1">Dersom ekstern sensor har sensurert eksamensbesvarelser, fastsettes karakteren i fellesskap av intern og ekstern sensor. Dersom eksamenskommisjonen ikke kommer til enighet om en karakter, skal ekstern sensor fastsette karakteren.</article></article></li><li data-li-identifier="5." data-name="5."><article class="listArticle" id="kapittel-5-paragraf-1-punkt-5"><article class="legalP" id="kapittel-5-paragraf-1-punkt-5-ledd-1">Ny sensurering etter klage skal foretas av nye sensorer hvorav minst en ekstern.</article></article></li><li data-li-identifier="6." data-name="6."><article class="listArticle" id="kapittel-5-paragraf-1-punkt-6"><article class="legalP" id="kapittel-5-paragraf-1-punkt-6-ledd-1">Sensurfrist er 15 virkedager etter tidspunktet for eksamen og det er i tillegg mulig å bruke 2 virkedager til forsendelse av besvarelser.</article></article></li><li data-li-identifier="7." data-name="7."><article class="listArticle" id="kapittel-5-paragraf-1-punkt-7"><article class="legalP" id="kapittel-5-paragraf-1-punkt-7-ledd-1">Sensur på masteroppgave skal normalt foreligge innen to måneder etter innlevering.</article></article></li><li data-li-identifier="8." data-name="8."><article class="listArticle" id="kapittel-5-paragraf-1-punkt-8"><article class="legalP" id="kapittel-5-paragraf-1-punkt-8-ledd-1">For emner hvor eksamen er sammensatt av en skriftlig vurdering med muntlig justering av karakteren, skal informasjon om bestått skriftlig vurdering foreligge senest 48 timer før muntlig vurdering. En student som ikke har bestått skriftlig vurdering, kan ikke framstille seg til muntlig vurdering.</article></article></li><li data-li-identifier="9." data-name="9."><article class="listArticle" id="kapittel-5-paragraf-1-punkt-9"><article class="legalP" id="kapittel-5-paragraf-1-punkt-9-ledd-1">Resultater fra eksamener på bachelor- og masterstudiet kunngjøres på studentweb.</article></article></li></ul></article><article class="legalArticle" data-lovdata-URL="LTI/forskrift/2011-05-31-697/§28" data-name="§28" id="kapittel-5-paragraf-2"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Fornyet sensur av masteroppgaver</span></h3><article class="legalP" id="kapittel-5-paragraf-2-ledd-1">En student kan levere ny eller revidert masteroppgave en gang dersom masteroppgaven ikke er bestått. Det er ikke adgang til å få vurdert en ny masteroppgave når studenten tidligere har fått vurdert sin oppgave til bestått resultat.</article></article><article class="legalArticle" data-lovdata-URL="LTI/forskrift/2011-05-31-697/§29" data-name="§29" id="kapittel-5-paragraf-3"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Karaktersystem</span></h3><ul class="defaultList"><li data-li-identifier="1." data-name="1."><article class="listArticle" id="kapittel-5-paragraf-3-punkt-1"><article class="legalP" id="kapittel-5-paragraf-3-punkt-1-ledd-1">Ved eksamen skal det benyttes bestått/ikke bestått eller bokstavkarakterer etter en skala fra A til F, hvor A er beste karakter, E er dårligste ståkarakter og F er ikke bestått. Bokstavkarakterene har følgende betegnelse og generell beskrivelse: <table><thead><tr><th data-text-align="left" data-vertical-align="top"><i>Karakter</i></th><th data-text-align="left" data-vertical-align="top"><i>Betegnelse</i></th><th data-text-align="left" data-vertical-align="top"><i>Generell, kvalitativ beskrivelse av vurderingskriterier</i></th></tr></thead><tbody><tr><td data-text-align="left" data-vertical-align="top">A</td><td data-text-align="left" data-vertical-align="top">Fremragende</td><td data-text-align="left" data-vertical-align="top">Fremragende prestasjon som klart utmerker seg. Kandidaten viser svært god vurderingsevne og stor grad av selvstendighet.</td></tr><tr><td data-text-align="left" data-vertical-align="top">B</td><td data-text-align="left" data-vertical-align="top">Meget god</td><td data-text-align="left" data-vertical-align="top">Meget god prestasjon. Kandidaten viser meget god vurderingsevne og selvstendighet.</td></tr><tr><td data-text-align="left" data-vertical-align="top">C</td><td data-text-align="left" data-vertical-align="top">God</td><td data-text-align="left" data-vertical-align="top">Jevnt god prestasjon som er tilfredsstillende på de fleste områder. Kandidaten viser god vurderingsevne og selvstendighet på de viktigste områdene.</td></tr><tr><td data-text-align="left" data-vertical-align="top">D</td><td data-text-align="left" data-vertical-align="top">Nokså god</td><td data-text-align="left" data-vertical-align="top">En akseptabel prestasjon med noen vesentlige mangler. Kandidaten viser en viss grad av vurderingsevne og selvstendighet.</td></tr><tr><td data-text-align="left" data-vertical-align="top">E</td><td data-text-align="left" data-vertical-align="top">Tilstrekkelig</td><td data-text-align="left" data-vertical-align="top">Prestasjonen tilfredsstiller minimumskravene, men heller ikke mer. Kandidaten viser liten vurderingsevne og selvstendighet.</td></tr><tr><td data-text-align="left" data-vertical-align="top">F</td><td data-text-align="left" data-vertical-align="top">Ikke bestått</td><td data-text-align="left" data-vertical-align="top">Prestasjon som ikke tilfredsstiller de faglige minimumskravene. Kandidaten viser både manglende vurderingsevne og selvstendighet.</td></tr></tbody></table></article></article></li><li data-li-identifier="2." data-name="2."><article class="listArticle" id="kapittel-5-paragraf-3-punkt-2"><article class="legalP" id="kapittel-5-paragraf-3-punkt-2-ledd-1">Dersom en student har bestått samme eksamen mer enn én gang, gjelder beste karakter.</article></article></li><li data-li-identifier="3." data-name="3."><article class="listArticle" id="kapittel-5-paragraf-3-punkt-3"><article class="legalP" id="kapittel-5-paragraf-3-punkt-3-ledd-1">Ved fastsetting av endelig karakter på bakgrunn av flere deleksamener, må alle deleksamener være bestått for at studenten kan få endelig karakter. Ved deleksamener som skal inngå i beregningen av en samlet karakter, skal det benyttes samme karakterskala.</article></article></li><li data-li-identifier="4." data-name="4."><article class="listArticle" id="kapittel-5-paragraf-3-punkt-4"><article class="legalP" id="kapittel-5-paragraf-3-punkt-4-ledd-1">Bokstavkarakterene er gitt tallverdier som benyttes ved fastsetting av sammenlagt karakter. Tallverdiene er følgende: A-5, B-4, C-3, D-2, E-1. Tallverdiene regnes ut med én desimal som avrundes til nærmeste hele tall. Beregningsregel for samlet karakter skal være opplyst i fag- eller studieplan.</article></article></li><li data-li-identifier="5." data-name="5."><article class="listArticle" id="kapittel-5-paragraf-3-punkt-5"><article class="legalP" id="kapittel-5-paragraf-3-punkt-5-ledd-1">Bruken av vurderingsuttrykket Bestått/Ikke bestått skal i utdanninger på minst 60 studiepoengs samlet ikke overstige halvparten av studiets omfang i fullført grad.</article></article></li></ul></article><article class="legalArticle" data-lovdata-URL="LTI/forskrift/2011-05-31-697/§30" data-name="§30" id="kapittel-5-paragraf-4"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Begrunnelse for og klage over karakterfastsetting</span></h3><ul class="defaultList"><li data-li-identifier="1." data-name="1."><article class="listArticle" id="kapittel-5-paragraf-4-punkt-1"><article class="legalP" id="kapittel-5-paragraf-4-punkt-1-ledd-1">Studenter har rett til å få en begrunnelse for karakterfastsettingen av sine prestasjoner.</article></article></li><li data-li-identifier="2." data-name="2."><article class="listArticle" id="kapittel-5-paragraf-4-punkt-2"><article class="legalP" id="kapittel-5-paragraf-4-punkt-2-ledd-1">Ved skriftlig eksamen er fristen 2 uker for å be om begrunnelse for karakterfastsettingen fra karakteren er kunngjort.</article></article></li><li data-li-identifier="3." data-name="3."><article class="listArticle" id="kapittel-5-paragraf-4-punkt-3"><article class="legalP" id="kapittel-5-paragraf-4-punkt-3-ledd-1">Ved muntlig eksamen eller bedømmelse av praktiske ferdigheter må krav om begrunnelse framsettes umiddelbart etter at karakteren er meddelt.</article></article></li><li data-li-identifier="4." data-name="4."><article class="listArticle" id="kapittel-5-paragraf-4-punkt-4"><article class="legalP" id="kapittel-5-paragraf-4-punkt-4-ledd-1">Begrunnelse skal normalt gis innen 2 uker etter at studenten har bedt om det. Begrunnelse gis muntlig eller skriftlig etter sensors valg.</article></article></li><li data-li-identifier="5." data-name="5."><article class="listArticle" id="kapittel-5-paragraf-4-punkt-5"><article class="legalP" id="kapittel-5-paragraf-4-punkt-5-ledd-1">Hvis det er gitt skriftlige retningslinjer for bedømmelsen skal disse være tilgjengelige for studentene etter at karakteren er kunngjort.</article></article></li><li data-li-identifier="6." data-name="6."><article class="listArticle" id="kapittel-5-paragraf-4-punkt-6"><article class="legalP" id="kapittel-5-paragraf-4-punkt-6-ledd-1">Studenten kan klage skriftlig over karakterfastsettingen innen tre uker etter at resultatet er kunngjort. Dersom studenten har bedt om begrunnelse eller klaget over formelle feil ved eksamen løper klagefristen etter denne paragraf fra studenten har fått begrunnelse eller endelig avgjørelse av klagen på formelle feil foreligger.</article></article></li><li data-li-identifier="7." data-name="7."><article class="listArticle" id="kapittel-5-paragraf-4-punkt-7"><article class="legalP" id="kapittel-5-paragraf-4-punkt-7-ledd-1">Ved klage over karakterfastsetting vil besvarelsen bli sensurert av to nye sensorer, hvorav minst en ekstern. Ved ny karakterfastsetting kan endring skje både til gunst og ugunst for klageren. Hvis den endelige karakter er fastsatt på grunnlag av både skriftlig og muntlig prøve, og klager får medhold i klage på sensuren over den skriftlige del av vurderingen, holdes ny muntlig vurdering til fastsetting av endelig karakter.</article></article></li><li data-li-identifier="8." data-name="8."><article class="listArticle" id="kapittel-5-paragraf-4-punkt-8"><article class="legalP" id="kapittel-5-paragraf-4-punkt-8-ledd-1">Bedømmelse av muntlige vurderinger, vurdering av praksisperioder og andre prestasjoner som ikke lar seg etterprøve, kan ikke påklages. Bare formelle feil ved vurderingen kan påklages.</article></article></li><li data-li-identifier="9." data-name="9."><article class="listArticle" id="kapittel-5-paragraf-4-punkt-9"><article class="legalP" id="kapittel-5-paragraf-4-punkt-9-ledd-1">Svar på klage skal normalt være gitt innen tre uker etter at klagen er framsatt. For klage på karakter på masteroppgaver er ny sensurfrist to måneder.</article></article></li><li data-li-identifier="10." data-name="10."><article class="listArticle" id="kapittel-5-paragraf-4-punkt-10"><article class="legalP" id="kapittel-5-paragraf-4-punkt-10-ledd-1">Karakterfastsetting ved ny sensurering kan ikke påklages.</article></article></li></ul></article><article class="legalArticle" data-lovdata-URL="LTI/forskrift/2011-05-31-697/§31" data-name="§31" id="kapittel-5-paragraf-5"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Klage over formelle feil ved eksamen</span></h3><article class="legalP" id="kapittel-5-paragraf-5-ledd-1">Klage over formelle feil ved eksamen behandles av høgskolens styre. Fristen for å klage er tre uker etter at studenten er eller burde vært kjent med det forhold som begrunner klagen. Slik klage skal framsettes skriftlig og være begrunnet. Får studenten medhold i at det er begått formelle feil og at dette kan ha hatt betydning for studentens prestasjon eller bedømmelsen av denne, kan det bestemmes at det skal foretas ny sensurering eller at eksamen annulleres og det avholdes ny eksamen.</article></article><article class="legalArticle" data-lovdata-URL="LTI/forskrift/2011-05-31-697/§32" data-name="§32" id="kapittel-5-paragraf-6"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Fusk</span></h3><ul class="defaultList"><li data-li-identifier="1." data-name="1."><article class="listArticle" id="kapittel-5-paragraf-6-punkt-1"><article class="legalP" id="kapittel-5-paragraf-6-punkt-1-ledd-1">Som fusk eller forsøk på fusk ved eksamen og arbeidskrav regnes bl.a.: <ul class="defaultList"><li data-li-identifier="-" data-name="-"><article class="listArticle" id="kapittel-5-paragraf-6-punkt-1-ledd-1-punkt-1"><article class="legalP" id="kapittel-5-paragraf-6-punkt-1-ledd-1-punkt-1-ledd-1">å ha ulovlige hjelpemidler tilgjengelig under eksamen</article></article></li><li data-li-identifier="-" data-name="-"><article class="listArticle" id="kapittel-5-paragraf-6-punkt-1-ledd-1-punkt-2"><article class="legalP" id="kapittel-5-paragraf-6-punkt-1-ledd-1-punkt-2-ledd-1">å presentere andres arbeid som sitt eget</article></article></li><li data-li-identifier="-" data-name="-"><article class="listArticle" id="kapittel-5-paragraf-6-punkt-1-ledd-1-punkt-3"><article class="legalP" id="kapittel-5-paragraf-6-punkt-1-ledd-1-punkt-3-ledd-1">å sitere kilder eller på annen måte benytte kilder i skriftlige arbeider uten tilstrekkelige kildehenvisninger</article></article></li><li data-li-identifier="-" data-name="-"><article class="listArticle" id="kapittel-5-paragraf-6-punkt-1-ledd-1-punkt-4"><article class="legalP" id="kapittel-5-paragraf-6-punkt-1-ledd-1-punkt-4-ledd-1">ureglementert samarbeid mellom eksamenskandidater</article></article></li><li data-li-identifier="-" data-name="-"><article class="listArticle" id="kapittel-5-paragraf-6-punkt-1-ledd-1-punkt-5"><article class="legalP" id="kapittel-5-paragraf-6-punkt-1-ledd-1-punkt-5-ledd-1">å handle i strid med denne forskriften eller retningslinjer for den enkelte eksamen.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-5-paragraf-6-punkt-2"><article class="legalP" id="kapittel-5-paragraf-6-punkt-2-ledd-1">Dersom det er grunn til å mistenke en student for å fuske vil studenten få anledning til å fullføre eksamen. Etter at studenten har levert besvarelsen, blir studenten informert om mistanke om fusk og det avholdes umiddelbart møte mellom studenten og ledelsen.</article></article></li><li data-li-identifier="3." data-name="3."><article class="listArticle" id="kapittel-5-paragraf-6-punkt-3"><article class="legalP" id="kapittel-5-paragraf-6-punkt-3-ledd-1">Dersom mistanke om fusk oppstår under sensurering av skriftlige besvarelser, vil studenten blir informert om forholdet og at vedkommende vil bli rapportert.</article></article></li><li data-li-identifier="4." data-name="4."><article class="listArticle" id="kapittel-5-paragraf-6-punkt-4"><article class="legalP" id="kapittel-5-paragraf-6-punkt-4-ledd-1">Konsekvenser av fusk eller forsøk på fusk reguleres av lov om universiteter og høyskoler § 4-7, lov om politiet § 24c og forskrift om skikkethet, utvisning, bortvisning og utestengning ved Politihøgskolen. Saken behandles av høgskolens skikkethetsnemnd og vedtas av høgskolens styre.</article></article></li></ul></article><article class="legalArticle" data-lovdata-URL="LTI/forskrift/2011-05-31-697/§33" data-name="§33" id="kapittel-5-paragraf-7"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Annullering av eksamen eller arbeidskrav</span></h3><article class="legalP" id="kapittel-5-paragraf-7-ledd-1">Høgskolens styre kan annullere eksamen eller arbeidskrav som beskrevet i Lov om universiteter og høyskoler § 4-7.</article></article></section><section class="section" data-name="kapVI" id="kapittel-6" data-lovdata-URL="LTI/forskrift/2011-05-31-697/KAPITTEL_6"><h2>Kapittel VI. Grader, vitnemål, karakterutskrift og kursbevis</h2><article class="legalArticle" data-lovdata-URL="LTI/forskrift/2011-05-31-697/§34" data-name="§34" id="kapittel-6-paragraf-1"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Grader</span></h3><article class="legalP" id="kapittel-6-paragraf-1-ledd-1">Politihøgskolen tildeler bachelorgrad av 180 studiepoengs omfang og mastergrad av 120 studiepoengs omfang.</article></article><article class="legalArticle" data-lovdata-URL="LTI/forskrift/2011-05-31-697/§35" data-name="§35" id="kapittel-6-paragraf-2"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Bachelorgrad – Politiutdanning</span></h3><article class="legalP" id="kapittel-6-paragraf-2-ledd-1">Graden bachelor oppnås på grunnlag av bestått eksamen i emner med minimum 180 studiepoengs omfang.</article><article class="legalP" id="kapittel-6-paragraf-2-ledd-2">Grunnlaget for bachelorgraden ved Politihøgskolen er:<ul class="defaultList"><li data-li-identifier="-" data-name="-"><article class="listArticle" id="kapittel-6-paragraf-2-ledd-2-punkt-1"><article class="legalP" id="kapittel-6-paragraf-2-ledd-2-punkt-1-ledd-1">Treårig politiutdanning etter rammeplan fastsatt av Justis- og politidepartementet.</article></article></li></ul></article></article><article class="legalArticle" data-lovdata-URL="LTI/forskrift/2011-05-31-697/§36" data-name="§36" id="kapittel-6-paragraf-3"><h3 class="legalArticleHeader"><span class="legalArticleValue">§ 36</span>. <span class="legalArticleTitle">Godkjenning av politiutdanning i forhold til bachelorgrad</span></h3><article class="legalP" id="kapittel-6-paragraf-3-ledd-1">Tidligere gjennomført 3-årig politihøgskoleutdanning i tidsrommet for uteksaminering 1995–2003, kan ikke konverteres til en bachelorgrad.</article></article><article class="legalArticle" data-lovdata-URL="LTI/forskrift/2011-05-31-697/§37" data-name="§37" id="kapittel-6-paragraf-4"><h3 class="legalArticleHeader"><span class="legalArticleValue">§ 37</span>. <span class="legalArticleTitle">Mastergrad – Politivitenskap</span></h3><article class="legalP" id="kapittel-6-paragraf-4-ledd-1">For å få tildelt mastergrad av 120 studiepoengs omfang må kravene som er fastsatt i Kunnskapsdepartementets forskrift 1. desember 2005 nr. 1392 om krav til mastergrad være oppfylt.</article><article class="legalP" id="kapittel-6-paragraf-4-ledd-2">Mastergrad i politivitenskap oppnås på grunnlag av bestått eksamen i emner fastsatt i studieplanen.</article><article class="legalP" id="kapittel-6-paragraf-4-ledd-3">Grunnlaget for mastergraden ved Politihøgskolen er:<ul class="defaultList"><li data-li-identifier="-" data-name="-"><article class="listArticle" id="kapittel-6-paragraf-4-ledd-3-punkt-1"><article class="legalP" id="kapittel-6-paragraf-4-ledd-3-punkt-1-ledd-1">Studieplan – Master i politivitenskap, fastsatt av Politihøgskolens styre.</article></article></li></ul></article></article><article class="legalArticle" data-lovdata-URL="LTI/forskrift/2011-05-31-697/§38" data-name="§38" id="kapittel-6-paragraf-5"><h3 class="legalArticleHeader"><span class="legalArticleValue">§ 38</span>. <span class="legalArticleTitle">Vitnemål, karakterutskrifter og kursbevis</span></h3><ul class="defaultList"><li data-li-identifier="1." data-name="1."><article class="listArticle" id="kapittel-6-paragraf-5-punkt-1"><article class="legalP" id="kapittel-6-paragraf-5-punkt-1-ledd-1">Vitnemål utstedes etter fullført bachelorutdanning med vurdering som skikket for polititjeneste og etter fullført mastergrad.</article></article></li><li data-li-identifier="2." data-name="2."><article class="listArticle" id="kapittel-6-paragraf-5-punkt-2"><article class="legalP" id="kapittel-6-paragraf-5-punkt-2-ledd-1">Sammen med vitnemål for bachelorgrad og mastergrad utstedes Diploma Supplement.</article></article></li><li data-li-identifier="3." data-name="3."><article class="listArticle" id="kapittel-6-paragraf-5-punkt-3"><article class="legalP" id="kapittel-6-paragraf-5-punkt-3-ledd-1">Studiebevis utstedes etter fullført videreutdanning med studiepoeng.</article></article></li><li data-li-identifier="4." data-name="4."><article class="listArticle" id="kapittel-6-paragraf-5-punkt-4"><article class="legalP" id="kapittel-6-paragraf-5-punkt-4-ledd-1">Kursbevis utstedes etter fullført utdanning uten studiepoeng.</article></article></li><li data-li-identifier="5." data-name="5."><article class="listArticle" id="kapittel-6-paragraf-5-punkt-5"><article class="legalP" id="kapittel-6-paragraf-5-punkt-5-ledd-1">Deler av utdanning eller ikke fullførte grader dokumenteres med karakterutskrift.</article></article></li><li data-li-identifier="6." data-name="6."><article class="listArticle" id="kapittel-6-paragraf-5-punkt-6"><article class="legalP" id="kapittel-6-paragraf-5-punkt-6-ledd-1">Rektor fastsetter utformingen av vitnemål, studiebevis og kursbevis.</article></article></li></ul></article><article class="legalArticle" data-lovdata-URL="LTI/forskrift/2011-05-31-697/§39" data-name="§39" id="kapittel-6-paragraf-6"><h3 class="legalArticleHeader"><span class="legalArticleValue">§ 39</span>. <span class="legalArticleTitle">Utvalg for vurdering av studentsaker</span></h3><article class="legalP" id="kapittel-6-paragraf-6-ledd-1">Utvalget for vurdering av studentsaker er oppnevnt av Politihøgskolens styre og behandler saker som styret bemyndiger dem til.</article></article><article class="legalArticle" data-lovdata-URL="LTI/forskrift/2011-05-31-697/§40" data-name="§40" id="kapittel-6-paragraf-7"><h3 class="legalArticleHeader"><span class="legalArticleValue">§ 40</span>. <span class="legalArticleTitle">Utfyllende regler</span></h3><article class="legalP" id="kapittel-6-paragraf-7-ledd-1">Politihøgskolens styre kan gi utfyllende regler innenfor rammen av denne forskrift.</article></article><article class="legalArticle" data-lovdata-URL="LTI/forskrift/2011-05-31-697/§41" data-name="§41" id="kapittel-6-paragraf-8"><h3 class="legalArticleHeader"><span class="legalArticleValue">§ 41</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-8-ledd-1">Forskriften trer i kraft fra 1. august 2011. Fra samme dato oppheves forskrift 3. juni 2009 nr. 986 om studier og eksamen ved Politihøgskolen.</article></article></section></main></body></html>