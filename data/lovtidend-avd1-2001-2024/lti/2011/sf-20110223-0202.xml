<!DOCTYPE html><html lang="no"><head><title>Forskrift om opptak til praktisk-pedagogisk utdanning ved Norges teknisk-naturvitenskapelige utdanning (NTNU)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-02-23-202</dd><dt class="dokid">DokumentID</dt><dd class="dokid">LTI/forskrift/2011-02-23-202</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 2 s 301</dd><dt class="dateInForce">I kraft fra</dt><dd class="dateInForce">2011-02-23</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-12-07-1687</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-7</li><li>forskrift/2007-01-31-173/§1-1</li></ul></dd><dt class="dateOfPublication">Kunngjort</dt><dd class="dateOfPublication">2011-03-04 14:50</dd><dt class="lastupdated">Rettet</dt><dd class="lastupdated">2011-03-18 (se nederst)</dd><dt class="journalNumber">Journalnummer</dt><dd class="journalNumber">2011-0160</dd><dt class="titleShort">Korttittel</dt><dd class="titleShort">Forskrift om opptak til PPU mv. ved NTNU</dd><dt class="title">Tittel</dt><dd class="title">Forskrift om opptak til praktisk-pedagogisk utdanning ved Norges teknisk-naturvitenskapelige utdanning (NTNU)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved praktisk-pedagogisk utdanning ved Norges teknisk-naturvitenskapelige utdanning (NTNU) 23. februar 2011 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-7 og forskrift 31. januar 2007 nr. 173 om opptak til høyere utdanning § 1-1 nr. 4.</dd><dt class="refid">RefID</dt><dd class="refid">forskrift/2011-02-23-202</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak til praktisk-pedagogisk utdanning ved Norges teknisk-naturvitenskapelige utdanning (NTNU)<ul class="tocSubUl"><li>§ 1-1. Generelt</li><li>§ 2-1. Praktisk-pedagogisk utdanning (PPU) – heltid</li><li>§ 2-2. Opptakskrav</li><li>§ 2-3. Rangering</li><li>§ 3-1. Fleksibel praktisk-pedagogisk utdanning (FPPU) – deltid – søknad</li><li>§ 4-1. Opptakskrav</li><li>§ 4-2. Rangering</li><li>§ 5-1. Opptakskrav</li><li>§ 5-2. Rangering</li><li>§ 6-1. Ikrafttredelse</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2011-02-23-202" id="dokument"><h1>Forskrift om opptak til praktisk-pedagogisk utdanning ved Norges teknisk-naturvitenskapelige utdanning (NTNU)</h1><article class="legalArticle" data-lovdata-URL="LTI/forskrift/2011-02-23-202/§1-1" data-name="§1-1" id="paragraf-1"><h2 class="legalArticleHeader"><span class="legalArticleValue">§ 1-1</span>. <span class="legalArticleTitle">Generelt</span></h2><ul class="defaultList"><li data-li-identifier="1." data-name="1."><article class="listArticle" id="paragraf-1-punkt-1"><article class="legalP" id="paragraf-1-punkt-1-ledd-1">Opptaksforskriften gjelder for opptak til praktisk-pedagogisk utdanning – heltid (PPU) og fleksibel praktisk-pedagogisk utdanning – deltid (FPPU).</article></article></li><li data-li-identifier="2." data-name="2."><article class="listArticle" id="paragraf-1-punkt-2"><article class="legalP" id="paragraf-1-punkt-2-ledd-1">Opptak til PPU og FPPU krever studiekompetanse i henhold til forskrift 31. januar 2007 nr. 173 om opptak til høyere utdanning, fastsatt av Kunnskapsdepartementet.</article></article></li><li data-li-identifier="3." data-name="3."><article class="listArticle" id="paragraf-1-punkt-3"><article class="legalP" id="paragraf-1-punkt-3-ledd-1">For opptak til lærerutdanning ved NTNU kreves det politiattest tilsvarende slik politiattest som kreves for yrkesutøvelse, jf. forskrift 31. januar 2007 nr. 173 om opptak til universiteter og høyskoler kap. 6, fastsatt med hjemmel i lov 1. april 2005 nr. 15 om universiteter og høyskoler § 4-9.</article></article></li><li data-li-identifier="4." data-name="4."><article class="listArticle" id="paragraf-1-punkt-4"><article class="legalP" id="paragraf-1-punkt-4-ledd-1">Inntil 40&#xa0;% av studieplassene kan settes av til søkere med spesiell fagbakgrunn for å ivareta den faglige bredden i utdanningen.</article></article></li><li data-li-identifier="5." data-name="5."><article class="listArticle" id="paragraf-1-punkt-5"><article class="legalP" id="paragraf-1-punkt-5-ledd-1">Opptak kan kun foretas med bakgrunn i relevante undervisningsfag hvor NTNU tilbyr lærerutdanning.</article></article></li><li data-li-identifier="6." data-name="6."><article class="listArticle" id="paragraf-1-punkt-6"><article class="legalP" id="paragraf-1-punkt-6-ledd-1">Opptakskvote i hvert fag reguleres av tilgang på praksisplasser ved partnerskapsskolene tilknyttet Program for lærerutdanning. Rektor fastsetter opptakskvoter innenfor hvert fagområde innen 1. april.</article></article></li></ul></article><article class="legalArticle" data-lovdata-URL="LTI/forskrift/2011-02-23-202/§2-1" data-name="§2-1" id="paragraf-2"><h2 class="legalArticleHeader"><span class="legalArticleValue">§ 2-1</span>. <span class="legalArticleTitle">Praktisk-pedagogisk utdanning (PPU) – heltid</span></h2><article class="legalP" id="paragraf-2-ledd-1">Søknad om opptak til ettårig praktisk-pedagogisk utdanning (PPU) skjer på Søknadsweb innen de frister NTNU fastsetter for lokale opptak. Studiet starter påfølgende høstsemester.</article></article><article class="legalArticle" data-lovdata-URL="LTI/forskrift/2011-02-23-202/§2-2" data-name="§2-2" id="paragraf-3"><h2 class="legalArticleHeader"><span class="legalArticleValue">§ 2-2</span>. <span class="legalArticleTitle">Opptakskrav</span></h2><article class="legalP" id="paragraf-3-ledd-1">For opptak til PPU kreves, i tillegg til generelle krav, følgende:<ul class="defaultList"><li data-li-identifier="1." data-name="1."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Minst ett relevant undervisningsfag på minimum 60 relevante studiepoeng tilsvarende årsstudium med hensyn til bredde og dybde.</article></article></li><li data-li-identifier="2." data-name="2."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Beståtte eksamener i minst 180 studiepoeng.</article></article></li></ul></article></article><article class="legalArticle" data-lovdata-URL="LTI/forskrift/2011-02-23-202/§2-3" data-name="§2-3" id="paragraf-4"><h2 class="legalArticleHeader"><span class="legalArticleValue">§ 2-3</span>. <span class="legalArticleTitle">Rangering</span></h2><article class="legalP" id="paragraf-4-ledd-1">Søkere til PPU rangeres i opptaket etter følgende kriterier i prioritert rekkefølge:<ul class="defaultList"><li data-li-identifier="1." data-name="1."><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">Fullført grad fra universitetet eller høgskole og minst to undervisningsfag hvor høyere grad går foran lavere grad, og søkere med tre fag rangeres foran søkere med to.</article></article></li><li data-li-identifier="2." data-name="2."><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">Uten grad hvor antall undervisningsfag, slik at søkere med tre fag rangeres foran søkere med to osv.</article></article></li><li data-li-identifier="3." data-name="3."><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">Ett fag og fullført grad fra universitet eller høgskole hvor høyere grad går foran lavere grad.</article></article></li><li data-li-identifier="4." data-name="4."><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">Totalt antall studiepoeng inklusive eksamen i søknadssemesteret hvor sensur ikke har falt ved opptak.</article></article></li><li data-li-identifier="5." data-name="5."><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">Totalvurdering hvor karakterer i fagutdanningen inngår.</article></article></li></ul></article></article><article class="legalArticle" data-lovdata-URL="LTI/forskrift/2011-02-23-202/§3-1" data-name="§3-1" id="paragraf-5"><h2 class="legalArticleHeader"><span class="legalArticleValue">§ 3-1</span>. <span class="legalArticleTitle">Fleksibel praktisk-pedagogisk utdanning (FPPU) – deltid – søknad</span></h2><article class="legalP" id="paragraf-5-ledd-1">Søknad om opptak til fleksibel praktisk-pedagogisk utdanning (FPPU) skjer på Søknadsweb innen de frister NTNU fastsetter for lokale opptak. Studiet starter påfølgende høstsemester. Søkerne til studiet deles i to opptaksgrupper: en gruppe for søkere med allmennfaglig utdanningsbakgrunn og en gruppe med yrkesfaglig bakgrunn. Søkerne konkurrerer kun med søkere i egen opptaksgruppe om studieplass.</article> <article class="defaultP" margin-top="true"><i>Søkere med allmennfaglig utdanningsbakgrunn</i></article></article><article class="legalArticle" data-lovdata-URL="LTI/forskrift/2011-02-23-202/§4-1" data-name="§4-1" id="paragraf-6"><h2 class="legalArticleHeader"><span class="legalArticleValue">§ 4-1</span>. <span class="legalArticleTitle">Opptakskrav</span></h2><article class="legalP" id="paragraf-6-ledd-1">For opptak til FPPU for allmennfag kreves følgende:<ul class="defaultList"><li data-li-identifier="1." data-name="1."><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">Minst ett relevant undervisningsfag på minimum 60 studiepoeng.</article></article></li><li data-li-identifier="2." data-name="2."><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">Beståtte eksamener i minst 180 studiepoeng.</article></article></li></ul></article></article><article class="legalArticle" data-lovdata-URL="LTI/forskrift/2011-02-23-202/§4-2" data-name="§4-2" id="paragraf-7"><h2 class="legalArticleHeader"><span class="legalArticleValue">§ 4-2</span>. <span class="legalArticleTitle">Rangering</span></h2><article class="legalP" id="paragraf-7-ledd-1">Søkere til FPPU for allmennfag rangeres i opptaket etter følgende kriterier i prioritert rekkefølge:<ul class="defaultList"><li data-li-identifier="1." data-name="1."><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">Antall måneder undervisningspraksis i faget etter endt fagutdanning.</article></article></li><li data-li-identifier="2." data-name="2."><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">Fullført grad fra universitetet eller høgskole og minst to undervisningsfag hvor høyere grad går foran lavere grad, og søkere med tre fag rangeres foran søkere med to.</article></article></li><li data-li-identifier="3." data-name="3."><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">Uten grad hvor antall undervisningsfag slik at søkere med tre fag rangeres foran søkere med to osv.</article></article></li><li data-li-identifier="4." data-name="4."><article class="listArticle" id="paragraf-7-ledd-1-punkt-4"><article class="legalP" id="paragraf-7-ledd-1-punkt-4-ledd-1">Ett fag og fullført grad fra universitet eller høgskole hvor høyere grad går foran lavere grad.</article></article></li><li data-li-identifier="5." data-name="5."><article class="listArticle" id="paragraf-7-ledd-1-punkt-5"><article class="legalP" id="paragraf-7-ledd-1-punkt-5-ledd-1">Totalt antall studiepoeng inklusive eksamen i søknadssemesteret hvor sensur ikke har falt ved opptak.</article></article></li><li data-li-identifier="6." data-name="6."><article class="listArticle" id="paragraf-7-ledd-1-punkt-6"><article class="legalP" id="paragraf-7-ledd-1-punkt-6-ledd-1">Totalvurdering hvor karakterer i fagutdanningen inngår.</article></article></li></ul></article> <article class="defaultP" margin-top="true"><i>Søkere med yrkesfaglig utdanningsbakgrunn</i></article></article><article class="legalArticle" data-lovdata-URL="LTI/forskrift/2011-02-23-202/§5-1" data-name="§5-1" id="paragraf-8"><h2 class="legalArticleHeader"><span class="legalArticleValue">§ 5-1</span>. <span class="legalArticleTitle">Opptakskrav</span></h2><article class="legalP" id="paragraf-8-ledd-1">For opptak til FPPU for yrkesfag kreves, i tillegg til krav fastsatt i Rammeplan for praktisk-pedagogisk utdanning, fastsatt 3. april 2003 av Utdannings- og forskningsdepartementet, at søkerne tilfredsstiller krav for ansettelse i skolen, jf. forskrift 23. juni 2006 nr. 724 til opplæringslova fastsatt av Kunnskapsdepartementet med hjemmel i lov 17. juli 1998 nr. 61 om grunnskolen og den vidaregåande opplæringa (opplæringslova) og:<ul class="defaultList"><li data-li-identifier="1." data-name="1."><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">Profesjonsrettet universitets- og/eller høgskoleutdanning som samla utgjør minst 180 studiepoeng, for undervisning i fag/på fagområde der vedkommende har minst 60 studiepoeng relevant utdanning, og 2 års relevant yrkespraksis etter endt utdanning, eller</article></article></li><li data-li-identifier="2." data-name="2."><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">Fagbrev, svennebrev eller fullført og bestått anna yrkesfaglig utdanning i videregående opplæring, generell studiekompetanse, 2 års yrkesteoretisk utdanning utover videregående opplæring og 4 års relevant yrkespraksis etter fullført videregående opplæring, for undervisning i fag/på fagområde hvor utdanningen/bakgrunnen er relevant.</article></article></li></ul></article></article><article class="legalArticle" data-lovdata-URL="LTI/forskrift/2011-02-23-202/§5-2" data-name="§5-2" id="paragraf-9"><h2 class="legalArticleHeader"><span class="legalArticleValue">§ 5-2</span>. <span class="legalArticleTitle">Rangering</span></h2><article class="legalP" id="paragraf-9-ledd-1">Søkere til FPPU for yrkesfag rangeres i opptaket etter følgende kriterier i prioritert rekkefølge:<ul class="defaultList"><li data-li-identifier="1." data-name="1."><article class="listArticle" id="paragraf-9-ledd-1-punkt-1"><article class="legalP" id="paragraf-9-ledd-1-punkt-1-ledd-1">Søkere med dokumentert tilsetting på vilkår i henhold til bestemmelser om dette i opplæringslova.</article></article></li><li data-li-identifier="2." data-name="2."><article class="listArticle" id="paragraf-9-ledd-1-punkt-2"><article class="legalP" id="paragraf-9-ledd-1-punkt-2-ledd-1">Antall måneder undervisningspraksis etter endt fagutdanning</article></article></li><li data-li-identifier="3." data-name="3."><article class="listArticle" id="paragraf-9-ledd-1-punkt-3"><article class="legalP" id="paragraf-9-ledd-1-punkt-3-ledd-1">Antall måneder fagpraksis etter endt fagutdanning.</article></article></li><li data-li-identifier="4." data-name="4."><article class="listArticle" id="paragraf-9-ledd-1-punkt-4"><article class="legalP" id="paragraf-9-ledd-1-punkt-4-ledd-1">Totalvurdering hvor karakterer i fagutdanningen inngår.</article></article></li></ul></article></article><article class="legalArticle" data-lovdata-URL="LTI/forskrift/2011-02-23-202/§6-1" data-name="§6-1" id="paragraf-10"><h2 class="legalArticleHeader"><span class="legalArticleValue">§ 6-1</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft straks. Samtidig oppheves forskrift 7. desember 2005 nr. 1687 om opptak til praktisk-pedagogisk utdanning ved Norges teknisk-naturvitenskapelige universitet (NTNU).</article></article><section class="section" id="kapittel-1" data-lovdata-URL="LTI/forskrift/2011-02-23-202/KAPITTEL_1"><h2>Rettelser</h2><article class="defaultP" data-text-size="small"><strong>Publisert:</strong> I 2011 hefte 3 (Rettelse)</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true">Forskrift om opptak til praktisk-pedagogisk utdanning ved Norges teknisk-naturvitenskapelige <i>universitet</i> (NTNU)</article></section></main></body></html>