<!DOCTYPE html><html lang="no"><head><title>Lov om endringer i ekomloven og straffeprosessloven mv. (gjennomføring av EUs datalagringsdirektiv i norsk rett)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2011-04-15-11</dd><dt class="dokid">DokumentID</dt><dd class="dokid">LTI/lov/2011-04-15-11</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 4 s 477</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1981-05-22-25</li><li>lov/1995-08-04-53</li><li>lov/2000-04-14-31</li><li>lov/2003-07-04-83</li><li>lov/2005-06-17-90</li><li>lov/2007-06-29-75</li></ul></dd><dt class="dateOfPublication">Kunngjort</dt><dd class="dateOfPublication">2011-04-15 14:30</dd><dt class="lastupdated">Rettet</dt><dd class="lastupdated">2011-06-03 (se nederst)</dd><dt class="journalNumber">Journalnummer</dt><dd class="journalNumber">2011-0267</dd><dt class="titleShort">Korttittel</dt><dd class="titleShort">Endringslov om datalagringsdirektivet</dd><dt class="title">Tittel</dt><dd class="title">Lov om endringer i ekomloven og straffeprosessloven mv. (gjennomføring av EUs datalagringsdirektiv i norsk rett)</dd><dt class="miscInformation">Annet om dokumentet</dt><dd class="miscInformation">Prop.49 L (2010–2011), Innst.275 L (2010–2011), Lovvedtak 46 (2010–2011). Stortingets første og andre gangs behandling hhv. 10. mars og 11. april 2011. Fremmet av Justis- og politidepartementet.</dd><dt class="refid">RefID</dt><dd class="refid">lov/2011-04-15-11</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i ekomloven og straffeprosessloven mv. (gjennomføring av EUs datalagringsdirektiv i norsk rett)<ul class="tocSubUl"><li>I</li><li>II</li><li>III<ul class="tocSubUl"><li>§ 2-7. Kommunikasjonsvern m.v. Plikt til å slette data</li><li>§ 2-7 a. Plikt til lagring av data</li></ul></li><li>IV</li><li>V</li><li>VI</li><li>VII</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/lov/2011-04-15-11" id="dokument"><h1>Lov om endringer i ekomloven og straffeprosessloven mv. (gjennomføring av EUs datalagringsdirektiv i norsk rett)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 22. mai 1981 nr. 25 om rettergangsmåten i straffesaker (Straffeprosessloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 4. august 1995 nr. 53 om politiet (politiloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 14. april 2000 nr. 31 om behandling av personopplysninger (personopplysningsloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 4. juli 2003 nr. 83 om elektronisk kommunikasjon (ekomloven).</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 17. juni 2005 nr. 90 om mekling og rettergang i sivile tvister (tvisteloven).</article></article></li><li data-li-identifier="6" data-name="6"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 29. juni 2007 nr. 75 om verdipapirhandel (verdipapirhandelloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2011-04-15-11/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 22. mai 1981 nr. 25 om rettergangsmåten i straffesaker gjøres følgende endringer:</article> <article class="defaultP" margin-top="true">§ 100 a første ledd første punktum skal lyde:</article><article class="legalP" id="kapittel-1-ledd-2">Når retten behandler en sak etter §§ 200 a, 202 c, 202 e, 208 a, 210 a, 210 d, 210 f, 216 a, 216 b, 216 m, 242 a, 264 sjette ledd, 267 første ledd tredje punktum eller § 292 a, skal den straks oppnevne offentlig advokat for den mistenkte.</article> <article class="defaultP" margin-top="true">Ny § 118 a skal lyde:</article><article class="legalP" id="kapittel-1-ledd-3">Retten kan bare ta imot forklaring fra et vitne som har taushetsplikt i medhold av ekomloven § 2-9 første og annet ledd om opplysninger som nevnt i §§ 210 b og 210 c såfremt vilkårene for utlevering av de aktuelle opplysningene er oppfylt.</article> <article class="defaultP" margin-top="true">§ 210 b skal lyde:</article><article class="legalP" id="kapittel-1-ledd-4">Retten kan ved kjennelse pålegge utlevering for et bestemt tidsrom av trafikkdata, og lokaliseringsdata som ikke omfattes av § 210 c, og som tilbyder har plikt til å lagre etter lov 4. juli 2003 nr. 83 om elektronisk kommunikasjon § 2-7 a. Pålegg kan gis når det foreligger skjellig grunn til mistanke om en eller flere straffbare handlinger<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">som etter loven kan medføre straff av fengsel i 4 år eller mer, eller</article></article></li><li data-li-identifier="b)" data-name="b)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">som etter loven kan medføre straff av fengsel i 3 år eller mer og det er grunn til å tro at handlingen er utøvet som ledd i virksomheten til en organisert kriminell gruppe, jf. straffeloven § 60 a, eller</article></article></li><li data-li-identifier="c)" data-name="c)"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">som rammes av straffeloven §§ 90, 91, 91 a, 94 jf. 90, 104 a annet ledd, 145 annet ledd, 145 a, 145 b, 162, 162 b, 162 c, 190 a, 201 a, 203, 204 a, 270 første ledd nr. 2, 317, jf. § 162, eller § 390 a, eller av utlendingsloven § 108 fjerde ledd.</article></article></li></ul></article><article class="legalP" id="kapittel-1-ledd-5">Forhøyelse av maksimumsstraffen ved gjentakelse eller sammenstøt av forbrytelser kommer ikke i betraktning.</article><article class="legalP" id="kapittel-1-ledd-6">Utlevering etter paragrafen her kan bare pålegges dersom det må antas at opplysningene vil være av vesentlig betydning for etterforskningen.</article><article class="legalP" id="kapittel-1-ledd-7">Utenfor domstolens ordinære kontortid fremsettes begjæring om utlevering for Oslo tingrett etter nærmere bestemmelser gitt av departementet.</article><article class="legalP" id="kapittel-1-ledd-8">§ 210 annet og fjerde ledd gjelder tilsvarende.</article> <article class="defaultP" margin-top="true">§ 210 c skal lyde:</article><article class="legalP" id="kapittel-1-ledd-9">Retten kan ved kjennelse pålegge utlevering for et begrenset tidsrom av opplysninger om hvilke telefoner eller annet kommunikasjonsutstyr som innenfor et nærmere bestemt geografisk område har vært satt i forbindelse med bestemte telefoner eller kommunikasjonsutstyr og som tilbyder har plikt til å lagre etter lov 4. juli 2003 nr. 83 om elektronisk kommunikasjon § 2-7 a. Pålegg kan gis når det foreligger skjellig grunn til mistanke om en eller flere straffbare handlinger<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-9-punkt-1"><article class="legalP" id="kapittel-1-ledd-9-punkt-1-ledd-1">som etter loven kan medføre straff av fengsel i 5 år eller mer, eller</article></article></li><li data-li-identifier="b)" data-name="b)"><article class="listArticle" id="kapittel-1-ledd-9-punkt-2"><article class="legalP" id="kapittel-1-ledd-9-punkt-2-ledd-1">som etter loven kan medføre straff av fengsel i 3 år eller mer og det er grunn til å tro at handlingen er utøvet som ledd i virksomheten til en organisert kriminell gruppe, jf. straffeloven § 60 a, eller</article></article></li><li data-li-identifier="c)" data-name="c)"><article class="listArticle" id="kapittel-1-ledd-9-punkt-3"><article class="legalP" id="kapittel-1-ledd-9-punkt-3-ledd-1">som rammes av straffeloven §§ 90, 91, 91 a, 94 jf. 90, 104 a annet ledd, § 162, 162 b, 162 c, eller § 317, jf. § 162, eller av utlendingsloven § 108 fjerde ledd.</article></article></li></ul></article><article class="legalP" id="kapittel-1-ledd-10">§ 210 b annet til femte ledd gjelder tilsvarende.</article> <article class="defaultP" margin-top="true">Ny § 210 d skal lyde:</article><article class="legalP" id="kapittel-1-ledd-11">Retten kan ved kjennelse beslutte at underretning om utleveringspålegg etter § 210 b og § 210 c til den mistenkte eller andre som rammes av utleveringspålegget, kan utsettes dersom det er strengt nødvendig for etterforskningen i saken at underretning ikke gis.</article><article class="legalP" id="kapittel-1-ledd-12">§ 208 a gjelder tilsvarende.</article> <article class="defaultP" margin-top="true">Gjeldende § 210 b og § 210 c blir ny § 210 e og § 210 f.</article> <article class="defaultP" margin-top="true">§ 210 f første ledd skal lyde:</article><article class="legalP" id="kapittel-1-ledd-13">Retten kan beslutte at underretning til den mistenkte om utleveringspålegg etter § 210 e kan utsettes dersom det er strengt nødvendig for etterforskningen i saken at underretning ikke gis.</article> <article class="defaultP" margin-top="true">§ 215 a femte ledd oppheves.</article></section><section class="section" data-name="kapII" id="kapittel-2" data-lovdata-URL="LTI/lov/2011-04-15-11/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 4. august 1995 nr. 53 om politiet (politiloven) skal § 17 f nytt tredje ledd lyde:</article><article class="legalP" id="kapittel-2-ledd-2">Overtredelse av taushetsplikt etter denne bestemmelsen kan straffes etter straffeloven § 121. Dette gjelder også for personer som ikke er i tjeneste eller arbeid for statlig eller kommunalt organ, dersom vedkommende er gjort oppmerksom på at overtredelsen kan straffes.</article></section><section class="section" data-name="kapIII" id="kapittel-3" data-lovdata-URL="LTI/lov/2011-04-15-11/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 4. juli 2003 nr. 83 om elektronisk kommunikasjon (ekomloven) gjøres følgende endringer:</article> <article class="defaultP" margin-top="true">Overskriften til § 2-7 skal lyde:</article><article class="futureLegalArticle" data-name="§2-7" id="kapittel-3-foreslåttparagraf-1"><span class="futureLegalArticleHeader">§ 2-7. <span class="legalArticleTitle">Kommunikasjonsvern m.v. Plikt til å slette data</span></span></article> <article class="defaultP" margin-top="true">§ 2-7 annet ledd skal lyde:</article><article class="legalP" id="kapittel-3-ledd-2">Trafikkdata, lokaliseringsdata og data nødvendig for å identifisere abonnenten eller brukeren skal slettes eller anonymiseres så snart de ikke lenger er nødvendig<ul class="defaultList"><li data-li-identifier="1." data-name="1."><article class="listArticle" id="kapittel-3-ledd-2-punkt-1"><article class="legalP" id="kapittel-3-ledd-2-punkt-1-ledd-1">til kommunikasjons- eller faktureringsformål,</article></article></li><li data-li-identifier="2." data-name="2."><article class="listArticle" id="kapittel-3-ledd-2-punkt-2"><article class="legalP" id="kapittel-3-ledd-2-punkt-2-ledd-1">for å oppfylle plikten etter § 2-7 a til å lagre data eller</article></article></li><li data-li-identifier="3." data-name="3."><article class="listArticle" id="kapittel-3-ledd-2-punkt-3"><article class="legalP" id="kapittel-3-ledd-2-punkt-3-ledd-1">for å oppfylle andre krav fastsatt i medhold av lov.</article></article></li></ul><p class="leddfortsettelse">Annen behandling av slike data krever samtykke fra bruker.</p></article> <article class="defaultP" margin-top="true">Ny § 2-7 a skal lyde:</article><article class="futureLegalArticle" data-name="§2-7a" id="kapittel-3-foreslåttparagraf-2"><span class="futureLegalArticleHeader">§ 2-7 a. <span class="legalArticleTitle">Plikt til lagring av data</span></span><article class="legalP" id="kapittel-3-foreslåttparagraf-2-ledd-1">Tilbyder av elektronisk kommunikasjonsnett som anvendes til offentlig elektronisk kommunikasjonstjeneste og tilbyder av slik tjeneste skal lagre trafikkdata, lokaliseringsdata og data nødvendig for å identifisere abonnenten eller brukeren i 6 måneder til bruk for etterforskning, oppklaring og straffeforfølgning av alvorlige straffbare forhold. Plikten etter første punktum gjelder data som genereres eller behandles i tilbyders elektroniske kommunikasjonsnett ved bruk av fasttelefon, mobiltelefon, internettelefoni, internettaksess og e-post.</article><article class="legalP" id="kapittel-3-foreslåttparagraf-2-ledd-2">Myndigheten kan gi forskrift, treffe enkeltvedtak eller inngå avtale om plikten til å lagre data, herunder om tiltak for å ivareta dataenes konfidensialitet, integritet og tilgjengelighet. Myndigheten kan gi forskrift om at tilbyder kan kreve fremlagt politiattest fra personer som skal behandle lagringspliktige data på tilbyderens vegne. Myndigheten kan ved forskrift eller enkeltvedtak helt eller delvis frita fra plikten til å lagre data etter første ledd eller helt eller delvis pålegge andre enn de som omfattes av første ledd, plikt til å lagre data dersom dette må til for å oppnå formålet med bestemmelsen.</article></article> <article class="defaultP" margin-top="true">§ 2-9 tredje ledd skal lyde:</article><article class="legalP" id="kapittel-3-ledd-3">Taushetsplikten er ikke til hinder for at det gis opplysninger til påtalemyndigheten eller politiet om avtalebasert hemmelig telefonnummer eller andre abonnementsopplysninger, samt elektronisk kommunikasjonsadresse. Det samme gjelder ved vitnemål for retten. Taushetsplikten er heller ikke til hinder for at opplysninger som nevnt i første punktum gis til annen myndighet i medhold av lov.</article> <article class="defaultP" margin-top="true">§ 2-9 nytt femte ledd skal lyde:</article><article class="legalP" id="kapittel-3-ledd-4">Taushetsplikten er heller ikke til hinder for at andre data enn de som er nevnt i tredje ledd, kan utleveres til politi og påtalemyndighet i medhold av straffeprosessloven §§ 210 b, 210 c, 216 b eller 222 d, eller til Politiets sikkerhetstjeneste i medhold av politiloven § 17 d, eller til Finanstilsynet i medhold av verdipapirhandelloven § 15-3 annet ledd nr. 3.</article> <article class="defaultP" margin-top="true">§ 2-9 nåværende femte ledd blir sjette ledd.</article> <article class="defaultP" margin-top="true">§ 2-9 nåværende sjette ledd blir nytt syvende ledd.</article></section><section class="section" data-name="kapIV" id="kapittel-4" data-lovdata-URL="LTI/lov/2011-04-15-11/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 17. juni 2005 nr. 90 om mekling og rettergang i sivile tvister (tvisteloven) skal § 22-3 nytt fjerde ledd lyde:</article><article class="numberedLegalP" data-numerator="4" id="kapittel-4-nummer-1">(4) Et vitne som har taushetsplikt i medhold av lov 4. juli 2003 nr. 83 om elektronisk kommunikasjon § 2-9 første og annet ledd kan ikke pålegges å føre bevis om opplysninger som tilbyder av elektronisk kommunikasjonsnett og -tjeneste har lagret til bruk for etterforskning, oppklaring og straffeforfølgning av alvorlige straffbare forhold og som ikke omfattes av § 2-9 tredje ledd.</article></section><section class="section" data-name="kapV" id="kapittel-5" data-lovdata-URL="LTI/lov/2011-04-15-11/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I lov 29. juni 2007 nr. 75 om verdipapirhandel (verdipapirhandelloven) skal § 15-3 annet ledd lyde:</article><article class="numberedLegalP" data-numerator="2" id="kapittel-5-nummer-1">(2) Opplysningsplikten i første ledd gjelder ikke opplysninger som vedkommende ville vært forhindret fra å gi i straffesak. Opplysningsplikten gjelder likevel uten hinder av:<ul class="defaultList"><li data-li-identifier="1." data-name="1."><article class="listArticle" id="kapittel-5-nummer-1-punkt-1"><article class="legalP" id="kapittel-5-nummer-1-punkt-1-ledd-1">lovbestemt taushetsplikt som ellers påhviler ligningsmyndigheter, andre skatte- og avgiftsmyndigheter og myndigheter som har til oppgave å overvåke offentlig regulering av ervervsvirksomhet,</article></article></li><li data-li-identifier="2." data-name="2."><article class="listArticle" id="kapittel-5-nummer-1-punkt-2"><article class="legalP" id="kapittel-5-nummer-1-punkt-2-ledd-1">taushetsplikt som nevnt i lov om elektronisk kommunikasjon § 2-9 for så vidt gjelder opplysninger om avtalebasert hemmelig telefonnummer eller andre abonnementsopplysninger og elektronisk kommunikasjonsadresse, og</article></article></li><li data-li-identifier="3." data-name="3."><article class="listArticle" id="kapittel-5-nummer-1-punkt-3"><article class="legalP" id="kapittel-5-nummer-1-punkt-3-ledd-1">taushetsplikt som nevnt i lov om elektronisk kommunikasjon § 2-9 for så vidt gjelder opplysninger om trafikkdata, dersom det er gitt fritak fra slik taushetsplikt. Begjæring om slikt fritak fra taushetsplikten fremsettes av Finanstilsynet for tingretten på det sted hvor det mest praktisk kan skje. Retten kan ved kjennelse gi tilbyder slikt fritak. Ved vurderingen av om fritak skal gis skal det blant annet legges vekt på hensynet til taushetsplikten og sakens opplysning. Straffeprosessloven § 170 a gjelder tilsvarende.</article><article class="legalP" id="kapittel-5-nummer-1-punkt-3-ledd-2">Retten sørger for at kjennelsen snarest mulig blir meddelt den mistenkte eller andre som rammes av at taushetsplikten oppheves. Straffeprosessloven § 210 a jf. § 100 a gjelder tilsvarende. Departementet kan i forskrift gi nærmere regler om domstolskontroll og Finanstilsynets behandling av saker etter denne bestemmelsen, herunder regler om behandlingen av overskuddsinformasjon.</article></article></li></ul></article></section><section class="section" data-name="kapVI" id="kapittel-6" data-lovdata-URL="LTI/lov/2011-04-15-11/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">I lov 14. april 2000 nr. 31 om behandling av personopplysninger (personopplysningsloven) skal § 35 nytt annet ledd lyde:</article><article class="legalP" id="kapittel-6-ledd-2">Ved behandling av personopplysninger som skal lagres etter ekomloven § 2-7 a skal det vurderes om det bør stilles vilkår om kryptering. Kongen kan ved forskrift gi nærmere regler om slik kryptering.</article></section><section class="section" data-name="kapVII" id="kapittel-7" data-lovdata-URL="LTI/lov/2011-04-15-11/KAPITTEL_7"><h2 data-text-align="center">VII</h2><ul class="defaultList"><li data-li-identifier="1." data-name="1."><article class="listArticle" id="kapittel-7-punkt-1"><article class="legalP" id="kapittel-7-punkt-1-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></article></li><li data-li-identifier="2." data-name="2."><article class="listArticle" id="kapittel-7-punkt-2"><article class="legalP" id="kapittel-7-punkt-2-ledd-1">Kongen kan gi nærmere overgangsregler.</article></article></li></ul></section><section class="section" id="kapittel-8" data-lovdata-URL="LTI/lov/2011-04-15-11/KAPITTEL_8"><h2>Rettelser</h2><article class="defaultP" data-text-size="small">I 2011 hefte 5 (Rettelse)</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">Referansefeltet annet punktum skal lyde:</article><article class="legalP" id="kapittel-8-ledd-1">Stortingets første og andre gangs behandling hhv. <i>4. april</i> og 11. april 2011.</article></section></main></body></html>