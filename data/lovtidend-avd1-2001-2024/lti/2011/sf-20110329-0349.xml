<!DOCTYPE html><html lang="no"><head><title>Forskrift om endring i forskrift om toll og vareførsel (tollforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-03-29-349</dd><dt class="dokid">DokumentID</dt><dd class="dokid">LTI/forskrift/2011-03-29-349</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 3 s 457</dd><dt class="dateInForce">I kraft fra</dt><dd class="dateInForce">2011-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-12-17-1502</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-12-21-119/§8-4</li><li>lov/2007-12-21-119/§8-5</li><li>forskrift/2008-11-25-1256</li></ul></dd><dt class="dateOfPublication">Kunngjort</dt><dd class="dateOfPublication">2011-04-05 15:10</dd><dt class="lastupdated">Rettet</dt><dd class="lastupdated">2011-04-06 (§ 8-4-35), 07.04.2011 (§ 8-4-35)</dd><dt class="journalNumber">Journalnummer</dt><dd class="journalNumber">2011-0223</dd><dt class="titleShort">Korttittel</dt><dd class="titleShort">Endr. i tollforskriften</dd><dt class="title">Tittel</dt><dd class="title">Forskrift om endring i forskrift om toll og vareførsel (tollforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel</strong>: Fastsatt av Toll- og avgiftsdirektoratet 29. mars 2011 med hjemmel i lov 21. desember 2007 nr. 119 om toll og vareførsel (tolloven) § 8-4 annet ledd og § 8-5 tredje ledd, jf. delegeringsvedtak 25. november 2008 nr. 1256.</dd><dt class="refid">RefID</dt><dd class="refid">forskrift/2011-03-29-349</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om toll og vareførsel (tollforskriften)<ul class="tocSubUl"><li>I<ul class="tocSubUl"><li>§ 8-4-42. Opprinnelsesbevis ved utførsel av vare med GSP-opprinnelse</li><li>§ 8-5-11. Opprinnelseserklæring og erklæring fra importøren</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2011-03-29-349" id="dokument"><h1>Forskrift om endring i forskrift om toll og vareførsel (tollforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2011-03-29-349/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. desember 2008 nr. 1502 om toll og vareførsel (tollforskriften) gjøres følgende endringer:</article> <article class="defaultP" margin-top="true">§ 8-4-30 skal lyde:</article><article class="legalP" id="kapittel-1-ledd-2">En vare fra et GSP-land kan oppnå preferansetollbehandling i Det europeiske felleskap, Sveits eller Tyrkia ved gjenutførsel fra Norge dersom<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">varen har opprinnelse i et GSP-land, jf. § 8-4-31, og</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">opprinnelsen er dokumentert jf. § 8-4-41 og § 8-4-42.</article></article></li></ul></article> <article class="defaultP" margin-top="true">§ 8-4-31 annet og tredje ledd skal lyde:</article><article class="numberedLegalP" data-numerator="2" id="kapittel-1-nummer-1">(2) Vare med opprinnelse i Norge, Det europeiske fellesskap, Sveits eller Tyrkia og som utføres til et GSP-land, skal anses å ha opprinnelse i GSP-landet dersom varen er bearbeidet der i større grad enn det som er nevnt i § 8-4-34.</article><article class="numberedLegalP" data-numerator="3" id="kapittel-1-nummer-2">(3) Når det skal avgjøres om en vare har opprinnelse i Norge, Det europeiske fellesskap, Sveits eller Tyrkia, gjelder første ledd tilsvarende.</article> <article class="defaultP" margin-top="true">§ 8-4-33 skal lyde:</article><article class="numberedLegalP" data-numerator="1" id="kapittel-1-nummer-3">(1) De innledende anmerkninger i prosesslisten (vedlegg 6) gjelder for alle fremstilte varer hvor det er brukt råvarer uten opprinnelse.</article><article class="numberedLegalP" data-numerator="2" id="kapittel-1-nummer-4">(2) Varer nevnt i kolonne 1 og 2 i prosesslisten anses som tilstrekkelig bearbeiding i et GSP-land dersom vilkårene i kolonne 3 i prosesslisten er oppfylt.</article><article class="numberedLegalP" data-numerator="3" id="kapittel-1-nummer-5">(3) Selv om vilkårene i annet ledd ikke er oppfylt kan råvarer uten opprinnelse likevel brukes i fremstilling av varer under tolltariffen kapitel 1 til 49 og 64 til 97 dersom produktets samlede verdi eller vekt ikke overstiger<ul class="defaultList"><li data-li-identifier="(a)" data-name="(a)"><article class="listArticle" id="kapittel-1-nummer-5-punkt-1"><article class="legalP" id="kapittel-1-nummer-5-punkt-1-ledd-1">15 prosent av råvarenes totale vekt for varer i kapitel 2 og 4 til 24 (bortsett fra bearbeidede fiskeprodukter i kapitel 16)</article></article></li><li data-li-identifier="(b)" data-name="(b)"><article class="listArticle" id="kapittel-1-nummer-5-punkt-2"><article class="legalP" id="kapittel-1-nummer-5-punkt-2-ledd-1">15 prosent av råvarenes totale verdi av varens pris fra fabrikk, og</article></article></li><li data-li-identifier="(c)" data-name="(c)"><article class="listArticle" id="kapittel-1-nummer-5-punkt-3"><article class="legalP" id="kapittel-1-nummer-5-punkt-3-ledd-1">ingen prosentsatser fastsatt i prosesslisten for maksimal verdi av råvarer uten opprinnelse overskrides.</article></article></li></ul></article> <article class="defaultP" margin-top="true">§ 8-4-35 første ledd skal lyde:</article><article class="legalP" id="kapittel-1-ledd-3">Asean-gruppen (Brunei, Filippinene, Indonesia, Den demokratiske folkerepublikken Laos, Malaysia, Singapore, Thailand, Vietnam) og SAARC-gruppen (Bangladesh, Butan, India, Maldivene, Nepal, Pakistan og Sri Lanka) gis unntak fra bestemmelsene om opprinnelse i § 8-4-31 første ledd bokstav b.</article> <article class="defaultP" margin-top="true">Annet ledd 1. punktum skal lyde:</article><article class="legalP" id="kapittel-1-ledd-4">Dersom vare med opprinnelse i et land som er medlem av Asean-gruppen eller SAARC-gruppen, bearbeides i et annet land i gruppen, skal varen anses å ha opprinnelse i det land hvor den siste bearbeidingen har funnet sted.</article> <article class="defaultP" margin-top="true">Nytt femte ledd skal lyde:</article><article class="legalP" id="kapittel-1-ledd-5">Varer under kapittel 1–24 er unntatt fra regional kumulasjon innenfor SAARC-gruppen.</article> <article class="defaultP" margin-top="true">§ 8-4-38 første ledd bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">utgjør én sending og er transportert gjennom andre lands territorier enn det som tilhører vedkommende GSP-land, forutsatt at de har vært under tollmyndighetenes kontroll, og at de der ikke har gjennomgått annen behandling enn lossing, lasting, oppdeling av forsendelser eller annen behandling med sikte på å bevare dem i god tilstand,</article></article></li></ul></article> <article class="defaultP" margin-top="true">Første ledd bokstav e skal lyde:<ul class="defaultList"><li data-li-identifier="e)" data-name="e)"><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">er transportert gjennom territorium tilhørende Det europeiske fellesskap, Sveits eller Tyrkia med eller uten midlertidig lagring på disse territorier, og deretter er reeksportert til Norge eller det berørte GSP-land i sin helhet eller i form av delsendinger, forutsatt at de har vært under tollmyndighetenes kontroll, og at de der ikke har gjennomgått annen behandling enn nevnt i bokstav b.</article></article></li></ul></article> <article class="defaultP" margin-top="true">§ 8-4-42 skal lyde:</article><article class="futureLegalArticle" data-name="§8-4-42" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8-4-42</span>. <span class="legalArticleTitle">Opprinnelsesbevis ved utførsel av vare med GSP-opprinnelse</span></span><article class="legalP" id="kapittel-1-foreslåttparagraf-1-ledd-1">Tollmyndighetene kan etter søknad utstede erstatningssertifikat formular A ved gjenutførsel av GSP-vare til Det europeiske fellesskap, Sveits eller Tyrkia dersom<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">opprinnelsen er dokumentert med et formular A attestert av tollmyndighetene eller annen kompetent myndighet i et GSP-land for utførsel til Norge, og</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">varen i Norge kontinuerlig har vært under tollmyndighetenes kontroll.</article></article></li></ul></article></article> <article class="defaultP" margin-top="true">§ 8-4-43 første ledd skal lyde:</article><article class="numberedLegalP" data-numerator="1" id="kapittel-1-nummer-6">(1) Ved utførsel av vare med norsk opprinnelse til et GSP-land med sikte på bearbeiding kan det utstedes opprinnelsesbevis for eventuell senere innførsel av den fremstilte varen til Norge, Det europeiske fellesskap, Sveits eller Tyrkia. Dersom den fremstilte varen sendes fra GSP-landet til Det europeiske fellesskap, Sveits eller Tyrkia, gjelder dette ikke for utførsel av varer omfattet av tolltariffen kapittel 1 til og med 24. Opprinnelsesbevis kan være<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-6-punkt-1"><article class="legalP" id="kapittel-1-nummer-6-punkt-1-ledd-1">varesertifikat EUR. 1 attestert av tollmyndighetene</article></article></li><li data-li-identifier="b)" data-name="b)"><article class="listArticle" id="kapittel-1-nummer-6-punkt-2"><article class="legalP" id="kapittel-1-nummer-6-punkt-2-ledd-1">opprinnelseserklæring utferdiget av eksportøren, jf. § 8-5-11 første ledd.</article></article></li></ul></article> <article class="defaultP" margin-top="true">§ 8-5-10 annet ledd skal lyde:</article><article class="legalP" id="kapittel-1-ledd-6">(2) Ved innførsel av vare fra GSP-land kan krav om preferansetoll dokumenteres med<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">opprinnelsessertifikat formular A utstedt av eksportøren, og attestert av kompetente myndigheter i eksportlandet</article></article></li><li data-li-identifier="b)" data-name="b)"><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">opprinnelseserklæring utferdiget av eksportøren, jf. § 8-5-11 første ledd</article></article></li><li data-li-identifier="c)" data-name="c)"><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">erklæring om varenes opprinnelse fra importøren eller</article></article></li><li data-li-identifier="d)" data-name="d)"><article class="listArticle" id="kapittel-1-ledd-6-punkt-4"><article class="legalP" id="kapittel-1-ledd-6-punkt-4-ledd-1">erstatningssertifikat formular A utstedt av en eksportør og attestert av tollmyndighetene eller annet kompetent myndighet i Det europeiske fellesskap, Sveits eller Tyrkia.</article></article></li></ul></article> <article class="defaultP" margin-top="true">§ 8-5-11 overskriften og første ledd skal lyde:</article><article class="futureLegalArticle" data-name="§8-5-11" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 8-5-11</span>. <span class="legalArticleTitle">Opprinnelseserklæring og erklæring fra importøren</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Ved innførsel av varer fra GSP-land kan krav om preferansetoll dokumenters med opprinnelseserklæring dersom verdien av opprinnelsesvarene i sendingen ikke overstiger 100&#xa0;000 kr.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2011-03-29-349/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene gis tilbakevirkende kraft fra 1. januar 2011.</article></section></main></body></html>