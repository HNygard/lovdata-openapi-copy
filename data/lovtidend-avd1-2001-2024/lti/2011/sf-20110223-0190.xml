<!DOCTYPE html><html lang="no"><head><title>Forskrift om miljøvennlig utforming av energirelaterte produkter (økodesignforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-02-23-190</dd><dt class="dokid">DokumentID</dt><dd class="dokid">LTI/forskrift/2011-02-23-190</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 2 s 291</dd><dt class="dateInForce">I kraft fra</dt><dd class="dateInForce">2011-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-08-20-956</li><li>forskrift/2002-03-12-259</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4a</li><li>forskrift/1999-08-20-949</li><li>forskrift/2010-10-12-1894</li></ul></dd><dt class="dateOfPublication">Kunngjort</dt><dd class="dateOfPublication">2011-02-25 14:40</dd><dt class="lastupdated">Rettet</dt><dd class="lastupdated">2011-04-15 (se nederst)</dd><dt class="journalNumber">Journalnummer</dt><dd class="journalNumber">2011-0142</dd><dt class="titleShort">Korttittel</dt><dd class="titleShort">Økodesignforskriften</dd><dt class="title">Tittel</dt><dd class="title">Forskrift om miljøvennlig utforming av energirelaterte produkter (økodesignforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Norges vassdrags- og energidirektorat 23. februar 2011 med hjemmel i lov 11. juni 1976 nr. 79 om kontroll med produkter og forbrukertjenester (produktkontrolloven) § 4a, jf. delegeringsvedtak 20. august 1999 nr. 949, jf. delegeringsvedtak 12. oktober 2010 nr. 1894. <br /><strong>EØS-henvisninger:</strong> EØS-avtalen vedlegg IV nr. 26 (direktiv 2005/32/EF), nr. 31 (forordning (EF) nr. 1275/2008 som endret ved forordning (EF) nr. 278/2009 og forordning (EF) nr. 642/2009), nr. 32 (forordning (EF) nr. 107/2009), nr. 33 (forordning (EF) nr. 244/2009 som endret ved forordning (EF) nr. 859/2009), nr. 34 (forordning (EF) nr. 245/2009), nr. 35 (forordning (EF) nr. 278/2009), nr. 36 (forordning (EF) nr. 640/2009), nr. 37 (forordning (EF) nr. 641/2009), nr. 38 (forordning (EF) nr. 642/2009), og nr. 39 (forordning (EF) nr. 643/2009).</dd><dt class="refid">RefID</dt><dd class="refid">forskrift/2011-02-23-190</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om miljøvennlig utforming av energirelaterte produkter (økodesignforskriften)<ul class="tocSubUl"><li>Kapittel 1. Formål, definisjoner, anvendelsesområde mv.<ul class="tocSubUl"><li>§ 1. Forskriftens formål</li><li>§ 2. Virkeområde</li><li>§ 3. Definisjoner</li><li>§ 4. Den ansvarlige</li></ul></li><li>Kapittel 2. Krav til energirelaterte produkter<ul class="tocSubUl"><li>§ 5. Krav til energirelaterte produkter</li><li>§ 6. CE-merking</li><li>§ 7. Samsvarserklæring</li><li>§ 8. Samsvarsvurdering</li><li>§ 9. Samsvarsformodning</li></ul></li><li>Kapittel 3. Produktspesifikke regler<ul class="tocSubUl"><li>§ 10. Elektriske og elektroniske husholdningsapparater og kontorutstyr med hensyn til energibruk i hvilestand og avslått tilstand</li><li>§ 11. Enkle digitale dekodere</li><li>§ 12. Ikke-retningsbestemte husholdningslamper</li><li>§ 13. Lysrør uten innebygd strømbegrenser, høyintensive utladningslamper og strømbegrensere og lysarmaturer som kan drive slike lamper</li><li>§ 14. Eksterne strømkilders bruk i ubelastet tilstand og deres gjennomsnittlige virkningsgrad i aktiv tilstand</li><li>§ 15. Elektriske motorer</li><li>§ 16. Frittstående sirkulasjonspumper uten pakkboks og produktintegrerte sirkulasjonspumper uten pakkboks</li><li>§ 17. Fjernsyn</li><li>§ 18. Kjøleinnretninger til husholdningsbruk</li></ul></li><li>Kapittel 4. Diverse bestemmelser<ul class="tocSubUl"><li>§ 19. Tilsyn og kontroll</li><li>§ 20. Pålegg og øvrige vedtak</li><li>§ 21. Tvangsmulkt</li><li>§ 22. Ikrafttredelse</li></ul></li><li>Forordninger</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2011-02-23-190" id="dokument"><h1>Forskrift om miljøvennlig utforming av energirelaterte produkter (økodesignforskriften)</h1><section class="section" data-name="kap1" id="kapittel-1" data-lovdata-URL="LTI/forskrift/2011-02-23-190/KAPITTEL_1"><h2>Kapittel 1. Formål, definisjoner, anvendelsesområde mv.</h2><article class="legalArticle" data-lovdata-URL="LTI/forskrift/2011-02-23-190/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens formål</span></h3><article class="legalP" id="kapittel-1-paragraf-1-ledd-1">Forskriften skal fremme utvikling og anvendelse av energieffektive og miljøvennlige energirelaterte produkter for å bidra til å begrense energibruken og belastningen på miljøet i hele produktenes livssyklus.</article><article class="legalP" id="kapittel-1-paragraf-1-ledd-2">Forskriften fastsetter rammene for fastleggelsen av de produktspesifikke regler for miljøvennlig utforming av energirelaterte produkter og har som tilleggsformål å sikre den frie bevegelighet av energirelaterte produkter innenfor EØS.</article></article><article class="legalArticle" data-lovdata-URL="LTI/forskrift/2011-02-23-190/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften får anvendelse på energirelaterte produkter med tilhørende komponenter og delkomponenter.</article><article class="legalP" id="kapittel-1-paragraf-2-ledd-2">Med komponenter og delkomponenter menes deler hvis miljøvirkning ikke kan vurderes selvstendig, samt deler som er beregnet for å inngå i produkter og som ikke kan bringes i omsetning eller tas i bruk som særskilte deler til sluttbrukere.</article><article class="legalP" id="kapittel-1-paragraf-2-ledd-3">Forskriften får ikke anvendelse på transportmidler til befordring av personer eller varer.</article></article><article class="legalArticle" data-lovdata-URL="LTI/forskrift/2011-02-23-190/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I forskriften forstås med:<ul class="defaultList"><li data-li-identifier="1)" data-name="1)"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1"><i>energirelatert produkt:</i> ethvert produkt som bringes i omsetning eller tas i bruk og som ved anvendelse innvirker på energibruken, herunder deler som har miljøvirkning som kan vurderes selvstendig og som er beregnet til å inngå i energirelaterte produkter som bringes i omsetning som individuelle deler for og/eller tas i bruk som individuelle deler av sluttbrukere,</article></article></li><li data-li-identifier="2)" data-name="2)"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1"><i>produktspesifikke regler:</i> regler inntatt i kapittel 3, som fastsetter krav til miljøvennlig utforming av bestemte energirelaterte produkter eller for miljøaspekter ved de samme produkter,</article></article></li><li data-li-identifier="3)" data-name="3)"><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1"><i>bringe i omsetning:</i> å gjøre et produkt tilgjengelig for første gang på EØS-markedet med henblikk på distribusjon eller anvendelse innenfor EØS enten mot betaling eller gratis og uansett salgsmetode,</article></article></li><li data-li-identifier="4)" data-name="4)"><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1"><i>ta i bruk:</i> en sluttbrukers første anvendelse innenfor EØS av et energirelatert produkt i tråd med produktets formål,</article></article></li><li data-li-identifier="5)" data-name="5)"><article class="listArticle" id="kapittel-1-paragraf-3-ledd-1-punkt-5"><article class="legalP" id="kapittel-1-paragraf-3-ledd-1-punkt-5-ledd-1"><i>produsent:</i> den fysiske eller juridiske person som produserer produkter som er omfattet av forskriften, og som etter § 4 kan være ansvarlig for at produktene er i samsvar med forskriften, ved omsetning og/eller ved at sluttbruker tar det i bruk under produsentens eget navn eller varemerke eller ved produsentens egen anvendelse,</article></article></li><li data-li-identifier="6)" data-name="6)"><article class="listArticle" id="kapittel-1-paragraf-3-ledd-1-punkt-6"><article class="legalP" id="kapittel-1-paragraf-3-ledd-1-punkt-6-ledd-1"><i>representant:</i> enhver fysisk eller juridisk person som er etablert innenfor EØS, og som har fått skriftlig mandat fra den ansvarlige til i dennes navn å oppfylle alle eller deler av de forpliktelser og formaliteter som er fastsatt i forskriften,</article></article></li><li data-li-identifier="7)" data-name="7)"><article class="listArticle" id="kapittel-1-paragraf-3-ledd-1-punkt-7"><article class="legalP" id="kapittel-1-paragraf-3-ledd-1-punkt-7-ledd-1"><i>importør:</i> enhver fysisk eller juridisk person som er etablert innenfor EØS, som bringer et produkt fra et tredjeland i omsetning på EØS-markedet som ledd i sin næringsvirksomhet, og som etter § 4 kan være ansvarlig for at produktene er i samsvar med forskriften,</article></article></li><li data-li-identifier="8)" data-name="8)"><article class="listArticle" id="kapittel-1-paragraf-3-ledd-1-punkt-8"><article class="legalP" id="kapittel-1-paragraf-3-ledd-1-punkt-8-ledd-1"><i>miljøaspekt:</i> et element eller en funksjon ved et produkt som kan inngå i et samspill med miljøet i løpet av dets livssyklus,</article></article></li><li data-li-identifier="9)" data-name="9)"><article class="listArticle" id="kapittel-1-paragraf-3-ledd-1-punkt-9"><article class="legalP" id="kapittel-1-paragraf-3-ledd-1-punkt-9-ledd-1"><i>livssyklus:</i> et produkts fortløpende og innbyrdes forbundne faser fra dets anvendelse som råmateriale til endelig fjerning,</article></article></li><li data-li-identifier="10)" data-name="10)"><article class="listArticle" id="kapittel-1-paragraf-3-ledd-1-punkt-10"><article class="legalP" id="kapittel-1-paragraf-3-ledd-1-punkt-10-ledd-1"><i>et produkts miljøvirkning:</i> resultatene av produsentenes håndtering av produktets miljøaspekter, slik det fremkommer i produktets tekniske dokumentasjon,</article></article></li><li data-li-identifier="11)" data-name="11)"><article class="listArticle" id="kapittel-1-paragraf-3-ledd-1-punkt-11"><article class="legalP" id="kapittel-1-paragraf-3-ledd-1-punkt-11-ledd-1"><i>forbedring av miljøvirkning:</i> prosessen til forbedring av et produkts miljøvirkning i løpet av en rekke produktgenerasjoner, men ikke nødvendigvis av alle produktets miljøaspekter samtidig,</article></article></li><li data-li-identifier="12)" data-name="12)"><article class="listArticle" id="kapittel-1-paragraf-3-ledd-1-punkt-12"><article class="legalP" id="kapittel-1-paragraf-3-ledd-1-punkt-12-ledd-1"><i>miljøvennlig utforming:</i> integrasjonen av miljøaspekter i produktutformingen med henblikk på å forbedre produktets miljøvirkning i hele dets livssyklus,</article></article></li><li data-li-identifier="13)" data-name="13)"><article class="listArticle" id="kapittel-1-paragraf-3-ledd-1-punkt-13"><article class="legalP" id="kapittel-1-paragraf-3-ledd-1-punkt-13-ledd-1"><i>krav til miljøvennlig utforming:</i> ethvert krav i tilknytning til et produkt eller til produktets utforming som har til formål å forbedre dets miljøvirkning eller ethvert krav om levering av opplysninger om et produkts miljøegenskaper,</article></article></li><li data-li-identifier="14)" data-name="14)"><article class="listArticle" id="kapittel-1-paragraf-3-ledd-1-punkt-14"><article class="legalP" id="kapittel-1-paragraf-3-ledd-1-punkt-14-ledd-1"><i>harmonisert standard:</i> en teknisk spesifikasjon vedtatt av et anerkjent standardiseringsorgan i henhold til et mandat fra EU-kommisjonen etter prosedyren fastsatt i europaparlaments- og rådsdirektiv 98/34/EF med det formål å fastlegge et europeisk krav som det ikke er obligatorisk å oppfylle.</article></article></li></ul></article></article><article class="legalArticle" data-lovdata-URL="LTI/forskrift/2011-02-23-190/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Den ansvarlige</span></h3><article class="legalP" id="kapittel-1-paragraf-4-ledd-1">Ansvaret for at et energirelatert produkt er i samsvar med bestemmelser fastsatt i eller i medhold av forskriften påhviler produsenten av det energirelaterte produktet eller dennes representant.</article><article class="legalP" id="kapittel-1-paragraf-4-ledd-2">Dersom produsenten ikke er etablert innenfor EØS, og det ikke finnes noen representant, påhviler ansvaret importøren av det energirelaterte produktet.</article><article class="legalP" id="kapittel-1-paragraf-4-ledd-3">Dersom importøren ikke er etablert innenfor EØS, påhviler ansvaret enhver fysisk eller juridisk person som bringer produktet i omsetning eller tar produktet i bruk i næringsvirksomhet.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2011-02-23-190/KAPITTEL_2"><h2>Kapittel 2. Krav til energirelaterte produkter</h2><article class="legalArticle" data-lovdata-URL="LTI/forskrift/2011-02-23-190/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Krav til energirelaterte produkter</span></h3><article class="legalP" id="kapittel-2-paragraf-1-ledd-1">Et energirelatert produkt som er omfattet av de produktspesifikke reglene i kapittel 3, kan kun bringes i omsetning eller tas i bruk i næringsvirksomhet dersom det er i samsvar med de produktspesifikke regler, er utstyrt med CE-merking etter § 6, har samsvarserklæring etter § 7 og det er foretatt en samsvarsvurdering etter § 8. Den ansvarlige skal sikre at vilkårene er oppfylt før produktet bringes i omsetning eller tas i bruk i næringsvirksomhet.</article></article><article class="legalArticle" data-lovdata-URL="LTI/forskrift/2011-02-23-190/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">CE-merking</span></h3><article class="legalP" id="kapittel-2-paragraf-2-ledd-1">CE-merkingen skal bestå av bokstavene «CE» og skal utformes slik:<p class="leddfortsettelse"><img height="352" src="static/LTI//ltavd1/filer/grafikk/sf-20110223-0190-01-01.gif" width="600" /></p></article><article class="legalP" id="kapittel-2-paragraf-2-ledd-2">CE-merkingen skal være minst 5 mm høy. Dersom CE-merkingen forminskes eller forstørres, skal modellens størrelsesforhold være som angitt i figuren inntatt i første ledd.</article><article class="legalP" id="kapittel-2-paragraf-2-ledd-3">CE-merkingen skal påføres produktet. Dersom dette ikke er mulig, skal den påføres emballasjen og de medfølgende dokumenter.</article><article class="legalP" id="kapittel-2-paragraf-2-ledd-4">Produktet må ikke være forsynt med merker som kan virke villedende om betydningen eller formen av CE-merket.</article></article><article class="legalArticle" data-lovdata-URL="LTI/forskrift/2011-02-23-190/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Samsvarserklæring</span></h3><article class="legalP" id="kapittel-2-paragraf-3-ledd-1">Den ansvarlige skal gjennom samsvarserklæringen sikre at produktet oppfyller alle relevante og produktspesifikke bestemmelser, og henvise til disse.</article><article class="legalP" id="kapittel-2-paragraf-3-ledd-2">I tillegg skal samsvarserklæringen inneholde følgende opplysninger:<ul class="defaultList"><li data-li-identifier="1)" data-name="1)"><article class="listArticle" id="kapittel-2-paragraf-3-ledd-2-punkt-1"><article class="legalP" id="kapittel-2-paragraf-3-ledd-2-punkt-1-ledd-1">navn og adresse på den ansvarlige,</article></article></li><li data-li-identifier="2)" data-name="2)"><article class="listArticle" id="kapittel-2-paragraf-3-ledd-2-punkt-2"><article class="legalP" id="kapittel-2-paragraf-3-ledd-2-punkt-2-ledd-1">en beskrivelse av modellen som er egnet til entydig å identifisere denne,</article></article></li><li data-li-identifier="3)" data-name="3)"><article class="listArticle" id="kapittel-2-paragraf-3-ledd-2-punkt-3"><article class="legalP" id="kapittel-2-paragraf-3-ledd-2-punkt-3-ledd-1">dersom relevant, referanser til de anvendte harmoniserte standarder,</article></article></li><li data-li-identifier="4)" data-name="4)"><article class="listArticle" id="kapittel-2-paragraf-3-ledd-2-punkt-4"><article class="legalP" id="kapittel-2-paragraf-3-ledd-2-punkt-4-ledd-1">dersom relevant, de øvrige anvendte tekniske og andre standarder og spesifikasjoner,</article></article></li><li data-li-identifier="5)" data-name="5)"><article class="listArticle" id="kapittel-2-paragraf-3-ledd-2-punkt-5"><article class="legalP" id="kapittel-2-paragraf-3-ledd-2-punkt-5-ledd-1">dersom relevant, henvisninger til annet regelverk som inneholder bestemmelser om den anvendte CE-merking, og</article></article></li><li data-li-identifier="6)" data-name="6)"><article class="listArticle" id="kapittel-2-paragraf-3-ledd-2-punkt-6"><article class="legalP" id="kapittel-2-paragraf-3-ledd-2-punkt-6-ledd-1">navn på og underskriften til den person som har rett til å forplikte den ansvarlige.</article></article></li></ul></article><article class="legalP" id="kapittel-2-paragraf-3-ledd-3">Den ansvarlige skal oppbevare alle utstedte samsvarserklæringer i 10 år etter fremstillingen av det siste produkt som samsvarserklæringen gjelder.</article></article><article class="legalArticle" data-lovdata-URL="LTI/forskrift/2011-02-23-190/§8" data-name="§8" id="kapittel-2-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Samsvarsvurdering</span></h3><article class="legalP" id="kapittel-2-paragraf-4-ledd-1">Samsvarsvurderingen skal utføres i henhold til bestemmelser om dette i de relevante produktspesifikke regler, samt i henhold til én av de to prosedyrene som beskrives henholdsvis i bilag IV og bilag V til europaparlaments- og rådsdirektiv 2005/32/EF. Dersom det er behørig begrunnet og står i forhold til risikoen, kan prosedyre for samsvarsvurdering i stedet utvelges blant de relevante moduler som er beskrevet i bilag II til rådet for den europeiske unions avgjørelse 93/465/EØF.</article><article class="legalP" id="kapittel-2-paragraf-4-ledd-2">Dersom et produkt er utformet av en organisasjon som er EMAS-registrert i medhold av forurensningsforskriften kapittel 38, og organisasjonens utformingsfunksjon er omfattet av EMAS-registreringen, antas det at vilkåret i første ledd er oppfylt.</article><article class="legalP" id="kapittel-2-paragraf-4-ledd-3">Den ansvarlige skal oppbevare alle relevante dokumenter om den gjennomførte samsvarsvurdering i 10 år etter fremstillingen av det siste produkt som samsvarsvurderingen gjelder.</article></article><article class="legalArticle" data-lovdata-URL="LTI/forskrift/2011-02-23-190/§9" data-name="§9" id="kapittel-2-paragraf-5"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Samsvarsformodning</span></h3><article class="legalP" id="kapittel-2-paragraf-5-ledd-1">Et produkt som er CE-merket etter § 6, antas å være i samsvar med de relevante produktspesifikke regler.</article><article class="legalP" id="kapittel-2-paragraf-5-ledd-2">Et produkt som er utformet i tråd med harmoniserte standarder, hvis referansenumre er offentliggjort i Den Europeiske Unions Tidende, antas å være i samsvar med de krav i relevante produktspesifikke regler som omfattes av de anvendte harmoniserte standarder.</article><article class="legalP" id="kapittel-2-paragraf-5-ledd-3">Et produkt som er miljømerket i tråd med lov 18. desember 1981 nr. 90 om merking av forbruksvarer m.v. § 6b om EØS-ordning for frivillig miljømerking antas å være i samsvar med de relevante produktspesifikke regler.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2011-02-23-190/KAPITTEL_3"><h2>Kapittel 3. Produktspesifikke regler</h2><article class="legalArticle" data-lovdata-URL="LTI/forskrift/2011-02-23-190/§10" data-name="§10" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Elektriske og elektroniske husholdningsapparater og kontorutstyr med hensyn til energibruk i hvilestand og avslått tilstand</span></h3><article class="legalP" id="kapittel-3-paragraf-1-ledd-1">EØS-avtalen vedlegg IV nr. 31 (forordning (EF) nr. 1275/2008, som endret ved forordning (EF) nr. 278/2009 og forordning (EF) nr. 642/2009) om gjennomføring av europaparlaments- og rådsdirektiv 2005/32/EF når det gjelder krav til miljøvennlig utforming av elektriske og elektroniske husholdningsapparater og kontorutstyr med hensyn til energibruk i hvilestand og avslått tilstand gjelder som forskrift med de tilpasninger som følger av vedlegg IV, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2011-02-23-190/§11" data-name="§11" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Enkle digitale dekodere</span></h3><article class="legalP" id="kapittel-3-paragraf-2-ledd-1">EØS-avtalen vedlegg IV nr. 32 (forordning (EF) nr. 107/2009) om gjennomføring av europaparlaments- og rådsdirektiv 2005/32/EF når det gjelder krav til miljøvennlig utforming av enkle digitale dekodere gjelder som forskrift med de tilpasninger som følger av vedlegg IV, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2011-02-23-190/§12" data-name="§12" id="kapittel-3-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Ikke-retningsbestemte husholdningslamper</span></h3><article class="legalP" id="kapittel-3-paragraf-3-ledd-1">EØS-avtalen vedlegg IV nr. 33 (forordning (EF) nr. 244/2009, som endret ved forordning (EF) nr. 859/2009) om gjennomføring av europaparlaments- og rådsdirektiv 2005/32/EF når det gjelder krav til miljøvennlig utforming av ikke-retningsbestemte husholdningslamper gjelder som forskrift med de tilpasninger som følger av vedlegg IV, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2011-02-23-190/§13" data-name="§13" id="kapittel-3-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Lysrør uten innebygd strømbegrenser, høyintensive utladningslamper og strømbegrensere og lysarmaturer som kan drive slike lamper</span></h3><article class="legalP" id="kapittel-3-paragraf-4-ledd-1">EØS-avtalen vedlegg IV nr. 34 (forordning (EF) nr. 245/2009) om gjennomføring av europaparlaments- og rådsdirektiv 2005/32/EF når det gjelder krav til miljøvennlig utforming av lysrør uten innebygd strømbegrenser, høyintensive utladningslamper og av strømbegrensere og lysarmaturer som kan drive slike lamper gjelder som forskrift med de tilpasninger som følger av vedlegg IV, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2011-02-23-190/§14" data-name="§14" id="kapittel-3-paragraf-5"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Eksterne strømkilders bruk i ubelastet tilstand og deres gjennomsnittlige virkningsgrad i aktiv tilstand</span></h3><article class="legalP" id="kapittel-3-paragraf-5-ledd-1">EØS-avtalen vedlegg IV nr. 35 (forordning (EF) nr. 278/2009) om gjennomføring av europaparlaments- og rådsdirektiv 2005/32/EF når det gjelder krav til miljøvennlig utforming av eksterne strømkilders bruk i ubelastet tilstand og til deres gjennomsnittlige virkningsgrad i aktiv tilstand gjelder som forskrift med de tilpasninger som følger av vedlegg IV, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2011-02-23-190/§15" data-name="§15" id="kapittel-3-paragraf-6"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Elektriske motorer</span></h3><article class="legalP" id="kapittel-3-paragraf-6-ledd-1">EØS-avtalen vedlegg IV nr. 36 (forordning (EF) nr. 640/2009) om gjennomføring av europaparlaments- og rådsdirektiv 2005/32/EF når det gjelder krav til miljøvennlig utforming av elektriske motorer gjelder som forskrift med de tilpasninger som følger av vedlegg IV, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2011-02-23-190/§16" data-name="§16" id="kapittel-3-paragraf-7"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Frittstående sirkulasjonspumper uten pakkboks og produktintegrerte sirkulasjonspumper uten pakkboks</span></h3><article class="legalP" id="kapittel-3-paragraf-7-ledd-1">EØS-avtalen vedlegg IV nr. 37 (forordning (EF) nr. 641/2009) om gjennomføring av europaparlaments- og rådsdirektiv 2005/32/EF når det gjelder krav til miljøvennlig utforming av frittstående sirkulasjonspumper uten pakkboks og produktintegrerte sirkulasjonspumper uten pakkboks gjelder som forskrift med de tilpasninger som følger av vedlegg IV, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2011-02-23-190/§17" data-name="§17" id="kapittel-3-paragraf-8"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Fjernsyn</span></h3><article class="legalP" id="kapittel-3-paragraf-8-ledd-1">EØS-avtalen vedlegg IV nr. 38 (forordning (EF) nr. 642/2009) om gjennomføring av europaparlaments- og rådsdirektiv 2005/32/EF når det gjelder krav til miljøvennlig utforming av fjernsyn gjelder som forskrift med de tilpasninger som følger av vedlegg IV, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2011-02-23-190/§18" data-name="§18" id="kapittel-3-paragraf-9"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Kjøleinnretninger til husholdningsbruk</span></h3><article class="legalP" id="kapittel-3-paragraf-9-ledd-1">EØS-avtalen vedlegg IV nr. 39 (forordning (EF) nr. 643/2009) om gjennomføring av europaparlaments- og rådsdirektiv 2005/32/EF når det gjelder krav til miljøvennlig utforming av kjøleinnretninger til husholdningsbruk gjelder som forskrift med de tilpasninger som følger av vedlegg IV, protokoll 1 til avtalen og avtalen for øvrig.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2011-02-23-190/KAPITTEL_4"><h2>Kapittel 4. Diverse bestemmelser</h2><article class="legalArticle" data-lovdata-URL="LTI/forskrift/2011-02-23-190/§19" data-name="§19" id="kapittel-4-paragraf-1"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Tilsyn og kontroll</span></h3><article class="legalP" id="kapittel-4-paragraf-1-ledd-1">Norges vassdrags- og energidirektorat fører tilsyn med at bestemmelser fastsatt i eller med hjemmel i forskriften blir oppfylt.</article><article class="legalP" id="kapittel-4-paragraf-1-ledd-2">Produsent og importør av et energirelatert produkt og enhver fysisk eller juridisk person som bringer et energirelatert produkt i omsetning eller tar produktet i bruk i næringsvirksomhet, samt de forannevntes representanter, plikter å medvirke til gjennomføring av tilsyn. Dette omfatter blant annet å fremskaffe opplysninger og dokumentasjon som er nødvendig for å gjennomføre tilsynet.</article></article><article class="legalArticle" data-lovdata-URL="LTI/forskrift/2011-02-23-190/§20" data-name="§20" id="kapittel-4-paragraf-2"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Pålegg og øvrige vedtak</span></h3><article class="legalP" id="kapittel-4-paragraf-2-ledd-1">Norges vassdrags- og energidirektorat kan gi de pålegg og treffe de øvrige vedtak som er nødvendige for gjennomføring av forskriften og vedtak fastsatt med hjemmel i forskriften.</article><article class="legalP" id="kapittel-4-paragraf-2-ledd-2">Vedtak etter første ledd kan blant annet gå ut på<ul class="defaultList"><li data-li-identifier="1)" data-name="1)"><article class="listArticle" id="kapittel-4-paragraf-2-ledd-2-punkt-1"><article class="legalP" id="kapittel-4-paragraf-2-ledd-2-punkt-1-ledd-1">å bringe et energirelatert produkt i samsvar med denne forskriften,</article></article></li><li data-li-identifier="2)" data-name="2)"><article class="listArticle" id="kapittel-4-paragraf-2-ledd-2-punkt-2"><article class="legalP" id="kapittel-4-paragraf-2-ledd-2-punkt-2-ledd-1">innen 10 dager etter mottakelse av pålegg eller vedtak å stille til rådighet slik dokumentasjon som den ansvarlige er pliktig å oppbevare etter § 7 og § 8,</article></article></li><li data-li-identifier="3)" data-name="3)"><article class="listArticle" id="kapittel-4-paragraf-2-ledd-2-punkt-3"><article class="legalP" id="kapittel-4-paragraf-2-ledd-2-punkt-3-ledd-1">uttak av prøver på eller fra energirelaterte produkter,</article></article></li><li data-li-identifier="4)" data-name="4)"><article class="listArticle" id="kapittel-4-paragraf-2-ledd-2-punkt-4"><article class="legalP" id="kapittel-4-paragraf-2-ledd-2-punkt-4-ledd-1">begrensning av eller forbud mot omsetning av eller adgangen til å ta i bruk et energirelatert produkt.</article></article></li></ul></article></article><article class="legalArticle" data-lovdata-URL="LTI/forskrift/2011-02-23-190/§21" data-name="§21" id="kapittel-4-paragraf-3"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Tvangsmulkt</span></h3><article class="legalP" id="kapittel-4-paragraf-3-ledd-1">Ved overtredelse av vedtak gitt med hjemmel i forskriften kan Norges vassdrags- og energidirektorat ilegge tvangsmulkt. Pålegg om tvangsmulkt er tvangsgrunnlag for utlegg. Tvangsmulkt tilfaller statskassen.</article><article class="legalP" id="kapittel-4-paragraf-3-ledd-2">Norges vassdrags- og energidirektorat bestemmer når mulkten begynner å løpe og kan helt eller delvis frafalle kravet om påløpt mulkt.</article></article><article class="legalArticle" data-lovdata-URL="LTI/forskrift/2011-02-23-190/§22" data-name="§22" id="kapittel-4-paragraf-4"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-4-ledd-1">Forskriften trer i kraft 1. mars 2011. Fra samme tidspunkt oppheves forskrift 20. august 1999 nr. 956 om energieffektivitetskrav til elektriske hushaldskjøleskap og -frysarar og kombinasjonar av slike og forskrift 12. mars 2002 nr. 259 om energieffektivitetskrav til strømbegrensere i lysstoffrør.</article></article></section><section class="section" id="kapittel-5" data-lovdata-URL="LTI/forskrift/2011-02-23-190/KAPITTEL_5"><h2>Forordninger</h2><article class="defaultP">For å lese forordning (EF) nr. 107/2009 i pdf se her: (pdf)</article><article class="legalP" data-text-size="small" id="kapittel-5-ledd-1">Uoffisiell versjon.</article> <article class="defaultP" margin-top="true">For å lese forordning (EF) nr. 244/2009 i pdf se her: (pdf)</article><article class="legalP" data-text-size="small" id="kapittel-5-ledd-2">Uoffisiell versjon.</article> <article class="defaultP" margin-top="true">For å lese forordning (EF) nr. 245/2009 i pdf se her: (pdf)</article><article class="legalP" data-text-size="small" id="kapittel-5-ledd-3">Uoffisiell versjon.</article> <article class="defaultP" margin-top="true">For å lese forordning (EF) nr. 278/2009 i pdf se her: (pdf)</article><article class="legalP" data-text-size="small" id="kapittel-5-ledd-4">Uoffisiell versjon.</article> <article class="defaultP" margin-top="true">For å lese forordning (EF) nr. 640/2009 i pdf se her: (pdf)</article><article class="legalP" data-text-size="small" id="kapittel-5-ledd-5">Uoffisiell versjon.</article> <article class="defaultP" margin-top="true">For å lese forordning (EF) nr. 641/2009 i pdf se her: (pdf)</article><article class="legalP" data-text-size="small" id="kapittel-5-ledd-6">Uoffisiell versjon.</article> <article class="defaultP" margin-top="true">For å lese forordning (EF) nr. 642/2009 i pdf se her: (pdf)</article><article class="legalP" data-text-size="small" id="kapittel-5-ledd-7">Uoffisiell versjon.</article> <article class="defaultP" margin-top="true">For å lese forordning (EF) nr. 643/2009 i pdf se her: (pdf)</article><article class="legalP" data-text-size="small" id="kapittel-5-ledd-8">Uoffisiell versjon.</article> <article class="defaultP" margin-top="true">For å lese forordning (EF) nr. 859/2009 i pdf se her: (pdf)</article><article class="legalP" data-text-size="small" id="kapittel-5-ledd-9">Uoffisiell versjon.</article> <article class="defaultP" margin-top="true">For å lese forordning (EF) nr. 1275/2009 i pdf se her: (pdf)</article><article class="legalP" data-text-size="small" id="kapittel-5-ledd-10">Uoffisiell versjon.</article></section><section class="section" id="kapittel-6" data-lovdata-URL="LTI/forskrift/2011-02-23-190/KAPITTEL_6"><h2>Rettelser</h2><article class="defaultP" data-text-size="small"><strong>Publisert:</strong> I 2011 hefte 4 (Rettelse)</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">Under punktet forordninger skal siste henvisning lyde:</article> <article class="defaultP" margin-top="true">For å lese forordning (EF) nr. 1275/<i>2008</i> i pdf se her:</article></section></main></body></html>