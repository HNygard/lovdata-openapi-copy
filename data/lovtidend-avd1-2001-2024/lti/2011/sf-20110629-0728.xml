<!DOCTYPE html><html lang="no"><head><title>Forskrift om endring i forskrift om fôrvarer</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-06-29-728</dd><dt class="dokid">DokumentID</dt><dd class="dokid">LTI/forskrift/2011-06-29-728</dd><dt class="ministry">Departement</dt><dd class="ministry"><ul><li>Landbruks- og matdepartementet</li><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 7 s 1011</dd><dt class="dateInForce">I kraft fra</dt><dd class="dateInForce">2011-06-29</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-11-07-1290</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§5</li><li>lov/2003-12-19-124/§6</li><li>lov/2003-12-19-124/§7</li><li>lov/2003-12-19-124/§9</li><li>lov/2003-12-19-124/§15</li><li>lov/2003-12-19-124/§17</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2011-07-08 15:50</dd><dt class="journalNumber">Journalnummer</dt><dd class="journalNumber">2011-0557</dd><dt class="titleShort">Korttittel</dt><dd class="titleShort">Endr. i forskrift om forvarer</dd><dt class="title">Tittel</dt><dd class="title">Forskrift om endring i forskrift om fôrvarer</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet og Fiskeri- og kystdepartementet 29. juni 2011 med hjemmel i lov 19. desember 2003 nr. 124 om matproduksjon og mattrygghet mv. (matloven) § 5, § 6, § 7, § 9, § 15 og § 17 jf. delegeringsvedtak 19. desember 2003 nr. 1790.</dd><dt class="refid">RefID</dt><dd class="refid">forskrift/2011-06-29-728</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om fôrvarer<ul class="tocSubUl"><li>I<ul class="tocSubUl"><li>§ 11. Krav til virksomhetens melding og kontroll ved innførsel av fôrvarer</li><li>§ 13. Krav til kontroll i produksjonsanlegg for fôrblandinger</li><li>§ 14. Særskilte plikter for virksomhetene</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2011-06-29-728" id="dokument"><h1>Forskrift om endring i forskrift om fôrvarer</h1><section class="section" data-name="kapI" id="kapittel-1" data-lovdata-URL="LTI/forskrift/2011-06-29-728/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 7. november 2002 nr. 1290 om fôrvarer gjøres følgende endringer:</article> <article class="defaultP" margin-top="true">Tittel til kapittel V skal lyde:</article><span class="futuretitle" id="kapittel-1-foreslåttittel-1">V – Bestemmelser om salmonella og krav til virksomhetenes salmonellakontroll</span> <article class="defaultP" margin-top="true">§ 11 skal lyde:</article><article class="futureLegalArticle" data-name="§11" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Krav til virksomhetens melding og kontroll ved innførsel av fôrvarer</span></span><article class="legalP" id="kapittel-1-foreslåttparagraf-1-ledd-1">Den som innfører fôrvarer til landdyr og fôrmidler til et lageranlegg, skal sørge for at det blir tatt ut prøver og gjennomført analyser for salmonella i henhold til vedlegg 14.</article><article class="legalP" id="kapittel-1-foreslåttparagraf-1-ledd-2">Den som innfører fôrvarer til akvatiske dyr og fôrmidler til et lageranlegg, skal sørge for at det blir tatt ut prøver og gjennomført analyser for salmonella i henhold til et egenkontrollsystem basert på HACCP-prinsippene.</article></article> <article class="defaultP" margin-top="true">§ 12 siste ledd oppheves.</article> <article class="defaultP" margin-top="true">§ 13 skal lyde:</article><article class="futureLegalArticle" data-name="§13" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Krav til kontroll i produksjonsanlegg for fôrblandinger</span></span><article class="legalP" id="kapittel-1-foreslåttparagraf-2-ledd-1">I produksjonsanlegg for fôrblandinger til landdyr, skal virksomheten gjennomføre kontroll for salmonella i henhold til vedlegg 14 del B.</article><article class="legalP" id="kapittel-1-foreslåttparagraf-2-ledd-2">I produksjonsanlegg for fôrblandinger til akvatiske dyr skal virksomheten gjennomføre prøvetaking og analyse for salmonella i henhold til et egenkontrollsystem basert på HACCP-prinsippene. Prøvene skal analyseres som beskrevet i vedlegg 14 del A pkt. 4.0.</article></article> <article class="defaultP" margin-top="true">§ 14 skal lyde:</article><article class="futureLegalArticle" data-name="§14" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Særskilte plikter for virksomhetene</span></span><article class="legalP" id="kapittel-1-foreslåttparagraf-3-ledd-1">Virksomheter som er godkjennings- eller registreringspliktige i henhold til forskrift 14. januar 2010 nr. 39 om fôrhygiene (fôrhygieneforskriften), skal forebygge introduksjon av salmonellabakterier til anlegg, produksjonsutstyr og fôrvarer.</article><article class="legalP" id="kapittel-1-foreslåttparagraf-3-ledd-2">Når salmonella påvises i anlegg, produksjonsutstyr eller fôrvarer hos virksomheter som er godkjennings- eller registreringspliktige i henhold til fôrhygieneforskriften, skal virksomheten varsle Mattilsynet og iverksette nødvendige tiltak for å desimere forekomsten av salmonellabakterier.</article><article class="legalP" id="kapittel-1-foreslåttparagraf-3-ledd-3">Virksomheten skal avgi en skriftlig rapport til Mattilsynet om iverksatte tiltak og om sluttførte tiltak som følge av påvisningen.</article></article> <article class="defaultP" margin-top="true">Vedlegg 1 del B oppheves.</article> <article class="defaultP" margin-top="true">Vedlegg 1 del C skal lyde:</article><span class="futuretitle" id="kapittel-1-foreslåttittel-2">C. Grense for uønskede mikroorganismer i fôrblandinger</span><article class="legalP" id="kapittel-1-ledd-2">Det er forbudt å omsette og bruke fôrblandinger som inneholder salmonellabakterier. Fravær av salmonellabakterier i fôrblandinger skal dokumenteres som beskrevet i vedlegg 14.</article><article class="legalP" id="kapittel-1-ledd-3">Når det gjelder fôring med partier av fôr til akvatiske dyr med andre analyseresultater enn kravet nevnt over, må dette vurderes i hvert enkelt tilfelle.</article> <article class="defaultP" margin-top="true">Tittel til vedlegg 14 skal lyde:</article><span class="futuretitle" id="kapittel-1-foreslåttittel-3">Vedlegg 14 – Salmonellakontroll</span> <article class="defaultP" margin-top="true">Tittel til vedlegg 14 del A skal lyde:</article><span class="futuretitle" id="kapittel-1-foreslåttittel-4">A. Krav til virksomhetenes kontroll for salmonella i fôr</span> <article class="defaultP" margin-top="true">Vedlegg 14 del A pkt. 1.0 skal lyde:</article><article class="marginIdArticle" id="kapittel-1-punkt-1"><span class="data-marginOriginalId">1.0</span><span class="miscHeadline"><i>Fôrmidler og fôrblandinger til landdyr som skal kontrolleres for salmonella</i></span><article class="legalP" id="kapittel-1-punkt-1-ledd-1">Før et innført fôrmiddel eller en fôrblanding, som er ment til fôring av landdyr distribueres, omsettes eller brukes, skal virksomheten dokumentere ved analyse, at det ikke er påvist salmonella.</article><article class="legalP" id="kapittel-1-punkt-1-ledd-2">Fôrmidler som tilhører kategoriene nevnt nedenfor skal kontrolleres:<ul class="defaultList"><li data-li-identifier="1." data-name="1."><article class="listArticle" id="kapittel-1-punkt-1-ledd-2-punkt-1"><article class="legalP" id="kapittel-1-punkt-1-ledd-2-punkt-1-ledd-1">Korn</article></article></li><li data-li-identifier="2." data-name="2."><article class="listArticle" id="kapittel-1-punkt-1-ledd-2-punkt-2"><article class="legalP" id="kapittel-1-punkt-1-ledd-2-punkt-2-ledd-1">Produkter og biprodukter av korn</article></article></li><li data-li-identifier="3." data-name="3."><article class="listArticle" id="kapittel-1-punkt-1-ledd-2-punkt-3"><article class="legalP" id="kapittel-1-punkt-1-ledd-2-punkt-3-ledd-1">Oljefrø</article></article></li><li data-li-identifier="4." data-name="4."><article class="listArticle" id="kapittel-1-punkt-1-ledd-2-punkt-4"><article class="legalP" id="kapittel-1-punkt-1-ledd-2-punkt-4-ledd-1">Produkter og biprodukter av oljefrø</article></article></li><li data-li-identifier="5." data-name="5."><article class="listArticle" id="kapittel-1-punkt-1-ledd-2-punkt-5"><article class="legalP" id="kapittel-1-punkt-1-ledd-2-punkt-5-ledd-1">Produkter og biprodukter av belgvekstfrø</article></article></li><li data-li-identifier="6." data-name="6."><article class="listArticle" id="kapittel-1-punkt-1-ledd-2-punkt-6"><article class="legalP" id="kapittel-1-punkt-1-ledd-2-punkt-6-ledd-1">Produkter og biprodukter av knollvekster</article></article></li><li data-li-identifier="7." data-name="7."><article class="listArticle" id="kapittel-1-punkt-1-ledd-2-punkt-7"><article class="legalP" id="kapittel-1-punkt-1-ledd-2-punkt-7-ledd-1">Produkter og biprodukter fra sukkerproduksjon</article></article></li><li data-li-identifier="8." data-name="8."><article class="listArticle" id="kapittel-1-punkt-1-ledd-2-punkt-8"><article class="legalP" id="kapittel-1-punkt-1-ledd-2-punkt-8-ledd-1">Produkter og biprodukter fra bearbeiding av frukt</article></article></li><li data-li-identifier="9." data-name="9."><article class="listArticle" id="kapittel-1-punkt-1-ledd-2-punkt-9"><article class="legalP" id="kapittel-1-punkt-1-ledd-2-punkt-9-ledd-1">Tørkede fôrvekster, grasmjøl mv.</article></article></li><li data-li-identifier="10." data-name="10."><article class="listArticle" id="kapittel-1-punkt-1-ledd-2-punkt-10"><article class="legalP" id="kapittel-1-punkt-1-ledd-2-punkt-10-ledd-1">Produkter fra bakeri- og pastaindustrien.</article></article></li></ul></article><article class="legalP" id="kapittel-1-punkt-1-ledd-3">Fôrmidler i gruppe 3 og 4, samt produkter og biprodukter av mais i gruppe 2 er klassifisert som risikofôrvarer.</article><article class="legalP" id="kapittel-1-punkt-1-ledd-4">Fôrblandinger som inneholder disse fôrmidlene, til drøvtyggere, svin, fjørfe og andre produksjonsdyr, unntatt akvatiske dyr, skal kontrolleres.</article></article> <article class="defaultP" margin-top="true">Tittel til vedlegg 14 del A pkt. 2.0 skal lyde:</article><article class="marginIdArticle" id="kapittel-1-punkt-2"><span class="data-marginOriginalId">2.0</span><span class="miscHeadline"><i>Fôrmidler og -blandinger til landdyr, som er unntatt</i></span></article> <article class="defaultP" margin-top="true">Tittel til vedlegg 14 del A pkt. 3.0 skal lyde:</article><article class="marginIdArticle" id="kapittel-1-punkt-3"><span class="data-marginOriginalId">3.0</span><span class="miscHeadline"><i>Prøvetaking av fôrvarer til landdyr</i></span></article> <article class="defaultP" margin-top="true">Vedlegg 14 del A pkt. 4.0 skal lyde:</article><article class="marginIdArticle" id="kapittel-1-punkt-4"><span class="data-marginOriginalId">4.0</span><span class="miscHeadline"><i>Analysemetoder og laboratorier</i></span><article class="legalP" id="kapittel-1-punkt-4-ledd-1">Prøvene skal analyseres i henhold til metode beskrevet av «Nordisk metodikkomité for næringsmidler» (NMKL) eller ISO-metode 6579 eller tilsvarende validerte metode. Analysene skal utføres ved laboratorier som er akkreditert for metodene.</article></article> <article class="defaultP" margin-top="true">Vedlegg 14 del A pkt. 5.0 skal lyde:</article><article class="marginIdArticle" id="kapittel-1-punkt-5"><span class="data-marginOriginalId">5.0</span><span class="miscHeadline"><i>Dokumentasjon av salmonellakontroll og rapportering ved påvisning</i></span><article class="legalP" id="kapittel-1-punkt-5-ledd-1">Dokumentasjon på at virksomheten har gjennomført kontroll for salmonella skal ved forespørsel legges fram for tilsynsmyndigheten. Det skal kunne bekreftes at prøvetaking, analyser mv. er utført i henhold til bestemmelsene.</article><article class="legalP" id="kapittel-1-punkt-5-ledd-2">Ved påvisning av salmonella skal bestemmelsene om rapportering og tiltak følges i henhold til § 14. Alle påvisninger av salmonella skal serotypes.</article><article class="legalP" id="kapittel-1-punkt-5-ledd-3">Alle analyseresultater skal til enhver tid være tilgjengelige for tilsynsmyndigheten og arkiveres i minst to år.</article></article> <article class="defaultP" margin-top="true">Vedlegg 14 del B skal lyde:</article><span class="futuretitle" id="kapittel-1-foreslåttittel-5">B. Krav til virksomheter ved kontroll for salmonella i produksjonsanlegg for fôrblandinger til landdyr og i anlegg som lagrer importerte fôrvarer til landdyr</span><article class="marginIdArticle" id="kapittel-1-punkt-6"><span class="data-marginOriginalId">1.0</span><span class="miscHeadline"><i>Generelt</i></span><article class="legalP" id="kapittel-1-punkt-6-ledd-1">Prøver skal tas av den ansvarlige for tilvirkningen eller annet personell som er instruert for dette.</article><article class="legalP" id="kapittel-1-punkt-6-ledd-2">Prøvene skal analyseres i henhold til metode beskrevet av «Nordisk metodikkomité for næringsmidler» (NMKL) eller ISO-metode 6579 eller tilsvarende validerte metode. Analysene skal utføres ved laboratorium som er akkreditert for metodene.</article><article class="legalP" id="kapittel-1-punkt-6-ledd-3">Ved påvisning av salmonella skal bestemmelsene om rapportering og tiltak følges i henhold til § 14 alle påvisninger skal serotypes.</article><article class="legalP" id="kapittel-1-punkt-6-ledd-4">Analyseresultater skal til enhver tid være tilgjengelige for tilsynsmyndighetene og arkiveres i minst to år.</article></article><article class="marginIdArticle" id="kapittel-1-punkt-7"><span class="data-marginOriginalId">2.0</span><span class="miscHeadline"><i>Virksomhetens kontroll i produksjonsanlegg for tørrfôrblandinger til landdyr</i></span><article class="legalP" id="kapittel-1-punkt-7-ledd-1">Egnet prøvemateriale er fôrrester, kakedannelser, belegg og støv.</article><article class="legalP" id="kapittel-1-punkt-7-ledd-2">Kontrollpunktene er:<ul class="defaultList"><li data-li-identifier="1." data-name="1."><article class="listArticle" id="kapittel-1-punkt-7-ledd-2-punkt-1"><article class="legalP" id="kapittel-1-punkt-7-ledd-2-punkt-1-ledd-1">Transportutstyr fra råvareinntak fram til og med blander (elevatorbunner mv.).</article></article></li><li data-li-identifier="2." data-name="2."><article class="listArticle" id="kapittel-1-punkt-7-ledd-2-punkt-2"><article class="legalP" id="kapittel-1-punkt-7-ledd-2-punkt-2-ledd-1">Aspiratør, avsug og filter på råvaresiden.</article></article></li><li data-li-identifier="3." data-name="3."><article class="listArticle" id="kapittel-1-punkt-7-ledd-2-punkt-3"><article class="legalP" id="kapittel-1-punkt-7-ledd-2-punkt-3-ledd-1">Kjøler eller toppen av blander når blandingen ikke varmebehandles.</article></article></li><li data-li-identifier="4." data-name="4."><article class="listArticle" id="kapittel-1-punkt-7-ledd-2-punkt-4"><article class="legalP" id="kapittel-1-punkt-7-ledd-2-punkt-4-ledd-1">Rommet og området rundt kjøler der denne står plassert.</article></article></li><li data-li-identifier="5." data-name="5."><article class="listArticle" id="kapittel-1-punkt-7-ledd-2-punkt-5"><article class="legalP" id="kapittel-1-punkt-7-ledd-2-punkt-5-ledd-1">Transportutstyr til ferdigvaresilo og topp/utløp i ferdigvaresilo.</article></article></li></ul></article><article class="legalP" id="kapittel-1-punkt-7-ledd-3">Følgende prøver som bør bestå av flere delprøver, skal tas for salmonellakontroll:<ul class="defaultList"><li><article class="listArticle" id="kapittel-1-punkt-7-ledd-3-punkt-1"><article class="legalP" id="kapittel-1-punkt-7-ledd-3-punkt-1-ledd-1">Prøve nr. 1 (ca. 50–60 g) består av like store delprøver fra kontrollpunktene 1 og 2. Prøve nr. 2 (ca. 50–60 g) består av like store delprøver fra kontrollpunkt 3.</article></article></li><li><article class="listArticle" id="kapittel-1-punkt-7-ledd-3-punkt-2"><article class="legalP" id="kapittel-1-punkt-7-ledd-3-punkt-2-ledd-1">Prøve nr. 3 (ca. 50–60 g) består av like store delprøver fra kontrollpunktene 4 og 5.</article></article></li></ul></article><article class="legalP" id="kapittel-1-punkt-7-ledd-4">Frekvensen av prøvetaking og -analyse er minimum hver 14. dag med unntak av:<ul class="defaultList"><li data-li-identifier="1." data-name="1."><article class="listArticle" id="kapittel-1-punkt-7-ledd-4-punkt-1"><article class="legalP" id="kapittel-1-punkt-7-ledd-4-punkt-1-ledd-1">Produksjonslinjer for varmebehandlede blandinger til svin og drøvtyggere med en årlig produksjon på under 10&#xa0;000 tonn. For disse er frekvensen hver 4. uke</article></article></li><li data-li-identifier="2." data-name="2."><article class="listArticle" id="kapittel-1-punkt-7-ledd-4-punkt-2"><article class="legalP" id="kapittel-1-punkt-7-ledd-4-punkt-2-ledd-1">Produksjonslinjer som baserer seg på varmebehandlede proteinkonsentrater og norsk korn. For disse er frekvensen hvert kvartal.</article></article></li></ul></article></article><article class="marginIdArticle" id="kapittel-1-punkt-8"><span class="data-marginOriginalId">3.0</span><span class="miscHeadline"><i>Virksomhetens kontroll i lageranlegg for innførte fôrmidler til landdyr</i></span><article class="legalP" id="kapittel-1-punkt-8-ledd-1">Egnet prøvemateriale er fôrrester, kakedannelser, belegg og støv.</article><article class="legalP" id="kapittel-1-punkt-8-ledd-2">Kontrollpunktene er:<ul class="defaultList"><li data-li-identifier="1." data-name="1."><article class="listArticle" id="kapittel-1-punkt-8-ledd-2-punkt-1"><article class="legalP" id="kapittel-1-punkt-8-ledd-2-punkt-1-ledd-1">Losse- og lasteaggregat med tilhørende filter.</article></article></li><li data-li-identifier="2." data-name="2."><article class="listArticle" id="kapittel-1-punkt-8-ledd-2-punkt-2"><article class="legalP" id="kapittel-1-punkt-8-ledd-2-punkt-2-ledd-1">Elevatorbunner knyttet til det sentrale inn- og utlastingssystemet.</article></article></li><li data-li-identifier="3." data-name="3."><article class="listArticle" id="kapittel-1-punkt-8-ledd-2-punkt-3"><article class="legalP" id="kapittel-1-punkt-8-ledd-2-punkt-3-ledd-1">Redlere knyttet til det sentrale inn- og utlastingssystemet.</article></article></li><li data-li-identifier="4." data-name="4."><article class="listArticle" id="kapittel-1-punkt-8-ledd-2-punkt-4"><article class="legalP" id="kapittel-1-punkt-8-ledd-2-punkt-4-ledd-1">Luftfilter knyttet til det innvendige transportsystemet.</article></article></li></ul></article><article class="legalP" id="kapittel-1-punkt-8-ledd-3">Hver 14. dag skal de tas minimum 4 prøver à 50–60 og som må bestå av flere delprøver. To ganger i året foretas en utvidet kontroll med flere prøver av støv og fôrrester innvendig og utvendig i anlegget.</article></article><article class="marginIdArticle" id="kapittel-1-punkt-9"><span class="data-marginOriginalId">4.0</span><span class="miscHeadline"><i>Andre kontrollplaner som er en del av virksomhetens kvalitetssikring</i></span><article class="legalP" id="kapittel-1-punkt-9-ledd-1">Hvis en virksomhet ønsker å følge et annet kontrollprogram basert på uttak av prøver i kritiske kontrollpunkter, som fullt ut tilfredsstiller ovenfor nevnte krav, må denne framlegges for tilsynsmyndigheten.</article><article class="legalP" id="kapittel-1-punkt-9-ledd-2">Kan tilsynsmyndighetens krav til virksomhetens kontroll dokumenteres på en oversiktlig måte, vil systemer som er en integrert del av virksomhetens kvalitetssikringssystem kunne godkjennes. Blir sikkerheten ivaretatt med kvittering på rapporter, tiltaksskjema, avviksrapporter mm, og det på en enkel måte kan presenteres oversiktlige utskrifter, kan databaserte systemer godkjennes.</article></article> <article class="defaultP" margin-top="true">Vedlegg 14 del C oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2011-06-29-728/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>