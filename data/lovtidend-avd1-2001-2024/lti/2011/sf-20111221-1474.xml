<!DOCTYPE html><html lang="no"><head><title>Forskrift om organisering av kraftforsyningens beredskapsorganisasjon</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-12-21-1474</dd><dt class="dokid">DokumentID</dt><dd class="dokid">LTI/forskrift/2011-12-21-1474</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 15 s 2286</dd><dt class="dateInForce">I kraft fra</dt><dd class="dateInForce">2012-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-08-13-4121</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1990-06-29-50/§10-6</li></ul></dd><dt class="dateOfPublication">Kunngjort</dt><dd class="dateOfPublication">2012-01-05 16:00</dd><dt class="journalNumber">Journalnummer</dt><dd class="journalNumber">2011-1160</dd><dt class="titleShort">Korttittel</dt><dd class="titleShort">Forskrift om kraftforsyningens beredskapsorganisasjon</dd><dt class="title">Tittel</dt><dd class="title">Forskrift om organisering av kraftforsyningens beredskapsorganisasjon</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Olje- og energidepartementet 21. desember 2011 med hjemmel i lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven) § 10-6 annet ledd.</dd><dt class="refid">RefID</dt><dd class="refid">forskrift/2011-12-21-1474</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om organisering av kraftforsyningens beredskapsorganisasjon<ul class="tocSubUl"><li>§ 1.</li><li>§ 2.</li><li>Vedlegg. Instruks for kraftforsyningens beredskapsorganisasjon</li></ul></li></ul></dd></dl></header><main class="documentBody" data-lovdata-URL="LTI/forskrift/2011-12-21-1474" id="dokument"><h1>Forskrift om organisering av kraftforsyningens beredskapsorganisasjon</h1><article class="legalArticle" data-lovdata-URL="LTI/forskrift/2011-12-21-1474/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Instruks for kraftforsyningens beredskapsorganisasjon fastsatt av Olje- og energidepartementet 13. august 1993 gjelder som forskrift.</article></article><article class="legalArticle" data-lovdata-URL="LTI/forskrift/2011-12-21-1474/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Forskriften trer i kraft 1. januar 2012. Fra samme tidspunkt oppheves instruks 13. august 1993 nr. 4121 for kraftforsyningens beredskapsorganisasjon.</article></article><section class="section" data-name="vedlegg" id="kapittel-1" data-lovdata-URL="LTI/forskrift/2011-12-21-1474/KAPITTEL_1"><h2>Vedlegg. Instruks for kraftforsyningens beredskapsorganisasjon</h2><article class="legalP" data-text-size="small" id="kapittel-1-ledd-1">Fastsatt 13. august 1993 nr. 4121 i medhold av res. 29. september 1989 nr. 4025.</article><article class="marginIdArticle" id="kapittel-1-punkt-1"><span class="data-marginOriginalId">1.</span><span class="miscHeadline"><i>Innledning</i></span><article class="legalP" id="kapittel-1-punkt-1-ledd-1">Norges vassdrags- og energiverk (NVE) har ansvaret for å samordne beredskapsplanleggingen, og skal lede landets kraftforsyning i krig. For dette formål er det bygget opp en landsomfattende organisasjon – Kraftforsyningens beredskapsorganisasjon (KBO) – bestående av NVE og de virksomheter som står for kraftforsyningen.</article><article class="legalP" id="kapittel-1-punkt-1-ledd-2">Når KBO ved krigsberedskap trer i virksomhet og overtar ansvaret for landets kraftforsyning, plikter alle kraftforsyningsenheter å rette seg etter direktiver fra overordnet myndighet innen KBO. Dette medfører ingen endring i selskapenes eierforhold. Det enkelte selskap er ansvarlig for egen drift og skal sørge for at produksjons- og fordelingssystemet er i best mulig stand.</article><article class="legalP" id="kapittel-1-punkt-1-ledd-3">I tilknytning til energilovens krav om beredskap mot naturgitte ulykker, teknisk svikt og påførte skader, kan KBO også bli benyttet for å løse oppgaver i fred, i forbindelse med varsling, informasjon og bistand under hjelpearbeid.</article></article><article class="marginIdArticle" id="kapittel-1-punkt-2"><span class="data-marginOriginalId">2.</span><span class="miscHeadline"><i>KBOs oppbygning</i></span></article><article class="marginIdArticle" id="kapittel-1-punkt-3"><span class="data-marginOriginalId">2.1</span><span class="miscHeadline"><i>Sentralt nivå</i></span><article class="legalP" id="kapittel-1-punkt-3-ledd-1">Norges vassdrags- og energiverk med Kraftforsyningens sentrale ledelse (KSL) som utøvende organ.</article><article class="legalP" id="kapittel-1-punkt-3-ledd-2">I KSL skal inngå:<ul class="defaultList"><li data-li-identifier="-" data-name="-"><article class="listArticle" id="kapittel-1-punkt-3-ledd-2-punkt-1"><article class="legalP" id="kapittel-1-punkt-3-ledd-2-punkt-1-ledd-1">Vassdrags- og energidirektøren – eller den han bemyndiger – som leder av KBO.</article></article></li><li data-li-identifier="-" data-name="-"><article class="listArticle" id="kapittel-1-punkt-3-ledd-2-punkt-2"><article class="legalP" id="kapittel-1-punkt-3-ledd-2-punkt-2-ledd-1">Adm. direktør for Statnett SF – eller den han bemyndiger.</article></article></li><li data-li-identifier="-" data-name="-"><article class="listArticle" id="kapittel-1-punkt-3-ledd-2-punkt-3"><article class="legalP" id="kapittel-1-punkt-3-ledd-2-punkt-3-ledd-1">Adm. direktør for Statkraft SF – eller den han bemyndiger.</article></article></li><li data-li-identifier="-" data-name="-"><article class="listArticle" id="kapittel-1-punkt-3-ledd-2-punkt-4"><article class="legalP" id="kapittel-1-punkt-3-ledd-2-punkt-4-ledd-1">Stabspersonell fra NVE, Statnett og Statkraft.</article></article></li></ul></article></article><article class="marginIdArticle" id="kapittel-1-punkt-4"><span class="data-marginOriginalId">2.2</span><span class="miscHeadline"><i>Regionsnivå</i></span><article class="legalP" id="kapittel-1-punkt-4-ledd-1">Kraftforsyningens regionsjefer (KRS).</article><article class="legalP" id="kapittel-1-punkt-4-ledd-2">KRS er KBOs kommandoledd på regionsnivå.</article><article class="legalP" id="kapittel-1-punkt-4-ledd-3">Regionsjefenes geografiske ansvarsområder følger Statnetts regioninndeling, jf. pkt. 3.4.</article></article><article class="marginIdArticle" id="kapittel-1-punkt-5"><span class="data-marginOriginalId">2.3</span><span class="miscHeadline"><i>Fylkesnivå</i></span><article class="legalP" id="kapittel-1-punkt-5-ledd-1">Kraftforsyningens fylkesrepresentanter (KFR).</article><article class="legalP" id="kapittel-1-punkt-5-ledd-2">KFR er KBOs kommandoledd på fylkesnivå.</article><article class="legalP" id="kapittel-1-punkt-5-ledd-3">Fylkesrepresentantenes geografiske ansvarsområder følger fylkesgrensene, jf. pkt. 3.8.</article></article><article class="marginIdArticle" id="kapittel-1-punkt-6"><span class="data-marginOriginalId">2.4</span><span class="miscHeadline"><i>Lokalt nivå</i></span><article class="legalP" id="kapittel-1-punkt-6-ledd-1">Produksjonsselskaper, herunder de industriverk som inngår i KBO.</article><article class="legalP" id="kapittel-1-punkt-6-ledd-2">Fordelingsverk.</article></article><article class="marginIdArticle" id="kapittel-1-punkt-7"><span class="data-marginOriginalId">3.</span><span class="miscHeadline"><i>Ansvarsområde</i></span></article><article class="marginIdArticle" id="kapittel-1-punkt-8"><span class="data-marginOriginalId">3.1</span><span class="miscHeadline"><i>Kraftforsyningens sentrale ledelse</i></span><article class="legalP" id="kapittel-1-punkt-8-ledd-1">KSL er det utøvende organ for ledelse av landets kraftforsyning i krig. KSL er direkte underlagt Nærings- og energidepartementet.</article><article class="legalP" id="kapittel-1-punkt-8-ledd-2">KSL disponerer eget beredskapsanlegg. Anleggets drifts- og vedlikeholdsutgifter fordeles mellom NVE og Statnett.</article><article class="legalP" id="kapittel-1-punkt-8-ledd-3">KSL skal holde Nærings- og energidepartementet underrettet om kraftforsyningssituasjonen, og fremme forslag om erklæring av de beredskapstiltak som situasjonen måtte kreve.</article><article class="legalP" id="kapittel-1-punkt-8-ledd-4">Ved iverksettelse av beredskapstrinn og beredskapsplikt har KSL varslingsansvar overfor den sentrale ledelse i Statnett, Statkraft og Hydro Energi, samt Kraftforsyningens regionsjefer.</article><article class="legalP" id="kapittel-1-punkt-8-ledd-5">Tidspunkt for overtakelse av ledelsen av landets kraftforsyning vil bli bestemt av regjeringen.</article></article><article class="marginIdArticle" id="kapittel-1-punkt-9"><span class="data-marginOriginalId">3.2</span><span class="miscHeadline"><i>Statnett</i></span><article class="legalP" id="kapittel-1-punkt-9-ledd-1">Statnett eier størstedelen av landets hovednett og har ansvar for en rasjonell drift og utvikling av nettet.</article><article class="legalP" id="kapittel-1-punkt-9-ledd-2">Når KBO overtar ansvaret for landets kraftforsyning vil Statnett bli direkte underlagt KSL, og være KSLs utøvende organ for regulering av kraftproduksjon- og fordeling. Når det blir nødvendig å disponere kraft på tvers av inngåtte avtaler, skal oppgjør skje etter retningslinjer fastsatt av KSL.</article><article class="legalP" id="kapittel-1-punkt-9-ledd-3">Statnett disponerer et landsomfattende kontroll- og styringsapparat for optimal utnyttelse av produksjons- og overføringssystemet. For å oppnå dette – og for å opprettholde balansen i kraftforsyningssystemet – vil Statnett kunne iverksette endringer i kraftselskapenes produksjonsprogrammer.</article><article class="legalP" id="kapittel-1-punkt-9-ledd-4">Ved driftsforstyrrelser og feil i hovednettet har Statnett som oppgave å samordne inngrep i nettet for å holde driften gående med minst mulige skadevirkninger og for å gjenopprette normale driftsforhold.</article></article><article class="marginIdArticle" id="kapittel-1-punkt-10"><span class="data-marginOriginalId">3.3</span><span class="miscHeadline"><i>Statkraft</i></span><article class="legalP" id="kapittel-1-punkt-10-ledd-1">Statkraft er et landsomfattende produksjonsselskap, som med sitt store produksjonspotensiale innehar en særlig rolle i landets kraftforsyning. Forholdene skal legges til rette for at Statkraft kan opprettholde sin landsomfattende driftsorganisasjon også ved krigsberedskap. Når KBO overtar ansvaret for landets kraftforsyning, vil Statkraft driftsmessig bli direkte underlagt KSL.</article><article class="legalP" id="kapittel-1-punkt-10-ledd-2">Når det gjelder regulering av kraftproduksjon skal Statkraft som andre selskaper rette seg etter anvisninger fra Statnett, som er KSLs utøvende organ på dette felt. Ved brudd på forbindelsen mellom Statkrafts sentrale driftsledelse og Statkrafts regioner, vil de(n) berørte region(er) driftsmessig bli underlagt Kraftforsyningens regionsjefer (KRS).</article><article class="legalP" id="kapittel-1-punkt-10-ledd-3">Ved brudd også på forbindelsen til KRS vil berørte regioner driftsmessig bli underlagt Kraftforsyningens fylkesrepresentant (KFR) i det fylke hvor regionen har sitt hovedkontor.</article></article><article class="marginIdArticle" id="kapittel-1-punkt-11"><span class="data-marginOriginalId">3.4</span><span class="miscHeadline"><i>Den regionale inndeling – regionsjefer</i></span><article class="legalP" id="kapittel-1-punkt-11-ledd-1">KBO har en landsomfattende regional inndeling som tilsvarer Statnetts regionale inndeling i tre regioner. Statnetts tre regionsjefer inngår i KBO, og har i beredskapssammenheng utvidede fullmakter som Kraftforsynings regionsjefer (KRS).</article><article class="legalP" id="kapittel-1-punkt-11-ledd-2">Kraftforsyningens regionsjefer oppnevnes av NVE.</article><article class="legalP" id="kapittel-1-punkt-11-ledd-3">Region Sør-Norge omfatter Østfold, Oslo, Akershus, Hedmark, Oppland, Buskerud, Telemark, Vestfold, Aust-Agder, Vest-Agder, Rogaland, Hordaland, Sogn og Fjordane.</article><article class="legalP" id="kapittel-1-punkt-11-ledd-4">Region Midt-Norge omfatter Møre og Romsdal, Sør-Trøndelag, Nord-Trøndelag og Nordland sør for Salten.</article><article class="legalP" id="kapittel-1-punkt-11-ledd-5">Region Nord-Norge omfatter Nordland nord for Salten, Troms og Finnmark.</article><article class="legalP" id="kapittel-1-punkt-11-ledd-6">KRS er KBOs kommandoledd på regionsnivå.</article><article class="legalP" id="kapittel-1-punkt-11-ledd-7">KRS skal ved krigsberedskap lede kraftforsyningen innen sitt ansvarsområde i samsvar med direktiver fra KSL og de respektive landsdelsberedskapsfylkesmenns prioriteringer. Den sentrale ledelse av landets kraftforsyning vil imidlertid bli søkt opprettholdt så lenge som mulig. Ved iverksettelse av beredskapstiltak har regionsjefene varslingsansvar overfor Kraftforsyningens fylkesrepresentanter. I Nordland fylke – som er delt mellom region Midt-Norge og region Nord-Norge – skal KRS i sistnevnte region varsle fylkesrepresentanten.</article><article class="legalP" id="kapittel-1-punkt-11-ledd-8">KRS skal utøve driftsmessige funksjoner gjennom Statnetts regionsentraler.</article><article class="legalP" id="kapittel-1-punkt-11-ledd-9">Uten å gripe inn i det enkelte kraftselskaps administrasjon og ansvar, skal KRS ved større ulykker/katastrofer i fred bidra til at kraftforsyningens ressurser innen regionen blir benyttet på en hensiktsmessig måte i forbindelse med oppgaver som varsling og koordinering av hjelpearbeid (fredsberedskap).</article></article><article class="marginIdArticle" id="kapittel-1-punkt-12"><span class="data-marginOriginalId">3.5</span><span class="miscHeadline"><i>Den fylkesvise inndeling – fylkesrepresentanter</i></span><article class="legalP" id="kapittel-1-punkt-12-ledd-1">Det skal oppnevnes Kraftforsyningens fylkesrepresentanter (KFR) i alle fylker. Fylkene Oslo og Akershus – som har felles fylkesmann – skal ha hver sin fylkesrepresentant. Kraftforsyningens fylkesrepresentanter oppnevnes av NVE.</article><article class="legalP" id="kapittel-1-punkt-12-ledd-2">KFR skal ved krigsberedskap lede kraftforsyningen i fylket i samsvar med direktiver fra overordnet myndighet innen KBO og fylkesmannens prioriteringer. Samordning av produksjon og overføring av kraft skal som i fred foregå sentralt og på regionsnivå så lenge sambandet kan opprettholdes.</article><article class="legalP" id="kapittel-1-punkt-12-ledd-3">Når det gjelder fylkesrepresentantenes driftsmessige ansvar og myndighet overfor Statkrafts regioner ved brudd på sambandet fra sentrale ledd, vises til hva som er anført under pkt. 3.3, Statkrafts oppgaver.</article><article class="legalP" id="kapittel-1-punkt-12-ledd-4">Ved iverksettelse av beredskapstiltak har KFR varslingsansvar overfor underlagte selskaper, med unntak av Hydros produksjonsverk som varsles gjennom KSL, jf. pkt. 3.1. KRF er KBOs kommandoledd på fylkesnivå.</article><article class="legalP" id="kapittel-1-punkt-12-ledd-5">KFR i de fylker hvor fylkesmannen også er landsdelsberedskapsfylkesmenn (LBFM) skal i tillegg til oppgavene som fylkesrepresentant også være regionsjefens forbindelsesledd til LBFM i denne krigstidsstab.</article><article class="legalP" id="kapittel-1-punkt-12-ledd-6">Uten å gripe inn i det enkelte kraftselskaps administrasjon og ansvar, skal KFR ved større ulykker/katastrofer i fred bidra til at kraftforsyningens ressurser innen fylket blir benyttet på en hensiktsmessig måte i forbindelse med oppgaver som varsling og koordinering av hjelpearbeid (fredsberedskap).</article></article><article class="marginIdArticle" id="kapittel-1-punkt-13"><span class="data-marginOriginalId">3.6</span><span class="miscHeadline"><i>Produksjonsselskaper</i></span><article class="legalP" id="kapittel-1-punkt-13-ledd-1">Når KBO overtar ansvaret for landets kraftforsyning, vil alle produksjonsselskaper unntatt Statkraft bli underlagt KFR, og plikter å rette seg etter direktiver fra denne. Statkraft vil som en landsomfattende virksomhet bli direkte underlagt KSL.</article><article class="legalP" id="kapittel-1-punkt-13-ledd-2">Kraftprodusentene skal så langt det er mulig opprettholde normal drift og overholde de avtaler, kontrakter mv. som er inngått. Når det blir nødvendig å disponere kraft på tvers av de kontrakter/avtaler som er inngått i fred, skal oppgjør skje etter bestemmelser fastlagt av KSL.</article><article class="legalP" id="kapittel-1-punkt-13-ledd-3">For fredsberedskap skal produksjonsselskapene gjennomføre de nødvendige sikringstiltak og beredskapsoppgaver.</article></article><article class="marginIdArticle" id="kapittel-1-punkt-14"><span class="data-marginOriginalId">3.7</span><span class="miscHeadline"><i>Fordelingsverk</i></span><article class="legalP" id="kapittel-1-punkt-14-ledd-1">Når KBO overtar ansvaret for landets kraftforsyning, vil fordelingsverkene bli underlagt KFR og plikter å rette seg etter direktiver fra denne.</article><article class="legalP" id="kapittel-1-punkt-14-ledd-2">Fordelingsverkene skal samarbeide med kommunen(e) innen forsyningsområdet og så langt det er praktisk mulig følge den prioritering som blir gitt når det gjelder strømleveranser i en knapphetssituasjon.</article><article class="legalP" id="kapittel-1-punkt-14-ledd-3">Når det er flere kommuner innen forsyningsområdet og deres prioriteringer ikke kan imøtekommes uten interessekonflikt, tas saken opp med KFR som forelegger den for fylkesmannen til avgjørelse.</article><article class="legalP" id="kapittel-1-punkt-14-ledd-4">For fredsberedskap skal fordelingsverkene gjennomføre de nødvendige sikringstiltak og beredskapsoppgaver.</article></article><article class="marginIdArticle" id="kapittel-1-punkt-15"><span class="data-marginOriginalId">3.8</span><span class="miscHeadline"><i>Sonekontorers/underavdelingers organisasjonsmessige tilknytning</i></span><article class="legalP" id="kapittel-1-punkt-15-ledd-1">Et kraftselskaps sonekontorer eller tilsvarende underavdelinger lokalisert i andre fylker skal i beredskapssammenheng være underlagt Kraftforsyningens fylkesrepresentant i det fylke hvor selskapet har sitt hovedkontor.</article></article><article class="marginIdArticle" id="kapittel-1-punkt-16"><span class="data-marginOriginalId">4.</span><span class="miscHeadline"><i>Detaljinstrukser</i></span><article class="legalP" id="kapittel-1-punkt-16-ledd-1">NVE kan i medhold av denne instruks utarbeide nødvendige detaljinstrukser.</article><article class="legalP" id="kapittel-1-punkt-16-ledd-2">Slike detaljinstrukser skal forelegges Beredskapsrådet for kraftforsyningen.</article></article><article class="marginIdArticle" id="kapittel-1-punkt-17"><span class="data-marginOriginalId">5.</span></article><article class="legalP" id="kapittel-1-ledd-2">Denne instruks trer i kraft 15. august 1993.</article></section></main></body></html>