<!DOCTYPE html><html lang="no"><head><title>Forskrift om forhåndstrukne lotterier med skrapelodd</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-06-15-699</dd><dt class="dokid">DokumentID</dt><dd class="dokid">LTI/forskrift/2011-06-15-699</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 7 s 987</dd><dt class="dateInForce">I kraft fra</dt><dd class="dateInForce">2011-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1989-06-22-408</li><li>forskrift/1995-02-24-185</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-02-24-11/§3</li></ul></dd><dt class="dateOfPublication">Kunngjort</dt><dd class="dateOfPublication">2011-07-05 15:20</dd><dt class="journalNumber">Journalnummer</dt><dd class="journalNumber">2011-0545</dd><dt class="titleShort">Korttittel</dt><dd class="titleShort">Skrapeloddforskriften</dd><dt class="title">Tittel</dt><dd class="title">Forskrift om forhåndstrukne lotterier med skrapelodd</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kulturdepartementet 15. juni 2011 med hjemmel i lov 24. februar 1995 nr. 11 om lotterier m.v. (lotteriloven) § 3.</dd><dt class="refid">RefID</dt><dd class="refid">forskrift/2011-06-15-699</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forhåndstrukne lotterier med skrapelodd<ul class="tocSubUl"><li>§ 1. Anvendelsesområde</li><li>§ 2. Formål</li><li>§ 3. Definisjoner</li><li>§ 4. Krav om tillatelse</li><li>§ 5. Krav til skrapeloddet</li><li>§ 6. Fordeling av gevinster og gevinstsymboler</li><li>§ 7. Generelle sikkerhetskrav</li><li>§ 8. Krav til utforming av loddseddelen</li><li>§ 9. Krav til loddprodusent</li><li>§ 10. Kontrollmyndighet</li><li>§ 11. Dispensasjon</li><li>Sluttbestemmelser<ul class="tocSubUl"><li>§ 12. Ikraftsettings- og overgangsbestemmelser</li><li>§ 13. Endring i andre forskrifter</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2011-06-15-699" id="dokument"><h1>Forskrift om forhåndstrukne lotterier med skrapelodd</h1><article class="legalArticle" data-lovdata-URL="LTI/forskrift/2011-06-15-699/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Anvendelsesområde</span></h2><article class="legalP" id="paragraf-1-ledd-1">Reglene i denne forskrift gjelder forhåndstrukne lotterier hvor det benyttes papirbaserte loddsedler av typen «skrapelodd».</article><article class="legalP" id="paragraf-1-ledd-2">Forskriften gir utfyllende bestemmelser til forskrift 24. februar 1995 nr. 185 om lotterier m.v. og forskrift 21. desember 2000 nr. 1366 om lotteritilsynet og lotteriregisteret.</article><article class="legalP" id="paragraf-1-ledd-3">Skrapelodd kan ikke benyttes i lotterier som nevnt i § 5-1 i forskrift 21. desember 2000 nr. 1366 om lotteritilsynet og lotteriregisteret.</article></article><article class="legalArticle" data-lovdata-URL="LTI/forskrift/2011-06-15-699/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formål</span></h2><article class="legalP" id="paragraf-2-ledd-1">Forskriften skal sikre at produksjon, distribusjon og salg av skrapelodd skjer i trygge former og bidra til at færre utvikler spilleproblemer.</article></article><article class="legalArticle" data-lovdata-URL="LTI/forskrift/2011-06-15-699/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I denne forskrift menes med<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1"><i>Skrapelodd:</i> papirbaserte loddsedler hvor ett eller flere spillefelt er tildekket av et ugjennomsiktig materiale som når det skrapes bort umiddelbart viser om loddet er et vinnerlodd eller ikke.</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1"><i>Spillefelt:</i> det område på skrapeloddet hvor gevinstsymbolene er fordelt.</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1"><i>Gevinstsymbol:</i> tall eller tegn som ved en på forhånd fastsatt kombinasjon gir gevinst.</article></article></li><li data-li-identifier="d)" data-name="d)"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1"><i>Gevinstplan:</i> spesifikasjon over antall lodd som inngår i lotteriet, hvilke gevinstutfall og gevinster som er mulig å oppnå på ett og samme lodd og gevinstenes antall og verdi.</article></article></li><li data-li-identifier="e)" data-name="e)"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1"><i>Spilleregler:</i> beskrivelse av lotteriets gjennomføring fra deltakelse til heving av gevinst.</article></article></li><li data-li-identifier="f)" data-name="f)"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1"><i>Loddbeskrivelse:</i> beskrivelse av skrapeloddets karakteristiske utseende på framside og bakside, med og uten skrapemasse.</article></article></li><li data-li-identifier="g)" data-name="g)"><article class="listArticle" id="paragraf-3-ledd-1-punkt-7"><article class="legalP" id="paragraf-3-ledd-1-punkt-7-ledd-1"><i>Loddprodusent:</i> foretak som produserer skrapelodd.</article></article></li><li data-li-identifier="h)" data-name="h)"><article class="listArticle" id="paragraf-3-ledd-1-punkt-8"><article class="legalP" id="paragraf-3-ledd-1-punkt-8-ledd-1"><i>Loddnummer:</i> et nummer som identifiserer hvert enkelt lodd.</article></article></li></ul></article></article><article class="legalArticle" data-lovdata-URL="LTI/forskrift/2011-06-15-699/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav om tillatelse</span></h2><article class="legalP" id="paragraf-4-ledd-1">Tillatelse til å avholde lotteri med bruk av skrapelodd gis av Lotteritilsynet.</article><article class="legalP" id="paragraf-4-ledd-2">Søknad om lotteritillatelse fremsettes på fastsatt skjema. Lotteritilsynet skal ha tilsendt dokumentasjon som bekrefter at kravene i denne forskrift og forskrift 24. februar 1995 nr. 185 om lotterier m.v. er oppfylt.</article></article><article class="legalArticle" data-lovdata-URL="LTI/forskrift/2011-06-15-699/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til skrapeloddet</span></h2><article class="legalP" id="paragraf-5-ledd-1">Alle skrapelodd skal utformes og selges i samsvar med gevinstplan, spilleregler og loddbeskrivelse. Alle lodd som inngår i tillatelsen skal produseres før de legges ut for salg.</article><article class="legalP" id="paragraf-5-ledd-2">Det er ikke tillatt å gi feilaktig inntrykk av sjansene til å oppnå gevinst eller av når spilleren er i ferd med å oppnå gevinst.</article></article><article class="legalArticle" data-lovdata-URL="LTI/forskrift/2011-06-15-699/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Fordeling av gevinster og gevinstsymboler</span></h2><article class="legalP" id="paragraf-6-ledd-1">Ved salg av skrapelodd skal alle gevinster og hvert enkelt gevinstsymbol være tilfeldig fordelt blant alle lodd i samsvar med gevinstplanen. Fordelingen av gevinster og gevinstsymbol skal være statistisk tilfeldig, uavhengig og uforutsigbar. Det skal ikke finnes korrelasjon mellom fordelingene.</article></article><article class="legalArticle" data-lovdata-URL="LTI/forskrift/2011-06-15-699/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Generelle sikkerhetskrav</span></h2><article class="legalP" id="paragraf-7-ledd-1">Lotteriet skal sikres slik at det ikke oppstår fare for at loddseddelen kan manipuleres eller misbrukes. Informasjon om gevinstutfallet for hvert enkelt lodd skal bare være tilgjengelig for de som har autorisert tilgang, og skal begrenses til personell som har behov for slik informasjon. Det skal foreligge dokumenterte rutiner for at sikkerheten er ivaretatt i alle ledd, ved:<ul class="defaultList"><li data-li-identifier="a)" data-name="a)"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">utvikling og design</article></article></li><li data-li-identifier="b)" data-name="b)"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">produksjon og forsendelse</article></article></li><li data-li-identifier="c)" data-name="c)"><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">distribusjon</article></article></li><li data-li-identifier="d)" data-name="d)"><article class="listArticle" id="paragraf-7-ledd-1-punkt-4"><article class="legalP" id="paragraf-7-ledd-1-punkt-4-ledd-1">salg</article></article></li><li data-li-identifier="e)" data-name="e)"><article class="listArticle" id="paragraf-7-ledd-1-punkt-5"><article class="legalP" id="paragraf-7-ledd-1-punkt-5-ledd-1">gevinstutbetaling.</article></article></li></ul></article></article><article class="legalArticle" data-lovdata-URL="LTI/forskrift/2011-06-15-699/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Krav til utforming av loddseddelen</span></h2><article class="legalP" id="paragraf-8-ledd-1">Hvert enkelt lodd skal være påført gevinstplan, spilleregler og loddnummer.</article><article class="legalP" id="paragraf-8-ledd-2">Skrapeloddet skal informere om telefonnummeret til Hjelpelinjen for spilleavhengige.</article><article class="legalP" id="paragraf-8-ledd-3">Skrapeloddets spillefelt skal bestå av klart definerbare tegn eller symboler. Dersom det i spillefeltet benyttes tall, skal disse være bekreftet i skrift med bokstaver.</article><article class="legalP" id="paragraf-8-ledd-4">Det skal ikke være praktisk mulig å avdekke gevinst uten å fjerne skrapemassen. Skrapeloddet skal være tilstrekkelig sikret slik at det ikke er mulig å avdekke gevinst, endre informasjon på spillefeltet, eller lage falske kopier (reprodusere), uten at dette setter spor som kan avdekkes ved teknisk kontroll av skrapeloddet.</article><article class="legalP" id="paragraf-8-ledd-5">Skrapeloddet skal være påført et underliggende sikkerhetstrykk i spillefeltet.</article><article class="legalP" id="paragraf-8-ledd-6">Sikkerhetstrykket skal ha så mange variasjoner og være av en slik art at det vanskeliggjør manipulering.</article></article><article class="legalArticle" data-lovdata-URL="LTI/forskrift/2011-06-15-699/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Krav til loddprodusent</span></h2><article class="legalP" id="paragraf-9-ledd-1">Loddprodusenten skal ha gyldig NS-EN ISO 9000:2000-sertifisering eller senere tilsvarende versjoner.</article><article class="legalP" id="paragraf-9-ledd-2">Det skal gjennomføres laboratorietester for å kontrollere at sikkerheten ved skrapeloddets fysiske utforming er ivaretatt. Laboratorietesten kan utføres av produsenten eller av eksterne testlaboratorier som har NS-EN ISO 9000:2000-sertifisering eller senere tilsvarende versjoner. Testingen skal omfatte de nødvendige undersøkelser og minimum dekke en kombinasjon av følgende metoder:<ul class="defaultList"><li data-li-identifier="a)" data-name="a)"><article class="listArticle" id="paragraf-9-ledd-2-punkt-1"><article class="legalP" id="paragraf-9-ledd-2-punkt-1-ledd-1">stråling og gjennomlysning</article></article></li><li data-li-identifier="b)" data-name="b)"><article class="listArticle" id="paragraf-9-ledd-2-punkt-2"><article class="legalP" id="paragraf-9-ledd-2-punkt-2-ledd-1">magnetisme</article></article></li><li data-li-identifier="c)" data-name="c)"><article class="listArticle" id="paragraf-9-ledd-2-punkt-3"><article class="legalP" id="paragraf-9-ledd-2-punkt-3-ledd-1">elektrisitet</article></article></li><li data-li-identifier="d)" data-name="d)"><article class="listArticle" id="paragraf-9-ledd-2-punkt-4"><article class="legalP" id="paragraf-9-ledd-2-punkt-4-ledd-1">temperatur og trykk</article></article></li><li data-li-identifier="e)" data-name="e)"><article class="listArticle" id="paragraf-9-ledd-2-punkt-5"><article class="legalP" id="paragraf-9-ledd-2-punkt-5-ledd-1">kjemikalier og fluider</article></article></li><li data-li-identifier="f)" data-name="f)"><article class="listArticle" id="paragraf-9-ledd-2-punkt-6"><article class="legalP" id="paragraf-9-ledd-2-punkt-6-ledd-1">mekanisk (spalting, relieff, deformasjon m.m.).</article></article></li></ul></article></article><article class="legalArticle" data-lovdata-URL="LTI/forskrift/2011-06-15-699/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Kontrollmyndighet</span></h2><article class="legalP" id="paragraf-10-ledd-1">Lotteritilsynet skal føre kontroll med at bestemmelser gitt i eller i medhold av denne forskriften blir overholdt.</article><article class="legalP" id="paragraf-10-ledd-2">Lotteritilsynet skal ha adgang til de lokaler og utrustning som trengs for å utøve kontroll med lotteriet.</article></article><article class="legalArticle" data-lovdata-URL="LTI/forskrift/2011-06-15-699/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Dispensasjon</span></h2><article class="legalP" id="paragraf-11-ledd-1">I særlige tilfelle kan Lotteritilsynet dispensere fra reglene i denne forskrift.</article></article><section class="section" id="kapittel-1" data-lovdata-URL="LTI/forskrift/2011-06-15-699/KAPITTEL_1"><h2>Sluttbestemmelser</h2><article class="legalArticle" data-lovdata-URL="LTI/forskrift/2011-06-15-699/§12" data-name="§12" id="kapittel-1-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Ikraftsettings- og overgangsbestemmelser</span></h3><article class="legalP" id="kapittel-1-paragraf-1-ledd-1">Forskriften gjelder fra 1. juli 2011. Fra samme tidspunkt oppheves midlertidig forskrift 22. juni 1989 nr. 408 om forhåndstrukne lotterier med skrapelodd.</article></article><article class="legalArticle" data-lovdata-URL="LTI/forskrift/2011-06-15-699/§13" data-name="§13" id="kapittel-1-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Endring i andre forskrifter</span></h3> <article class="defaultP" margin-top="true">I forskrift 24. februar 1995 nr. 185 om lotterier m.v. gjøres følgende endringer:</article> <article class="defaultP" margin-top="true">§ 1 første ledd nr. 5 oppheves.</article> <article class="defaultP" margin-top="true">§ 2 første ledd nytt andre punktum skal lyde:</article><article class="legalP" id="kapittel-1-paragraf-2-ledd-1">Tillatelsen skal ta utgangspunkt i det antall lodd som kan forventes omsatt.</article> <article class="defaultP" margin-top="true">§ 2 andre ledd nytt andre punktum skal lyde:</article><article class="legalP" id="kapittel-1-paragraf-2-ledd-2">For lotteri med bruk av skrapelodd betales kr 5&#xa0;000 i gebyr pr. tillatelse.</article> <article class="defaultP" margin-top="true">§ 5 andre ledd nr. 3 skal lyde:<ul class="defaultList"><li data-li-identifier="3)" data-name="3)"><article class="listArticle" id="kapittel-1-paragraf-2-ledd-2-punkt-1"><article class="legalP" id="kapittel-1-paragraf-2-ledd-2-punkt-1-ledd-1">forhåndstrukket skrapelotteri der hovedgevinsten ikke overstiger 1 mill, kroner og loddseddel er i samsvar med krav fastsatt i forskrift om forhåndstrukne lotterier med skrapelodd.</article></article></li></ul></article> <article class="defaultP" margin-top="true">§ 6 første ledd nr. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-paragraf-2-ledd-2-punkt-2"><article class="legalP" id="kapittel-1-paragraf-2-ledd-2-punkt-2-ledd-1">at loddsedlene inneholder opplysning om lotteriets navn, adresse og formål, gevinstenes antall og verdi, at lotteriet har tillatelse fra Lotteritilsynet, antall lodder som er tillatt solgt og om de usolgte loddsedler skal være med i trekningen, tid og sted for trekningen og kunngjøringen av trekningsresultatet, innen hvilken frist og på hvilket sted gevinstene kan hentes, samt behandling av uavhentede gevinster,</article></article></li></ul></article></article></section></main></body></html>