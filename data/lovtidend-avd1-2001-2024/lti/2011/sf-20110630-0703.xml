<?xml version="1.0"?>
<!DOCTYPE html>
<html lang="no">
  <head>
    <title>Forskrift om endring i forskrift om prioritering av helsetjenester, rett til n&#xF8;dvendig helsehjelp fra spesialisthelsetjenesten, rett til behandling i utlandet og om klagenemnd (prioriteringsforskriften)</title>
    <base href="https://lovdata.no/"/>
  </head>
  <body>
    <header class="documentHeader" id="hode">
      <dl class="data-document-key-info">
        <dt class="legacyID">Datokode</dt>
        <dd class="legacyID">FOR-2011-06-30-703</dd>
        <dt class="dokid">DokumentID</dt>
        <dd class="dokid">LTI/forskrift/2011-06-30-703</dd>
        <dt class="ministry">Departement</dt>
        <dd class="ministry">
          <ul>
            <li>Helse- og omsorgsdepartementet</li>
          </ul>
        </dd>
        <dt class="publishedIn">Publisert i</dt>
        <dd class="publishedIn">I 2011 hefte 7 s 992</dd>
        <dt class="dateInForce">I kraft fra</dt>
        <dd class="dateInForce">2011-06-30</dd>
        <dt class="changesToDocuments">Endrer</dt>
        <dd class="changesToDocuments">
          <ul>
            <li>forskrift/2000-12-01-1208</li>
          </ul>
        </dd>
        <dt class="appliesTo">Gjelder for</dt>
        <dd class="appliesTo">Norge</dd>
        <dt class="basedOn">Hjemmel</dt>
        <dd class="basedOn">
          <ul>
            <li>forskrift/2000-12-01-1208/&#xA7;14</li>
            <li>lov/1999-07-02-63/&#xA7;1-2</li>
          </ul>
        </dd>
        <dt class="dateOfPublication">Kunngjort</dt>
        <dd class="dateOfPublication">2011-07-05 15:20</dd>
        <dt class="journalNumber">Journalnummer</dt>
        <dd class="journalNumber">2011-0540</dd>
        <dt class="titleShort">Korttittel</dt>
        <dd class="titleShort">Endr. i prioriteringsforskriften</dd>
        <dt class="title">Tittel</dt>
        <dd class="title">Forskrift om endring i forskrift om prioritering av helsetjenester, rett til n&#xF8;dvendig helsehjelp fra spesialisthelsetjenesten, rett til behandling i utlandet og om klagenemnd (prioriteringsforskriften)</dd>
        <dt class="miscInformation">Annet om dokumentet</dt>
        <dd class="miscInformation"><strong>Hjemmel:</strong> Fastsatt av Helse- og omsorgsdepartementet 30. juni 2011 med hjemmel i forskrift 1. desember 2000 nr. 1208 om prioritering av helsetjenester, rett til n&#xF8;dvendig helsehjelp fra spesialisthelsetjenesten, rett til behandling i utlandet og om klagenemnd (prioriteringsforskriften) &#xA7; 14, jf. lov 2. juli 1999 nr. 63 om pasientrettigheter (pasientrettighetsloven) &#xA7; 1-2 f&#xF8;rste ledd.</dd>
        <dt class="refid">RefID</dt>
        <dd class="refid">forskrift/2011-06-30-703</dd>
        <dt class="table-of-contents">Innhold</dt>
        <dd class="table-of-contents">
          <ul class="tocTopUl">
            <li>Forskrift om endring i forskrift om prioritering av helsetjenester, rett til n&#xF8;dvendig helsehjelp fra spesialisthelsetjenesten, rett til behandling i utlandet og om klagenemnd (prioriteringsforskriften)<ul class="tocSubUl"><li>I<ul class="tocSubUl"><li>&#xA7; 1. Virkeomr&#xE5;de for pasientrettighetsloven kapittel 2</li></ul></li><li>II</li><li>Merknad</li></ul></li>
          </ul>
        </dd>
      </dl>
    </header>
    <main class="documentBody" data-lovdata-URL="LTI/forskrift/2011-06-30-703" id="dokument">
      <h1>Forskrift om endring i forskrift om prioritering av helsetjenester, rett til n&#xF8;dvendig helsehjelp fra spesialisthelsetjenesten, rett til behandling i utlandet og om klagenemnd (prioriteringsforskriften)</h1>
      <section class="section" data-name="kapI" id="kapittel-1" data-lovdata-URL="LTI/forskrift/2011-06-30-703/KAPITTEL_1">
        <h2 data-text-align="center">I</h2>
        <article class="legalP" id="kapittel-1-ledd-1">I forskrift 1. desember 2000 nr. 1208 om prioritering av helsetjenester, rett til n&#xF8;dvendig helsehjelp fra spesialisthelsetjenesten, rett til behandling i utlandet og om klagenemnd (prioriteringsforskriften) gj&#xF8;res f&#xF8;lgende endringer:</article>
        <article class="defaultP" margin-top="true">&#xA7; 1 skal lyde:</article>
        <article class="futureLegalArticle" data-name="&#xA7;1" id="kapittel-1-foresl&#xE5;ttparagraf-1">
          <span class="futureLegalArticleHeader"><span class="legalArticleValue">&#xA7; 1</span>. <span class="legalArticleTitle">Virkeomr&#xE5;de for pasientrettighetsloven kapittel 2</span></span>
          <article class="legalP" id="kapittel-1-foresl&#xE5;ttparagraf-1-ledd-1">Pasientrettighetsloven kapittel 2 gjelder fullt ut bare for personer som har lovlig opphold i riket og som enten<ul class="defaultList"><li data-li-identifier="a)" data-name="a)"><article class="listArticle" id="kapittel-1-foresl&#xE5;ttparagraf-1-ledd-1-punkt-1"><article class="legalP" id="kapittel-1-foresl&#xE5;ttparagraf-1-ledd-1-punkt-1-ledd-1">har fast opphold i riket, det vil si opphold som er ment &#xE5; vare eller har vart minst 12 m&#xE5;neder, eller</article></article></li><li data-li-identifier="b)" data-name="b)"><article class="listArticle" id="kapittel-1-foresl&#xE5;ttparagraf-1-ledd-1-punkt-2"><article class="legalP" id="kapittel-1-foresl&#xE5;ttparagraf-1-ledd-1-punkt-2-ledd-1">er medlemmer av folketrygden med rett til st&#xF8;nad ved helsetjenester, eller</article></article></li><li data-li-identifier="c)" data-name="c)"><article class="listArticle" id="kapittel-1-foresl&#xE5;ttparagraf-1-ledd-1-punkt-3"><article class="legalP" id="kapittel-1-foresl&#xE5;ttparagraf-1-ledd-1-punkt-3-ledd-1">har rett til helsehjelp i henhold til gjensidighetsavtale med annen stat (konvensjonspasienter).</article></article></li></ul></article>
          <article class="legalP" id="kapittel-1-foresl&#xE5;ttparagraf-1-ledd-2">For personer under 18 &#xE5;r som ikke oppfyller vilk&#xE5;rene i f&#xF8;rste ledd, gjelder pasientrettighetsloven &#xA7; 2-1 f&#xF8;rste ledd og andre ledd f&#xF8;rste og andre punktum og &#xA7; 2-3 til &#xA7; 2-5, med mindre hensynet til barnet tilsier at helsehjelpen ikke skal ytes.</article>
          <article class="legalP" id="kapittel-1-foresl&#xE5;ttparagraf-1-ledd-3">Alle personer som oppholder seg i riket, har rett til helsehjelp etter pasientrettighetsloven &#xA7; 2-1 f&#xF8;rste ledd f&#xF8;rste punktum, tredje ledd og &#xA7; 2-2 f&#xF8;rste, tredje og fjerde ledd.</article>
          <article class="legalP" id="kapittel-1-foresl&#xE5;ttparagraf-1-ledd-4">Alle personer som oppholder seg i riket, har i tillegg rett til f&#xF8;lgende helsehjelp etter pasientrettighetsloven &#xA7; 2-1 f&#xF8;rste ledd andre punktum og andre ledd f&#xF8;rste og andre punktum:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foresl&#xE5;ttparagraf-1-ledd-4-punkt-1"><article class="legalP" id="kapittel-1-foresl&#xE5;ttparagraf-1-ledd-4-punkt-1-ledd-1">helsehjelp som er helt n&#xF8;dvendig og ikke kan vente uten fare for n&#xE6;rt forest&#xE5;ende d&#xF8;d, varig sterkt nedsatt funksjonstilstand, alvorlig skade eller sterke smerter. Dersom vedkommende er psykisk ustabil og utgj&#xF8;r en n&#xE6;rliggende og alvorlig fare for eget eller andres liv eller helse, har vedkommende uansett rett til psykisk helsevern</article></article></li><li data-li-identifier="b)" data-name="b)"><article class="listArticle" id="kapittel-1-foresl&#xE5;ttparagraf-1-ledd-4-punkt-2"><article class="legalP" id="kapittel-1-foresl&#xE5;ttparagraf-1-ledd-4-punkt-2-ledd-1">n&#xF8;dvendig helsehjelp f&#xF8;r og etter f&#xF8;dsel</article></article></li><li data-li-identifier="c)" data-name="c)"><article class="listArticle" id="kapittel-1-foresl&#xE5;ttparagraf-1-ledd-4-punkt-3"><article class="legalP" id="kapittel-1-foresl&#xE5;ttparagraf-1-ledd-4-punkt-3-ledd-1">svangerskapsavbrudd etter bestemmelsene i abortloven</article></article></li><li data-li-identifier="d)" data-name="d)"><article class="listArticle" id="kapittel-1-foresl&#xE5;ttparagraf-1-ledd-4-punkt-4"><article class="legalP" id="kapittel-1-foresl&#xE5;ttparagraf-1-ledd-4-punkt-4-ledd-1">smittevernhjelp, jf. smittevernloven &#xA7; 6-1</article></article></li><li data-li-identifier="e)" data-name="e)"><article class="listArticle" id="kapittel-1-foresl&#xE5;ttparagraf-1-ledd-4-punkt-5"><article class="legalP" id="kapittel-1-foresl&#xE5;ttparagraf-1-ledd-4-punkt-5-ledd-1">helsehjelp som ikke b&#xF8;r vente til frihetsber&#xF8;velsen er opph&#xF8;rt, dersom vedkommende er undergitt frihetsber&#xF8;velse som nevnt i folketrygdloven &#xA7; 2-17.</article></article></li></ul></article>
        </article>
      </section>
      <section class="section" data-name="kapII" id="kapittel-2" data-lovdata-URL="LTI/forskrift/2011-06-30-703/KAPITTEL_2">
        <h2 data-text-align="center">II</h2>
        <article class="legalP" id="kapittel-2-ledd-1">Forskriften trer i kraft straks.</article>
      </section>
      <section class="section" id="kapittel-3" data-lovdata-URL="LTI/forskrift/2011-06-30-703/KAPITTEL_3">
        <h2>Merknad</h2>
        <article class="defaultP">Merknad til &#xA7; 1 skal lyde:</article>
        <article class="legalP" id="kapittel-3-ledd-1">Bestemmelsen angir n&#xE6;rmere virkeomr&#xE5;de for pasientrettighetsloven kapittel 2. I utgangspunktet gjelder pasientrettighetsloven for alle som oppholder seg i riket. Etter pasientrettighetsloven &#xA7; 1-2 f&#xF8;rste ledd kan det imidlertid i forskrift gj&#xF8;res unntak fra lovens kapittel 2 for personer som ikke er norske statsborgere eller ikke har fast opphold i riket. I bestemmelsen er gjort unntak n&#xE5;r det gjelder personer som ikke har fast opphold i riket. Bestemmelsen omfatter b&#xE5;de somatikk og psykiatri.</article>
        <article class="legalP" id="kapittel-3-ledd-2">Bestemmelsen omhandler rett til helsehjelp, dvs. naturalytelsen. Den regulerer ikke dekning av utgiftene. At en person har rett til helsehjelp medf&#xF8;rer ikke at personen har rett til slik hjelp vederlagsfritt. Pasienter som ikke har fast opphold i riket og som ikke er trygdet etter folketrygdloven eller st&#xF8;nadsberettiget i henhold til gjensidig avtale med annen stat, skal selv dekke kostnadene ved helsehjelp fullt ut. Dette inneb&#xE6;rer at som hovedregel skal personer uten lovlig opphold i landet selv dekke kostnadene ved behandlingen. Det er imidlertid etter gjeldende praksis ikke anledning til &#xE5; kreve forh&#xE5;ndsbetaling for &#xF8;yeblikkelig hjelp eller helsehjelp fra spesialisthelsetjenesten som ikke kan vente.</article>
        <article class="legalP" id="kapittel-3-ledd-3">Dersom det er tvil vedr&#xF8;rende hvor en person som ikke har fast opphold i riket skal anses bosatt, anses den oppholdskommunen hvor vedkommende opplyser &#xE5; oppholde seg for &#xE5; v&#xE6;re vedkommendes bostedskommune.</article>
        <article class="defaultP" margin-top="true">
          <i>1. ledd</i>
        </article>
        <article class="legalP" id="kapittel-3-ledd-4">Fastsetter hovedregelen om at pasientrettighetsloven kapittel 2 fullt ut bare omfatter personer som har lovlig opphold i riket, og som oppfyller minst ett av de tre alternativene. Med &#xAB;lovlig opphold&#xBB; forst&#xE5;s personer som har lovlig oppholdsgrunnlag i riket etter utlendingsregelverket. Hvis en person har lovlig opphold i riket og omfattes av ett av alternativene, vil vedkommende ha alle rettigheter i henhold til pasientrettighetsloven kapittel 2. Det vil si at vedkommende har samme rettigheter n&#xE5;r det gjelder helsetjenester som vanlige norske borgere.</article>
        <article class="defaultP" margin-top="true">
          <i>Bokstav a)</i>
        </article>
        <article class="legalP" id="kapittel-3-ledd-5">Med &#xAB;fast opphold&#xBB; menes at personens opphold i riket er ment &#xE5; vare eller har vart i minst 12 m&#xE5;neder. Bestemmelsen samsvarer med definisjonen i folketrygdloven &#xA7; 2-1 om hvem som anses som bosatt i Norge.</article>
        <article class="defaultP" margin-top="true">
          <i>Bokstav b)</i>
        </article>
        <article class="legalP" id="kapittel-3-ledd-6">Bestemmelsen viser til medlemmer av folketrygden med rett til st&#xF8;nad ved helsetjenester. Dette omfatter personer som er medlemmer av folketrygden med rett til ytelse etter folketrygdloven kapittel 5, jf. &#xA7; 5-2 f&#xF8;rste ledd. Om en person er medlem av folketrygden fremkommer av reglene i folketrygdloven kapittel 2. Blant annet er personer som oppholder seg lovlig og er bosatt i Norge eller arbeidstakere i Norge, medlemmer av folketrygden.</article>
        <article class="defaultP" margin-top="true">
          <i>Bokstav c)</i>
        </article>
        <article class="legalP" id="kapittel-3-ledd-7">Norge har inng&#xE5;tt gjensidige avtaler (konvensjoner) med enkelte land om helsehjelp til disse lands statsborgere, eventuelt personer som er bosatt/trygdet i disse land. Avtalene gjelder i hovedsak helsehjelp som det oppst&#xE5;r behov for mens vedkommende oppholder seg i Norge. Det m&#xE5; i det enkelte tilfellet vurderes om pasienten og den aktuelle helsehjelpen dekkes av avtalen. Informasjon om hvilke trygdeavtaler Norge har inng&#xE5;tt f&#xE5;s hos NAV.</article>
        <article class="defaultP" margin-top="true">
          <i>2. ledd</i>
        </article>
        <article class="legalP" id="kapittel-3-ledd-8">Bestemmelsen angir at alle under 18 &#xE5;r som fysisk oppholder seg i riket som hovedregel har tiln&#xE6;rmet samme rett til helsetjenester som vanlige norske borgere, b&#xE5;de fra kommunehelsetjenesten og spesialisthelsetjenesten. Dette omfatter ogs&#xE5; helsekontroll ved helsestasjon og skolehelsetjeneste. Videre har de vanlig rett til vurdering for henvisning til spesialisthelsetjenesten, fornyet vurdering, fritt sykehusvalg og individuell plan. Rett til fastlege omfattes ikke.</article>
        <article class="legalP" id="kapittel-3-ledd-9">Med &#xAB;hensynet til barnet&#xBB; tenkes hovedsakelig p&#xE5; tilfeller der det er avgj&#xF8;rende for resultatet av en behandling at den ikke avbrytes, dvs. i de tilfeller det er helt klart at det &#xE5; avbryte behandling f&#xF8;r den er fullf&#xF8;rt vil kunne v&#xE6;re til skade for barnet. Hvis den som vurderer barnets helsetilstand er kjent med at barnet snarlig vil forlate landet, skal slik behandling ikke igangsettes dersom dette anses &#xE5; v&#xE6;re til barnets beste.</article>
        <article class="defaultP" margin-top="true">
          <i>3. ledd</i>
        </article>
        <article class="legalP" id="kapittel-3-ledd-10">Angir at alle som fysisk oppholder seg i landet skal ha rett til &#xF8;yeblikkelig hjelp fra kommunehelsetjenesten og spesialisthelsetjenesten og rett til vurdering av helsetilstanden iht. pasientrettighetsloven &#xA7; 2-2 f&#xF8;rste, tredje og fjerde ledd.</article>
        <article class="defaultP" margin-top="true">
          <i>4. ledd</i>
        </article>
        <article class="defaultP" margin-top="true">
          <i>Bokstav a)</i>
        </article>
        <article class="legalP" id="kapittel-3-ledd-11">Alle har rett til helsehjelp som ikke kan vente. Dette er tilstander der hurtig behandling er avgj&#xF8;rende for utfallet eller for &#xE5; sikre n&#xF8;dvendig smertelindring. Tilstander som krever behandling innen tre uker for ikke &#xE5; utgj&#xF8;re en fare for n&#xE6;rt forest&#xE5;ende d&#xF8;d, varig sterkt nedsatt funksjonstilstand, alvorlig skade eller sterke smerter, gir rett til hjelp. Vurderingen av hvilke tilstander som ikke kan avvente behandling m&#xE5; gj&#xF8;res p&#xE5; individuelt, medisinsk grunnlag. Dersom vurderingen av pasientens tilsier at behandling b&#xF8;r gis innen tre uker, har pasienten rett til behandling.</article>
        <article class="legalP" id="kapittel-3-ledd-12">Tabellen nedenfor tar for seg eksempler p&#xE5; tilstander som kan falle innunder betegnelsen helsehjelp som &#xAB;ikke kan vente&#xBB;. Eksemplene m&#xE5; ses som et utgangspunkt og en veiledning for de individuelle vurderinger som uansett m&#xE5; foretas, og er ikke utt&#xF8;mmende. <table><thead><tr><th data-text-align="left" data-vertical-align="top"><i>Tilstand</i></th><th data-text-align="left" data-vertical-align="top"><i>Aktuell behandling</i></th><th data-text-align="left" data-vertical-align="top"><i>Alvorlighet</i></th><th data-text-align="left" data-vertical-align="top"><i>Tidsrom behandling antas &#xE5; kunne vente</i></th><th data-text-align="left" data-vertical-align="top"><i>Utfall ubehandlet</i></th></tr></thead><tbody><tr><td data-text-align="left" data-vertical-align="top">TIA Forvarsel til hjerneslag</td><td data-text-align="left" data-vertical-align="top">Utredning Profylakse</td><td data-text-align="left" data-vertical-align="top">Potensielt alvorlig</td><td data-text-align="left" data-vertical-align="top">0&#x2013;3 uker</td><td data-text-align="left" data-vertical-align="top">Risiko for utvikling av hjerneslag</td></tr><tr><td data-text-align="left" data-vertical-align="top">Truende hjerteinfarkt</td><td data-text-align="left" data-vertical-align="top">Utredning, evt. blokking eller bypass-kirurgi</td><td data-text-align="left" data-vertical-align="top">Potensielt alvorlig/d&#xF8;delig</td><td data-text-align="left" data-vertical-align="top">0&#x2013;2 uker</td><td data-text-align="left" data-vertical-align="top">Utvikling av hjerteinfarkt, d&#xF8;d, hjertesvikt</td></tr><tr><td data-text-align="left" data-vertical-align="top">Ischias med &#xF8;kende lammelser</td><td data-text-align="left" data-vertical-align="top">Utredning Kirurgi</td><td data-text-align="left" data-vertical-align="top">Alvorlig</td><td data-text-align="left" data-vertical-align="top">2&#x2013;3 uker</td><td data-text-align="left" data-vertical-align="top">Utbredte lammelser, inkontinens<br/>Varige lammelser</td></tr><tr><td data-text-align="left" data-vertical-align="top">Gangren&#xF8;se s&#xE5;r</td><td data-text-align="left" data-vertical-align="top">Amputasjon</td><td data-text-align="left" data-vertical-align="top">Alvorlig</td><td data-text-align="left" data-vertical-align="top">1&#x2013;2 uker</td><td data-text-align="left" data-vertical-align="top">Generell infeksjon &#xD8;kende gangren</td></tr><tr><td data-text-align="left" data-vertical-align="top">Brannskader grad 3</td><td data-text-align="left" data-vertical-align="top">Plastisk kirurgi</td><td data-text-align="left" data-vertical-align="top">Alvorlig</td><td data-text-align="left" data-vertical-align="top">2 uker</td><td data-text-align="left" data-vertical-align="top">Infeksjon med spredning</td></tr><tr><td data-text-align="left" data-vertical-align="top">Truende psykose</td><td data-text-align="left" data-vertical-align="top">Medikamentell behandling</td><td data-text-align="left" data-vertical-align="top">Alvorlig</td><td data-text-align="left" data-vertical-align="top">Dager</td><td data-text-align="left" data-vertical-align="top">Akutt forverrelse, fare for seg selv eller andre</td></tr><tr><td data-text-align="left" data-vertical-align="top">Alvorlig depresjon med suicidfare</td><td data-text-align="left" data-vertical-align="top">Medikamentell behandling ECT</td><td data-text-align="left" data-vertical-align="top">&#x2004;</td><td data-text-align="left" data-vertical-align="top">Dager</td><td data-text-align="left" data-vertical-align="top">Suicid</td></tr><tr><td data-text-align="left" data-vertical-align="top">Mistanke om sv&#xE6;rt alvorlig kreftsykdom</td><td data-text-align="left" data-vertical-align="top">Medikamentell behandling/ kirurgi/ str&#xE5;leterapi</td><td data-text-align="left" data-vertical-align="top">Alvorlig</td><td data-text-align="left" data-vertical-align="top">Dager</td><td data-text-align="left" data-vertical-align="top">N&#xE6;rt forest&#xE5;ende d&#xF8;d</td></tr><tr><td data-text-align="left" data-vertical-align="top">Kreft i terminalt stadium</td><td data-text-align="left" data-vertical-align="top">Palliativ behandling</td><td data-text-align="left" data-vertical-align="top">Alvorlig</td><td data-text-align="left" data-vertical-align="top">2 uker</td><td data-text-align="left" data-vertical-align="top">Store lidelser Redusert livskvalitet</td></tr></tbody></table></article>
        <article class="legalP" id="kapittel-3-ledd-13">Ved tilstander der en person er psykisk ustabil p&#xE5; en slik m&#xE5;te at det kan v&#xE6;re grunnlag for tvungent psykisk helsevern, har vedkommende uansett rett til psykisk helsevern.</article>
        <article class="legalP" id="kapittel-3-ledd-14">Dersom helsepersonellet har f&#xE5;tt sikker kunnskap om at personen skal forlate landet tidligere, skal faktisk utreisedato legges til grunn i vurderingen av om helsehjelpen kan vente. Helsepersonell har ingen plikt til &#xE5; unders&#xF8;ke n&#xE5;r utreise skal skje.</article>
        <article class="defaultP" margin-top="true">
          <i>Bokstav b)</i>
        </article>
        <article class="legalP" id="kapittel-3-ledd-15">Leddet angir at alle gravide har krav p&#xE5; helsehjelp i forbindelse med graviditeten &#x2013; b&#xE5;de svangerskaps- og barselomsorg er omfattet. Gjeldende retningslinjer fra Helsedirektoratet skal legges til grunn for den hjelpen som skal ytes. Rett til helsehjelp under f&#xF8;dselen f&#xF8;lger av rett til &#xF8;yeblikkelig hjelp etter 2. ledd.</article>
        <article class="defaultP" margin-top="true">
          <i>Bokstav c)</i>
        </article>
        <article class="legalP" id="kapittel-3-ledd-16">Angir at alle har rett til &#xE5; f&#xE5; utf&#xF8;rt svangerskapsavbrudd etter bestemmelsene i abortloven.</article>
        <article class="defaultP" margin-top="true">
          <i>Bokstav d)</i>
        </article>
        <article class="legalP" id="kapittel-3-ledd-17">Viser til at alle har rett til smittevernhjelp i henhold til regelen i smittevernloven &#xA7; 6-1.</article>
        <article class="defaultP" margin-top="true">
          <i>Bokstav e)</i>
        </article>
        <article class="legalP" id="kapittel-3-ledd-18">Angir at alle som er undergitt frihetsber&#xF8;velse som nevnt i folketrygdloven &#xA7; 2-17, har rett til n&#xF8;dvendig helsehjelp som ikke b&#xF8;r vente til frihetsber&#xF8;velsen er opph&#xF8;rt. Dette inneb&#xE6;rer at personer som er undergitt frihetsber&#xF8;velse skal ha tiln&#xE6;rmet samme rett til helsehjelp som andre innsatte, uavhengig av vedkommendes oppholdsstatus og oppholdstid i landet. Dette inneb&#xE6;rer videre at ogs&#xE5; forebyggende og rehabiliterende behandling omfattes. Det er kun helsehjelp som uten nevneverdige konsekvenser kan utsettes til frihetsber&#xF8;velsen er over, disse personene ikke har rett til.</article>
      </section>
    </main>
  </body>
</html>
