<!DOCTYPE html><html lang="no"><head><title>Forskrift om opptak til studier ved Høgskolen i Oslo og Akershus</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-12-08-1216</dd><dt class="dokid">DokumentID</dt><dd class="dokid">LTI/forskrift/2011-12-08-1216</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 12 s 1712</dd><dt class="dateInForce">I kraft fra</dt><dd class="dateInForce">2012-01-01, fra og med opptaket studieåret 2012–2013</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-05-10-1849</li><li>forskrift/2007-01-31-221</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-7</li><li>forskrift/2007-01-31-173/§1-1</li></ul></dd><dt class="dateOfPublication">Kunngjort</dt><dd class="dateOfPublication">2011-12-15 14:20</dd><dt class="journalNumber">Journalnummer</dt><dd class="journalNumber">2011-0971</dd><dt class="titleShort">Korttittel</dt><dd class="titleShort">Forskrift om opptak til studier ved HiOA</dd><dt class="title">Tittel</dt><dd class="title">Forskrift om opptak til studier ved Høgskolen i Oslo og Akershus</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret for Høgskolen i Oslo og Akershus 8. desember 2011 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-6 og § 3-7 og forskrift 31. januar 2007 nr. 173 om opptak til høyere utdanning § 1-1 fjerde ledd.</dd><dt class="refid">RefID</dt><dd class="refid">forskrift/2011-12-08-1216</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak til studier ved Høgskolen i Oslo og Akershus<ul class="tocSubUl"><li>§ 1. Virkeområde</li><li>§ 2. Minstekrav for opptak</li><li>§ 3. Rangering av søkere ved opptak til studieprogram som krever generell studiekompetanse</li><li>§ 4. Rangering av søkere som kan poengberegnes</li><li>§ 5. Beregning av karakterpoeng</li><li>§ 6. Beregning av tilleggspoeng</li><li>§ 7. Rangering av søkere som ikke kan poengberegnes</li><li>§ 8. Særskilt vurdering</li><li>§ 9. Søknadsfrist. Ettersending av dokumentasjon</li><li>§ 10. Forhåndsløfte</li><li>§ 11. Reservasjon av studieplass</li><li>§ 12. Betinget tilbud</li><li>§ 13. Trekk av studium</li><li>§ 14. Opptakskomité</li><li>§ 15. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2011-12-08-1216" id="dokument"><h1>Forskrift om opptak til studier ved Høgskolen i Oslo og Akershus</h1><article class="legalArticle" data-lovdata-URL="LTI/forskrift/2011-12-08-1216/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="numberedLegalP" data-numerator="1" id="paragraf-1-nummer-1">(1) Forskriften gjelder opptak til studier som ikke omfattes av forskrift 31. januar 2007 nr. 173 om opptak til høyere utdanning og forskrift om opptak til masterstudier ved Høgskolen i Oslo og Akershus.</article></article><article class="legalArticle" data-lovdata-URL="LTI/forskrift/2011-12-08-1216/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Minstekrav for opptak</span></h2><article class="numberedLegalP" data-numerator="1" id="paragraf-2-nummer-1">(1) For utdanning som er regulert av nasjonal rammeplan gjelder opptakskrav fastsatt i forskrift til rammeplanen og fagplan.</article><article class="numberedLegalP" data-numerator="2" id="paragraf-2-nummer-2">(2) For utdanninger som ikke er regulert av nasjonal rammeplan gjelder opptakskrav fastsatt i studieplan.<article class="legalP" id="paragraf-2-nummer-2-ledd-1">(3) Søkere som har utenlandsk utdanning fra land utenfor Norden, må dokumentere at de oppfyller krav til norsk- og engelskkunnskaper i henhold til krav fastsatt i forskrift 31. januar 2007 nr. 173 om opptak til høyere utdanning. Krav til norskkunnskaper gjelder ikke dersom både obligatoriske deler av studiet og den aktuelle spesialiseringen i sin helhet undervises på engelsk.</article></article></article><article class="legalArticle" data-lovdata-URL="LTI/forskrift/2011-12-08-1216/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Rangering av søkere ved opptak til studieprogram som krever generell studiekompetanse</span></h2><article class="legalP" id="paragraf-3-ledd-1">For studieprogram hvor opptakskravet er generell studiekompetanse rangeres søkerne etter forskrift 31. januar 2007 nr. 173 om opptak til høyere utdanning.</article></article><article class="legalArticle" data-lovdata-URL="LTI/forskrift/2011-12-08-1216/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Rangering av søkere som kan poengberegnes</span></h2><article class="numberedLegalP" data-numerator="1" id="paragraf-4-nummer-1">(1) Dersom det er flere kvalifiserte søkere enn antall studieplasser, rangeres søkerne etter oppnådde konkurransepoeng.</article><article class="numberedLegalP" data-numerator="2" id="paragraf-4-nummer-2">(2) Inntil 50&#xa0;% av studieplassene kan forbeholdes søkere som kun konkurrerer med karakterpoeng. Prosentandelen fastsettes i fag- eller studieplan.</article><article class="numberedLegalP" data-numerator="3" id="paragraf-4-nummer-3">(3) Konkurransepoeng er summen av<ul class="defaultList"><li data-li-identifier="a)" data-name="a)"><article class="listArticle" id="paragraf-4-nummer-3-punkt-1"><article class="legalP" id="paragraf-4-nummer-3-punkt-1-ledd-1">poeng for utdanning som inngår i det faglige grunnlaget – karakterpoeng</article></article></li><li data-li-identifier="b)" data-name="b)"><article class="listArticle" id="paragraf-4-nummer-3-punkt-2"><article class="legalP" id="paragraf-4-nummer-3-punkt-2-ledd-1">poeng for relevant høyere utdanning utover minstekravet – tilleggspoeng for utdanning</article></article></li><li data-li-identifier="c)" data-name="c)"><article class="listArticle" id="paragraf-4-nummer-3-punkt-3"><article class="legalP" id="paragraf-4-nummer-3-punkt-3-ledd-1">poeng for relevant yrkespraksis utover minstekravet – tilleggspoeng for praksis.</article></article></li></ul></article><article class="numberedLegalP" data-numerator="4" id="paragraf-4-nummer-4">(4) Ved poenglikhet, rangeres eldre søkere foran yngre.</article><article class="numberedLegalP" data-numerator="5" id="paragraf-4-nummer-5">(5) Det kan fastsettes i den enkelte fag- eller studieplan at det underrepresenterte kjønn skal prioriteres først ved poenglikhet.</article><article class="numberedLegalP" data-numerator="6" id="paragraf-4-nummer-6">(6) Søkere som har flere mulige rangeringsgrunnlag, skal poengberegnes på den måten som gir gunstigst resultat for søkeren.</article></article><article class="legalArticle" data-lovdata-URL="LTI/forskrift/2011-12-08-1216/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Beregning av karakterpoeng</span></h2><article class="numberedLegalP" data-numerator="1" id="paragraf-5-nummer-1">(1) Følgende tallverdier benyttes for bokstavkarakterer: A = 10 poeng, B = 8 poeng, C = 6 poeng, D = 4 poeng, E = 2 poeng.</article><article class="numberedLegalP" data-numerator="2" id="paragraf-5-nummer-2">(2) Følgende tallverdier benyttes for tallkarakterer: 1,0–2,1 = 10 poeng, 2,2–2,5 = 8 poeng, 2,6–2,7 = 6 poeng, 2,8–3,0 = 4 poeng, 3,1–4,0 = 2 poeng.</article><article class="numberedLegalP" data-numerator="3" id="paragraf-5-nummer-3">(3) Følgende tallverdier benyttes for tallkarakterer når det faglige grunnlaget for opptak er innenfor teknologiske fag, realfag og tilsvarende: 1,0–1,5 = 10 poeng, 1,6–2,1 = 8 poeng, 2,2–2,7 = 6 poeng, 2,8–3,4 = 4 poeng, 3,5–4,0 = 2 poeng.</article><article class="numberedLegalP" data-numerator="4" id="paragraf-5-nummer-4">(4) Følgende tallverdi benyttes for karakteren bestått: 6 poeng.</article><article class="numberedLegalP" data-numerator="5" id="paragraf-5-nummer-5">(5) For studier med mange søkere med andre karakteruttrykk enn det som framkommer over, kan høgskoledirektøren fastsette egne tabeller for tilordning av poeng for denne gruppen.</article></article><article class="legalArticle" data-lovdata-URL="LTI/forskrift/2011-12-08-1216/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Beregning av tilleggspoeng</span></h2><article class="numberedLegalP" data-numerator="1" id="paragraf-6-nummer-1">(1) Det gis 1 tilleggspoeng for relevant utdanning per fullført og bestått studieår (60 studiepoeng) utover minstekravet for opptak, maksimalt 3 poeng. Det kan gis 0,5 tilleggspoeng for utdanning for fullførte og for beståtte relevante fag, emner eller emnegruppe dersom de til sammen utgjør minst 30 studiepoeng.</article><article class="numberedLegalP" data-numerator="2" id="paragraf-6-nummer-2">(2) Det gis 1 tilleggspoeng for praksis per år for relevant yrkespraksis utover minstekravet for opptak, maksimalt 5 poeng. Deltidspraksis beregnes etter omregning til heltidspraksis. Praksis må være opparbeidet etter endt grunnutdanning.</article><article class="numberedLegalP" data-numerator="3" id="paragraf-6-nummer-3">(3) Øvrige tilleggspoeng kan hvis særlige grunner foreligger, fastsettes i fag- eller studieplan.</article></article><article class="legalArticle" data-lovdata-URL="LTI/forskrift/2011-12-08-1216/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Rangering av søkere som ikke kan poengberegnes</span></h2><article class="legalP" id="paragraf-7-ledd-1">Søkere som ikke kan poengberegnes etter denne forskriften og søkere som får godkjent realkompetanse som en del av sitt opptaksgrunnlag, skal rangeres etter en helhetlig og skjønnsmessig vurdering av om søkeren har likeverdige kvalifikasjoner med søkere som tas opp etter poengreglene i § 4.</article></article><article class="legalArticle" data-lovdata-URL="LTI/forskrift/2011-12-08-1216/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Særskilt vurdering</span></h2><article class="legalP" id="paragraf-8-ledd-1">Det kan gjøres unntak fra rangeringsbestemmelsene dersom grunner for særskilt vurdering foreligger. Grunnlag for opptak etter særskilt vurdering kan være at søker har et annet morsmål enn norsk, sykdom, funksjonshemming eller at det foreligger andre spesielle forhold som gir grunn til å anta at søkerens karakterpoengsum ikke gir et riktig bilde av søkerens kvalifikasjoner.</article></article><article class="legalArticle" data-lovdata-URL="LTI/forskrift/2011-12-08-1216/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Søknadsfrist. Ettersending av dokumentasjon</span></h2><article class="numberedLegalP" data-numerator="1" id="paragraf-9-nummer-1">(1) Ordinær søknadsfrist for opptak til høstsemesteret er 1. mars og for opptak til vårsemesteret 1. september. Fakultetsstyret kan i spesielle tilfeller fastsette annen søknadsfrist for enkelte studier.</article><article class="numberedLegalP" data-numerator="2" id="paragraf-9-nummer-2">(2) All utdanning, praksis og andre forhold som skal gi grunnlag for opptak, må være dokumentert ved søknadsfristens utløp. Resultater som har betydning for søknadsbehandlingen, men som foreligger først etter søknadsfristen, kan ettersendes.</article><article class="numberedLegalP" data-numerator="3" id="paragraf-9-nummer-3">(3) Det skal ved søknadsbehandlingen så langt det er praktisk mulig, tas hensyn til dokumentasjon av eksamen som avlegges eller praksis som fullføres etter søknadsfristen.</article></article><article class="legalArticle" data-lovdata-URL="LTI/forskrift/2011-12-08-1216/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Forhåndsløfte</span></h2><article class="legalP" id="paragraf-10-ledd-1">Forhåndsløfte kan gis til søkere som er kvalifiserte for opptak, og som med god margin ville ha kommet inn ved siste års opptak.</article></article><article class="legalArticle" data-lovdata-URL="LTI/forskrift/2011-12-08-1216/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Reservasjon av studieplass</span></h2><article class="legalP" id="paragraf-11-ledd-1">Tildelt studieplass kan reserveres til neste opptak dersom det foreligger tungveiende grunner. Ytterligere utsettelse innvilges normalt ikke.</article></article><article class="legalArticle" data-lovdata-URL="LTI/forskrift/2011-12-08-1216/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Betinget tilbud</span></h2><article class="legalP" id="paragraf-12-ledd-1">Høgskolen kan etter nærmere vurdering gi betinget tilbud der søker mangler del(er) av opptaksgrunnlaget. Forutsetningen er at søker kvalifiserer seg før studiet starter.</article></article><article class="legalArticle" data-lovdata-URL="LTI/forskrift/2011-12-08-1216/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Trekk av studium</span></h2><article class="legalP" id="paragraf-13-ledd-1">Et studium kan trekkes selv om det er kvalifiserte søkere, dersom det ikke er tilstrekkelig antall søkere eller faglige eller økonomiske ressurser til å gi et fullverdig tilbud.</article></article><article class="legalArticle" data-lovdata-URL="LTI/forskrift/2011-12-08-1216/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Opptakskomité</span></h2><article class="legalP" id="paragraf-14-ledd-1">Fakultetsstyret oppnevner opptakskomité(er) som fatter endelig beslutning om opptak.</article></article><article class="legalArticle" data-lovdata-URL="LTI/forskrift/2011-12-08-1216/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttredelse</span></h2><article class="legalP" id="paragraf-15-ledd-1">Forskriften trer i kraft 1. januar 2012 og gjelder fra og med opptaket studieåret 2012–2013. Samtidig oppheves forskrift 10. mai 2007 nr. 1849 om lokalt opptak ved Høgskolen i Oslo og forskrift 31. januar 2007 nr. 221 om opptak til studier ved Høgskolen i Akershus.</article></article></main></body></html>