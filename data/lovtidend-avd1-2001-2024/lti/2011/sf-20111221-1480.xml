<!DOCTYPE html><html lang="no"><head><title>Forskrift om endring i forskrift om forsikringstekniske avsetninger og risikostatistikk i skadeforsikring og gjenforsikring</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-12-21-1480</dd><dt class="dokid">DokumentID</dt><dd class="dokid">LTI/forskrift/2011-12-21-1480</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 1 s 27</dd><dt class="dateInForce">I kraft fra</dt><dd class="dateInForce">2011-12-21</dd><dt class="changesToDocuments">Endrer</dt><dd class="changesToDocuments"><ul><li>forskrift/1991-05-10-301</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-10-44/§12-10</li><li>lov/2005-06-10-44/§12-11</li><li>lov/2005-06-10-44/§12-12</li><li>lov/2005-06-10-44/§12-13</li><li>lov/2005-06-10-44/§12-14</li></ul></dd><dt class="dateOfPublication">Kunngjort</dt><dd class="dateOfPublication">2012-01-06 14:30</dd><dt class="journalNumber">Journalnummer</dt><dd class="journalNumber">2011-1140</dd><dt class="titleShort">Korttittel</dt><dd class="titleShort">Endr. i forskrift om avsetninger i forsikring</dd><dt class="title">Tittel</dt><dd class="title">Forskrift om endring i forskrift om forsikringstekniske avsetninger og risikostatistikk i skadeforsikring og gjenforsikring</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 21. desember 2011 med hjemmel i lov 10. juni 2005 nr. 44 om forsikringsselskaper, pensjonsforetak og deres virksomhet mv. (forsikringsvirksomhetsloven) § 12-10, § 12-11, § 12-12, § 12-13 og § 12-14.</dd><dt class="refid">RefID</dt><dd class="refid">forskrift/2011-12-21-1480</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om forsikringstekniske avsetninger og risikostatistikk i skadeforsikring og gjenforsikring<ul class="tocSubUl"><li>I<ul class="tocSubUl"><li>§ 2. Definisjoner</li><li>§ 4. Minstekrav til forsikringstekniske avsetninger i skadeforsikringsselskap, unntatt kredittforsikringsselskap</li><li>§ 5. Minstekrav til forsikringstekniske avsetninger i kredittforsikringsselskap</li><li>§ 6. Minstekrav til forsikringstekniske avsetninger for virksomhet gjennom filial i annen stat innenfor EØS-området</li><li>§ 8. Utfyllende regler</li><li>§ 10. Dispensasjon</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2011-12-21-1480" id="dokument"><h1>Forskrift om endring i forskrift om forsikringstekniske avsetninger og risikostatistikk i skadeforsikring og gjenforsikring</h1><section class="section" data-name="kapI" id="kapittel-1" data-lovdata-URL="LTI/forskrift/2011-12-21-1480/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 10. mai 1991 nr. 301 om forsikringstekniske avsetninger og risikostatistikk i skadeforsikring og gjenforsikring gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om minstekrav til forsikringstekniske avsetninger og utarbeiding av risikostatistikk i skadeforsikring og gjenforsikring</i></article> <article class="defaultP" margin-top="true">§ 1 første og tredje ledd skal lyde:</article><article class="legalP" id="kapittel-1-ledd-2">Forskriften gjelder alle skadeforsikringsselskaper inklusive kredittforsikringsselskaper og gjenforsikringsselskaper. Forskriften gjelder dessuten livsforsikringsselskaper som i henhold til § 1-3 i forsikringsvirksomhetsloven har fått konsesjon til å overta personforsikringer som ikke er livsforsikringer.</article><article class="legalP" id="kapittel-1-ledd-3">Forskriftens § 3 og § 4 gjelder ikke avsetninger til dekning av naturskade, jf. forsikringsvirksomhetsloven § 12-15.</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-1-ledd-1">Med selskap menes her skadeforsikringsselskap med den avgrensning som følger av § 1.</article><article class="legalP" id="kapittel-1-foreslåttparagraf-1-ledd-2">Med bransje menes her forsikringsklasse (hovedgruppe) i skadeforsikring som fastsatt i forskrift til forsikringsvirksomhetslovens § 2-1 eller del av slik klasse som etter forskrift fastsatt av Finanstilsynet i medhold av forskriften her skal anses som bransje.</article><article class="legalP" id="kapittel-1-foreslåttparagraf-1-ledd-3">Med forsikringsteknisk ansvar menes her det beløp som på et bestemt tidspunkt og med fastsatt grad av sannsynlighet dekker et selskaps samlede fremtidige, kontraktsmessige erstatningsutbetalinger for egen regning, herunder direkte og indirekte skadebehandlingskostnader relatert til disse erstatningsutbetalingene. Med forsikringsteknisk bruttoansvar menes tilsvarende det beløp som på et bestemt tidspunkt og med fastsatt grad av sannsynlighet dekker selskapets samlede fremtidige, kontraktsmessige brutto erstatningsutbetalinger.</article><article class="legalP" id="kapittel-1-foreslåttparagraf-1-ledd-4">Med premieansvar menes her et selskaps forventede fremtidige erstatningsutbetalinger for egen regning for ikke inntrufne skadetilfeller under forsikringer som på et bestemt tidspunkt løper, herunder direkte og indirekte skadebehandlingskostnader relatert til disse erstatningsutbetalingene. Bruttopremieansvar defineres tilsvarende med utgangspunkt i fremtidige brutto erstatningsutbetalinger.</article><article class="legalP" id="kapittel-1-foreslåttparagraf-1-ledd-5">Med erstatningsansvar menes her et selskaps forventede fremtidige erstatningsutbetalinger for egen regning for skadetilfeller som på et bestemt tidspunkt er inntruffet men ikke oppgjort, herunder direkte og indirekte skadebehandlingskostnader relatert til disse erstatningsutbetalingene. Bruttoerstatningsansvar defineres tilsvarende med utgangspunkt i fremtidige brutto erstatningsutbetalinger.</article><article class="legalP" id="kapittel-1-foreslåttparagraf-1-ledd-6">Med sikkerhetsansvar menes her et selskaps forsikringstekniske ansvar fratrukket selskapets samlede premie- og erstatningsansvar. Bruttosikkerhetsansvar defineres tilsvarende som differansen mellom forsikringsteknisk bruttoansvar og summen av bruttopremieansvar og bruttoerstatningsansvar.</article></article> <article class="defaultP" margin-top="true">§ 3 annet og tredje ledd skal lyde:</article><article class="legalP" id="kapittel-1-ledd-4">Ved beregningen skal selskapet benytte eller ta utgangspunkt i risikoteoretiske metoder. Selskapet skal gi Finanstilsynet melding om de metoder som måtte være benyttet og for øvrig redegjøre for beregningsmåten.</article><article class="legalP" id="kapittel-1-ledd-5">Finanstilsynet kan gi pålegg om endringer i beregningsmåten. Finanstilsynet kan også fatte vedtak om at selskapet for de enkelte bransjer skal benytte bestemte risikoteoretiske metoder ved beregningen av premieansvaret, erstatningsansvaret eller sikkerhetsansvaret.</article> <article class="defaultP" margin-top="true">§ 3 nytt fjerde ledd skal lyde:</article><article class="legalP" id="kapittel-1-ledd-6">Første til tredje ledd gjelder tilsvarende ved beregningen av bruttopremieansvar, bruttoerstatningsansvar og bruttosikkerhetsansvar.</article> <article class="defaultP" margin-top="true">§ 4 oppheves.</article> <article class="defaultP" margin-top="true">§ 5 blir ny § 4 og skal lyde:</article><article class="futureLegalArticle" data-name="§4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Minstekrav til forsikringstekniske avsetninger i skadeforsikringsselskap, unntatt kredittforsikringsselskap</span></span><ul class="defaultList"><li data-li-identifier="(a)" data-name="(a)"><article class="listArticle" id="kapittel-1-foreslåttparagraf-2-punkt-1"><span class="miscHeadline"><i>Minstekrav til premieavsetning</i></span><article class="legalP" id="kapittel-1-foreslåttparagraf-2-punkt-1-ledd-1">Selskapets samlede minstekrav til premieavsetning skal til enhver tid utgjøre summen av samlet uopptjent premie for egen regning beregnet i samsvar med forsikringsvirksomhetsloven § 12-11 første ledd og samlet avsetning for ikke avløpt risiko beregnet i samsvar med forsikringsvirksomhetsloven § 12-11 annet ledd. Bestemmelsen i første punktum gjelder tilsvarende for hver bransje som omfattes av selskapets konsesjon.</article><article class="legalP" id="kapittel-1-foreslåttparagraf-2-punkt-1-ledd-2">Finanstilsynet gir nærmere bestemmelser om hvorledes minstekravet til premieavsetning skal beregnes, herunder de tilpasninger som må foretas for bransjer der premieinntekter, erstatningsutbetalinger mv. relateres til tegningsåret.</article></article></li><li data-li-identifier="(b)" data-name="(b)"><article class="listArticle" id="kapittel-1-foreslåttparagraf-2-punkt-2"><span class="miscHeadline"><i>Minstekrav til erstatningsavsetning</i></span><article class="legalP" id="kapittel-1-foreslåttparagraf-2-punkt-2-ledd-1">Selskapets samlede minstekrav til erstatningsavsetning skal til enhver tid utgjøre det samlede erstatningsansvaret beregnet i samsvar med vedtak og regler gitt i medhold av § 3 og § 8. Bestemmelsen i første punktum gjelder tilsvarende for hver bransje som omfattes av selskapets konsesjon.</article></article></li><li data-li-identifier="(c)" data-name="(c)"><article class="listArticle" id="kapittel-1-foreslåttparagraf-2-punkt-3"><span class="miscHeadline"><i>Minstekrav til sikkerhetsavsetning</i></span><article class="legalP" id="kapittel-1-foreslåttparagraf-2-punkt-3-ledd-1">Selskapets samlede minstekrav til sikkerhetsavsetning skal til enhver tid utgjøre det samlede sikkerhetsansvaret beregnet i samsvar med vedtak og regler gitt i medhold av § 3 og § 8.</article><article class="legalP" id="kapittel-1-foreslåttparagraf-2-punkt-3-ledd-2">I bransjer eller bransjegrupper der Finanstilsynet ikke har fastsatt eller godkjent risikoteoretiske metoder for beregning av sikkerhetsansvaret, skal minstekravet til sikkerhetsavsetningen utgjøre 15 prosent av selskapets opptjente premie for egen regning for siste regnskapsår, eller – dersom dette er høyere – 15 prosent av summen av minstekravene til premieavsetning og erstatningsavsetning beregnet i samsvar med bokstav a og b. I bransjer der premieinntekter, erstatningsutbetalinger mv. relateres til tegningsårene, skal prosentsatsen i første punktum anvendes på den del av premien som etter rimelige forsikringstekniske prinsipper kan henføres til siste tegningsår. Finanstilsynet kan for den enkelte bransje fastsette en høyere prosentsats enn den som er gitt i første punktum.</article></article></li><li data-li-identifier="(d)" data-name="(d)"><article class="listArticle" id="kapittel-1-foreslåttparagraf-2-punkt-4"><span class="miscHeadline"><i>Minstekrav til reassuranseavsetning</i></span><article class="legalP" id="kapittel-1-foreslåttparagraf-2-punkt-4-ledd-1">Selskapets minstekrav til reassuranseavsetning skal til enhver tid utgjøre 10 prosent av et beregningsgrunnlag som består av summen av uopptjent bruttopremie, bruttoerstatningsansvaret og bruttosikkerhetsansvaret fratrukket summen av uopptjent premie for egen regning, minstekravet til erstatningsavsetning og minstekravet til sikkerhetsavsetning. Finanstilsynet kan fastsette en annen prosentsats enn den som er gitt i første punktum.</article></article></li></ul></article> <article class="defaultP" margin-top="true">§ 6 blir ny § 5 og skal lyde:</article><article class="futureLegalArticle" data-name="§5" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Minstekrav til forsikringstekniske avsetninger i kredittforsikringsselskap</span></span><article class="legalP" id="kapittel-1-foreslåttparagraf-3-ledd-1">§ 4 bokstav a, b og c gjelder tilsvarende, men slik at kredittforsikringsselskap i alle tilfelle skal ha en sikkerhetsavsetning som minst utgjør 244 prosent av gjennomsnittlig årlig opptjent premie for egen regning over de fem siste regnskapsår.</article></article> <article class="defaultP" margin-top="true">Ny § 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Minstekrav til forsikringstekniske avsetninger for virksomhet gjennom filial i annen stat innenfor EØS-området</span></span><article class="legalP" id="kapittel-1-foreslåttparagraf-4-ledd-1">§ 4 og § 5 gjelder tilsvarende for selskapets kontraktsmessige forsikringsforpliktelser knyttet til virksomhet gjennom filial i annen stat innenfor EØS-området.</article><article class="legalP" id="kapittel-1-foreslåttparagraf-4-ledd-2">Finansdepartementet kan likevel samtykke i at beregningen av minstekrav til sikkerhetsavsetning tilpasses de regler som gjelder i den aktuelle vertsstat for filialen. Samtykket vil i tilfelle begrenses til de risikoer som består i vertsstaten.</article></article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Utfyllende regler</span></span><article class="legalP" id="kapittel-1-foreslåttparagraf-5-ledd-1">Finanstilsynet gir utfyllende regler til forskriften, herunder regler om<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1">retningslinjer for bruk av risikoteoretiske metoder ved beregningen av premieansvar, erstatningsansvar og sikkerhetsansvar, samt bruttopremieansvar, bruttoerstatningsansvar og bruttosikkerhetsansvar,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-2-ledd-1">retningslinjer for beregning av avsetning for ikke avløpt risiko,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-1-punkt-3"><article class="legalP" id="kapittel-1-foreslåttparagraf-5-ledd-1-punkt-3-ledd-1">bransjeinndeling til bruk ved beregning og rapportering, av forsikringstekniske ansvarsstørrelser, minstekrav til forsikringstekniske avsetninger og faktiske forsikringstekniske avsetninger,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-1-punkt-4"><article class="legalP" id="kapittel-1-foreslåttparagraf-5-ledd-1-punkt-4-ledd-1">hvilke tilpasninger som skal foretas ved beregningen av minstekravene for de bransjer eller bransjegrupper der premieinntekter, erstatningsutbetalinger mv. relateres til tegningsårene,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-1-punkt-5"><article class="legalP" id="kapittel-1-foreslåttparagraf-5-ledd-1-punkt-5-ledd-1">tidspunktet for gjennomføringen av beregningene,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-1-punkt-6"><article class="legalP" id="kapittel-1-foreslåttparagraf-5-ledd-1-punkt-6-ledd-1">kontrollen av tilstrekkeligheten i de forsikringstekniske avsetninger,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-1-punkt-7"><article class="legalP" id="kapittel-1-foreslåttparagraf-5-ledd-1-punkt-7-ledd-1">rapporteringen av beregninger, oppbygging av risikostatistikk m.m.</article></article></li></ul></article></article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Dispensasjon</span></span><article class="legalP" id="kapittel-1-foreslåttparagraf-6-ledd-1">Finansdepartementet kan i særlige tilfelle og for en tidsbegrenset periode samtykke i at et selskap kan ha lavere forsikringstekniske avsetninger enn fastsatt i forskriften her.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2011-12-21-1480/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>