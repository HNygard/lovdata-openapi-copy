<!DOCTYPE html><html lang="no"><head><title>Forskrift om endring i forskrift om byggesak (byggesaksforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-12-09-1324</dd><dt class="dokid">DokumentID</dt><dd class="dokid">LTI/forskrift/2011-12-09-1324</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 13 s 1803</dd><dt class="dateInForce">I kraft fra</dt><dd class="dateInForce">2012-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-03-26-488</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-27-71/§20-2</li><li>lov/2008-06-27-71/§21-2</li><li>lov/2008-06-27-71/§21-3</li><li>lov/2008-06-27-71/§22-5</li><li>lov/2008-06-27-71/§23-8</li><li>lov/2008-06-27-71/§24-1</li></ul></dd><dt class="dateOfPublication">Kunngjort</dt><dd class="dateOfPublication">2011-12-22 15:15</dd><dt class="journalNumber">Journalnummer</dt><dd class="journalNumber">2011-1024</dd><dt class="titleShort">Korttittel</dt><dd class="titleShort">Endr. i byggesaksforskriften</dd><dt class="title">Tittel</dt><dd class="title">Forskrift om endring i forskrift om byggesak (byggesaksforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og regionaldepartementet 9. desember 2011 med hjemmel i lov 27. juni 2008 nr. 71 om planlegging og byggesaksbehandling (plan- og bygningsloven) § 20-2, § 21-2, § 21-3 siste ledd, § 22-5, § 23-8 og § 24-1.</dd><dt class="refid">RefID</dt><dd class="refid">forskrift/2011-12-09-1324</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om byggesak (byggesaksforskriften)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2011-12-09-1324" id="dokument"><h1>Forskrift om endring i forskrift om byggesak (byggesaksforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2011-12-09-1324/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 26. mars 2010 nr. 488 om byggesak (byggesaksforskriften) gjøres følgende endringer:</article> <article class="defaultP" margin-top="true"><i>(I) Foretakenes kvalifikasjoner</i></article> <article class="defaultP" margin-top="true">§ 9-1 andre ledd skal lyde:</article><article class="legalP" id="kapittel-1-ledd-2">Kvalifikasjonsbedømmelsen skal baseres på en samlet vurdering av foretakets organisasjon, styringssystem og de samlede kvalifikasjoner i foretaket.</article> <article class="defaultP" margin-top="true">§ 10-2 tredje ledd skal lyde:</article><article class="legalP" id="kapittel-1-ledd-3">Ved søknad om lokal godkjenning for ansvarsrett skal foretaket redegjøre for at det har tilstrekkelige kvalifikasjoner til å løse de oppgavene det påtar seg i tiltaket. I tillegg må foretaket redegjøre for at kvalitetssikringen er tilpasset det aktuelle tiltaket.</article> <article class="defaultP" margin-top="true">§ 11-1 skal lyde:</article><article class="legalP" id="kapittel-1-ledd-4">I søknad om sentral og lokal godkjenning for ansvarsrett skal foretaket dokumentere at det har samlede kvalifikasjoner som er tilpasset det omsøkte godkjenningsområdet slik det fremgår av organisasjonsplanen etter § 10-1 første ledd bokstav a, jf. § 1-2 første ledd bokstav c, herunder at det benyttes nødvendige og relevante faglige kvalifikasjoner for å sikre at arbeid innenfor det omsøkte godkjenningsområdet ivaretas i samsvar med krav gitt i eller med hjemmel i plan- og bygningsloven.</article><article class="legalP" id="kapittel-1-ledd-5">I søknad om lokal godkjenning for ansvarsrett skal foretaket vise at det i tiltaket benyttes nødvendige og relevante faglige kvalifikasjoner for å gjennomføre det aktuelle tiltaket på en forsvarlig måte slik at krav gitt i eller med hjemmel i plan- og bygningsloven ivaretas, jf. § 10-2 tredje ledd.</article><article class="legalP" id="kapittel-1-ledd-6">Kontrollforetak må ha relevante faglige kvalifikasjoner innenfor det omsøkte godkjenningsområdet, dvs. hhv. prosjektering og/eller utførelse i tillegg til kontroll.</article> <article class="defaultP" margin-top="true">§ 11-2 fjerde ledd skal lyde:</article><article class="legalP" id="kapittel-1-ledd-7">Foretak som påtar seg ansvar som ansvarlig kontrollerende må kunne dokumentere at det har personell med relevant praksis fra det omsøkte kontrollområdet, dvs. hhv. prosjektering og/eller utførelse i tillegg til kontroll.</article> <article class="defaultP" margin-top="true"><i>(II) Godkjenningsområdene</i></article> <article class="defaultP" margin-top="true">§ 13-5 andre ledd ny bokstav o) skal lyde:<ul class="defaultList"><li data-li-identifier="o)" data-name="o)"><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">brannalarm, nødlys og ledesystem.</article></article></li></ul></article> <article class="defaultP" margin-top="true">§ 13-5 nytt femte ledd skal lyde:</article><article class="legalP" id="kapittel-1-ledd-8">Sentral godkjenning for ansvarsrett kan gis for funksjonen uavhengig kontrollerende i tiltaksklasse 1, 2 og 3 for følgende områder:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">Overordnet ansvar for kontroll</article></article></li><li data-li-identifier="b)" data-name="b)"><article class="listArticle" id="kapittel-1-ledd-8-punkt-2"><article class="legalP" id="kapittel-1-ledd-8-punkt-2-ledd-1">Våtrom (i boliger)</article></article></li><li data-li-identifier="c)" data-name="c)"><article class="listArticle" id="kapittel-1-ledd-8-punkt-3"><article class="legalP" id="kapittel-1-ledd-8-punkt-3-ledd-1">Lufttetthet (i nye boliger)</article></article></li><li data-li-identifier="d)" data-name="d)"><article class="listArticle" id="kapittel-1-ledd-8-punkt-4"><article class="legalP" id="kapittel-1-ledd-8-punkt-4-ledd-1">Bygningsfysikk (i tiltaksklasse 2 og 3)</article></article></li><li data-li-identifier="e)" data-name="e)"><article class="listArticle" id="kapittel-1-ledd-8-punkt-5"><article class="legalP" id="kapittel-1-ledd-8-punkt-5-ledd-1">Konstruksjonssikkerhet (i tiltaksklasse 2 og 3)</article></article></li><li data-li-identifier="f)" data-name="f)"><article class="listArticle" id="kapittel-1-ledd-8-punkt-6"><article class="legalP" id="kapittel-1-ledd-8-punkt-6-ledd-1">Geoteknikk (i tiltaksklasse 2 og 3)</article></article></li><li data-li-identifier="g)" data-name="g)"><article class="listArticle" id="kapittel-1-ledd-8-punkt-7"><article class="legalP" id="kapittel-1-ledd-8-punkt-7-ledd-1">Brannsikkerhet (i tiltaksklasse 2 og 3).</article></article></li></ul></article> <article class="defaultP" margin-top="true"><i>(III) Mindre presiseringer i ansvarsreglene</i></article> <article class="defaultP" margin-top="true">§ 12-3 bokstav g) skal lyde:<ul class="defaultList"><li data-li-identifier="g)" data-name="g)"><article class="listArticle" id="kapittel-1-ledd-8-punkt-8"><article class="legalP" id="kapittel-1-ledd-8-punkt-8-ledd-1">underleverandør (underkonsulent) uten egen ansvarsrett</article></article></li></ul></article> <article class="defaultP" margin-top="true">§ 12-4 bokstav i) skal lyde:<ul class="defaultList"><li data-li-identifier="i)" data-name="i)"><article class="listArticle" id="kapittel-1-ledd-8-punkt-9"><article class="legalP" id="kapittel-1-ledd-8-punkt-9-ledd-1">underleverandør (underentreprenør) uten egen ansvarsrett</article></article></li></ul></article> <article class="defaultP" margin-top="true">§ 12-5 ny bokstav f) skal lyde:<ul class="defaultList"><li data-li-identifier="f)" data-name="f)"><article class="listArticle" id="kapittel-1-ledd-8-punkt-10"><article class="legalP" id="kapittel-1-ledd-8-punkt-10-ledd-1">underleverandør (underkontrollør) uten egen ansvarsrett.</article></article></li></ul></article> <article class="defaultP" margin-top="true"><i>(IV) Andre endringsforslag</i></article> <article class="defaultP" margin-top="true">§ 3-2 andre ledd a) skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-8-punkt-11"><article class="legalP" id="kapittel-1-ledd-8-punkt-11-ledd-1">Oppføring, plassering, vesentlig endring, vesentlig reparasjon, riving av, eller bruksendring til driftsbygning inntil 1000 m<sup>2</sup> bruksareal (BRA).</article></article></li></ul></article> <article class="defaultP" margin-top="true">§ 5-2 nytt siste ledd skal lyde:</article><article class="legalP" id="kapittel-1-ledd-9">Det kreves ikke nabovarsel for innvendige fysiske arbeider i eksisterende byggverk.</article> <article class="defaultP" margin-top="true">§ 5-4 tredje ledd bokstav n) skal lyde:<ul class="defaultList"><li data-li-identifier="n)" data-name="n)"><article class="listArticle" id="kapittel-1-ledd-9-punkt-1"><article class="legalP" id="kapittel-1-ledd-9-punkt-1-ledd-1">redegjørelse for nabovarsling og nabomerknader, samt kvittering for nabovarsel</article></article></li></ul></article> <article class="defaultP" margin-top="true">§ 14-3 skal lyde:</article><article class="legalP" id="kapittel-1-ledd-10">Kommunen kan etter en konkret vurdering av tiltaket stille krav om uavhengig kontroll også for forhold som ikke faller inn under § 14-2, når det på grunnlag av planbestemmelser, forhåndskonferanse, søknadsbehandlingen eller ved tilsyn anses å foreligge forhold som gjør det nødvendig med kontroll for å sikre kvalitet i det ferdige byggverket.</article></section><section class="section" data-name="kapII" id="kapittel-2" data-lovdata-URL="LTI/forskrift/2011-12-09-1324/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2012.</article></section></main></body></html>