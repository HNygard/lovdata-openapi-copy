<!DOCTYPE html><html lang="no"><head><title>Vedtak om endring i anskaffelsesregelverk for forsvarssektoren (ARF)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-04-11-536</dd><dt class="dokid">DokumentID</dt><dd class="dokid">LTI/forskrift/2011-04-11-536</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 5 s 662</dd><dt class="dateInForce">I kraft fra</dt><dd class="dateInForce">2011-06-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-03-13-317</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-07-16-69</li><li>forskrift/2004-08-20-1208</li></ul></dd><dt class="dateOfPublication">Kunngjort</dt><dd class="dateOfPublication">2011-05-27 15:25</dd><dt class="journalNumber">Journalnummer</dt><dd class="journalNumber">2011-0383</dd><dt class="titleShort">Korttittel</dt><dd class="titleShort">Endr. i ARF, etisk egenerklæring for leverandører</dd><dt class="title">Tittel</dt><dd class="title">Vedtak om endring i anskaffelsesregelverk for forsvarssektoren (ARF)</dd><dt class="refid">RefID</dt><dd class="refid">forskrift/2011-04-11-536</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om endring i anskaffelsesregelverk for forsvarssektoren (ARF)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2011-04-11-536" id="dokument"><h1>Vedtak om endring i anskaffelsesregelverk for forsvarssektoren (ARF)</h1><article class="defaultP"><strong>Hjemmel:</strong> Fastsatt av Forsvarsdepartementet 11. april 2011 iht. vedtak i r-konferanse 13. mars 2008 med hjemmel i lov 16. juli 1999 nr. 69 om offentlige anskaffelser og delegeringsvedtak 20. august 2004 nr. 1208.</article><section class="section" data-name="kapI" id="kapittel-1" data-lovdata-URL="LTI/forskrift/2011-04-11-536/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I anskaffelsesregelverk 13. mars 2008 nr. 317 for forsvarssektoren (ARF) gjøres følgende endringer:</article> <article class="defaultP" margin-top="true">Nytt punkt 1.9.4 skal legges til med følgende ordlyd:</article><article class="marginIdArticle" id="kapittel-1-punkt-1"><span class="data-marginOriginalId">1.9.4</span><span class="miscHeadline"><i>Bestemmelse om etisk egenerklæring for leverandører til Forsvarsdepartementet med underliggende etater</i></span><article class="legalP" id="kapittel-1-punkt-1-ledd-1">Ved enhver anskaffelse til Forsvarsdepartementet eller underliggende etater (forsvarssektoren) som har en antatt verdi på over 500&#xa0;000,- kroner eks. mva., skal etisk egenerklæring for leverandører til Forsvarsdepartementet med underliggende etater tilsendes leverandøren innen rimelig tid, før kontrakt eller bestilling med leverandøren inngås. Hvis det gjennomføres flere anskaffelser fra den samme leverandøren i løpet av en periode på 1 år regnet fra datoen for inngåelse av den første kontrakten eller bestillingen, er det ikke nødvendig å vedlegge den etiske egenerklæringen for de resterende anskaffelsene, før det har gått 1 år fra datoen for inngåelsen av den første kontrakten eller bestillingen. Beregningen av anskaffelsens antatte verdi, skal foretas etter bestemmelsen om beregning av anskaffelsens verdi, som følger av forskrift om offentlige anskaffelser.</article><article class="legalP" id="kapittel-1-punkt-1-ledd-2">Den etiske egenerklæringen finnes i del 26 som vedlegg, og er utformet på norsk og engelsk.</article><article class="defaultP"><i>Kommentar:</i></article><article class="legalP" id="kapittel-1-punkt-1-ledd-3">Hvis det er utarbeidet et konkurransegrunnlag eller lignende dokument for anskaffelsen, skal den etiske egenerklæringen vedlegges konkurransegrunnlaget eller dokumentet. Hvis det ikke er utarbeidet et konkurransegrunnlag eller lignende dokument for anskaffelsen, skal den etiske egenerklæringen egenhendig tilsendes leverandøren, eksempelvis per e-post.</article><article class="legalP" id="kapittel-1-punkt-1-ledd-4">Hvis det regelmessig gjennomføres anskaffelser fra den samme leverandøren, og en eller flere av anskaffelsene har en antatt verdi på under 500&#xa0;000,- kroner eks. mva., skal den etiske egenerklæringen allikevel tilsendes leverandøren før inngåelse av den første kontrakten eller bestillingen selv om anskaffelsen har en antatt verdi på under 500&#xa0;000 kroner eks. mva, hvis det samlede beløp for anskaffelsene har en antatt verdi på over 500&#xa0;000 kroner eks. mva. i løpet av et 1 år, regnet fra inngåelsen av den første kontrakten eller bestillingen med leverandøren.</article></article> <article class="defaultP" margin-top="true">I del 26 tilføyes følgende vedlegg:</article> <article class="defaultP" margin-top="true"><i>Ethical statement for suppliers to the Royal Norwegian Ministry of Defence with underlying agencies</i></article> <article class="defaultP" margin-top="true">For å lese vedlegget se her: (pdf)</article> <article class="defaultP" margin-top="true"><i>Etisk egenerklæring for leverandører til Forsvarsdepartementet med underliggende etater</i></article> <article class="defaultP" margin-top="true">For å lese vedlegget se her: (pdf)</article></section><section class="section" data-name="kapII" id="kapittel-2" data-lovdata-URL="LTI/forskrift/2011-04-11-536/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juni 2011.</article></section></main></body></html>