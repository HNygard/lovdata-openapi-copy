<!DOCTYPE html><html lang="no"><head><title>Forskrift om beregning av lønnsveksten som skal benyttes ved regulering av grunnbeløpet og alderspensjon i folketrygden</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-05-06-465</dd><dt class="dokid">DokumentID</dt><dd class="dokid">LTI/forskrift/2011-05-06-465</dd><dt class="ministry">Departement</dt><dd class="ministry"><ul><li>Arbeidsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 5 s 618</dd><dt class="dateInForce">I kraft fra</dt><dd class="dateInForce">2011-05-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§1-4</li><li>lov/1997-02-28-19/§19-14</li><li>lov/1997-02-28-19/§20-18</li></ul></dd><dt class="dateOfPublication">Kunngjort</dt><dd class="dateOfPublication">2011-05-10 14:40</dd><dt class="journalNumber">Journalnummer</dt><dd class="journalNumber">2011-0326</dd><dt class="titleShort">Korttittel</dt><dd class="titleShort">Forskrift om beregning av lønnsveksten</dd><dt class="title">Tittel</dt><dd class="title">Forskrift om beregning av lønnsveksten som skal benyttes ved regulering av grunnbeløpet og alderspensjon i folketrygden</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 6. mai 2011 med hjemmel i lov 28. februar 1997 nr. 19 om folketrygd (folketrygdloven) § 1-4, § 19-14 og § 20-18. Fremmet av Arbeidsdepartementet.</dd><dt class="refid">RefID</dt><dd class="refid">forskrift/2011-05-06-465</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om beregning av lønnsveksten som skal benyttes ved regulering av grunnbeløpet og alderspensjon i folketrygden<ul class="tocSubUl"><li>§ 1. Virkeområde</li><li>§ 2. Lønnsvekst i reguleringsåret og avvik mellom forventet og faktisk lønnsutvikling siste år</li><li>§ 3. Beregning av lønnsveksten som skal benyttes ved reguleringen</li><li>§ 4. Drøfting med organisasjonene</li><li>§ 5. Ikraftsetting</li></ul></li></ul></dd></dl></header><main class="documentBody" data-lovdata-URL="LTI/forskrift/2011-05-06-465" id="dokument"><h1>Forskrift om beregning av lønnsveksten som skal benyttes ved regulering av grunnbeløpet og alderspensjon i folketrygden</h1><article class="legalArticle" data-lovdata-URL="LTI/forskrift/2011-05-06-465/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften inneholder nærmere bestemmelser om beregning av lønnsveksten som skal benyttes ved reguleringen av<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">grunnbeløpet etter folketrygdloven § 1-4 første ledd,</article></article></li><li data-li-identifier="b)" data-name="b)"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">restpensjon etter folketrygdloven § 19-14 første ledd,</article></article></li><li data-li-identifier="c)" data-name="c)"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">pensjon under utbetaling etter folketrygdloven § 19-14 andre ledd,</article></article></li><li data-li-identifier="d)" data-name="d)"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">satsene for minste pensjonsnivå etter folketrygdloven § 19-14 tredje ledd,</article></article></li><li data-li-identifier="e)" data-name="e)"><article class="listArticle" id="paragraf-1-ledd-1-punkt-5"><article class="legalP" id="paragraf-1-ledd-1-punkt-5-ledd-1">pensjonsbeholdning etter folketrygdloven § 20-18 første ledd,</article></article></li><li data-li-identifier="f)" data-name="f)"><article class="listArticle" id="paragraf-1-ledd-1-punkt-6"><article class="legalP" id="paragraf-1-ledd-1-punkt-6-ledd-1">pensjon under utbetaling etter folketrygdloven § 20-18 andre ledd og</article></article></li><li data-li-identifier="g)" data-name="g)"><article class="listArticle" id="paragraf-1-ledd-1-punkt-7"><article class="legalP" id="paragraf-1-ledd-1-punkt-7-ledd-1">satsene for garantipensjon etter folketrygdloven § 20-18 tredje ledd.</article></article></li></ul></article></article><article class="legalArticle" data-lovdata-URL="LTI/forskrift/2011-05-06-465/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Lønnsvekst i reguleringsåret og avvik mellom forventet og faktisk lønnsutvikling siste år</span></h2><article class="legalP" id="paragraf-2-ledd-1">Til grunn for reguleringen legges forventet lønnsutvikling i reguleringsåret, justert for eventuelt avvik mellom forventet og faktisk lønnsutvikling siste år.</article><article class="legalP" id="paragraf-2-ledd-2">Forventet lønnsutvikling i reguleringsåret settes lik regjeringens anslag for gjennomsnittlig årslønnsvekst for alle sektorer slik det framkommer i revidert nasjonalbudsjett.</article><article class="legalP" id="paragraf-2-ledd-3">Faktisk lønnsutvikling for foregående år settes til gjennomsnittlig årslønnsvekst for lønnstakere under ett fastsatt i rapporten Grunnlaget for inntektsoppgjørene fra Det tekniske beregningsutvalget for inntektsoppgjørene.</article><article class="legalP" id="paragraf-2-ledd-4">Det skal vurderes om det foreligger særlige forhold som har påvirket lønnsutviklingen for enkeltgrupper, og om effekten av dette skal holdes utenfor ved beregningen av lønnsveksten.</article></article><article class="legalArticle" data-lovdata-URL="LTI/forskrift/2011-05-06-465/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Beregning av lønnsveksten som skal benyttes ved reguleringen</span></h2><article class="legalP" id="paragraf-3-ledd-1">Dersom den faktiske lønnsveksten er høyere eller lavere enn forventet lønnsvekst siste år (avvik), skal det fastsettes en samlet lønnsvekst for forventet lønnsutvikling, justert for avviket. Ved fastsettelsen av den samlede prosentvise årslønnsveksten (sl) skal det først tas hensyn til avviket (a) i prosentpoeng og deretter til den forventede prosentvise lønnsvekst (f) i inneværende år: sl&#xa0;=&#xa0;((1&#xa0;+&#xa0;a&#xa0;/&#xa0;100)&#xa0;x&#xa0;(1&#xa0;+&#xa0;f&#xa0;/&#xa0;100)&#xa0;-&#xa0;1)&#xa0;x&#xa0;100</article><article class="legalP" id="paragraf-3-ledd-2">Samlet årslønnsvekst, avvik og forventet lønnsvekst fastsettes i prosent med to desimaler.</article><article class="legalP" id="paragraf-3-ledd-3">Nytt grunnbeløp fra 1. mai settes slik at den prosentvise veksten i det gjennomsnittlige grunnbeløpet fra forrige kalenderår til inneværende kalenderår blir lik samlet årslønnsvekst.</article><article class="legalP" id="paragraf-3-ledd-4">Med lønnsveksten etter § 1 menes den prosentvise økningen i grunnbeløpet fra april til mai i inneværende år som følger av beregningen omtalt ovenfor. Lønnsveksten fastsettes med to desimaler.</article></article><article class="legalArticle" data-lovdata-URL="LTI/forskrift/2011-05-06-465/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Drøfting med organisasjonene</span></h2><article class="legalP" id="paragraf-4-ledd-1">Før fastsetting av lønnsveksten som skal benyttes i reguleringen av grunnbeløpet og alderspensjonen, skal tallgrunnlaget som beskrevet i § 2 drøftes med pensjonistenes, de funksjonshemmedes og arbeidstakernes organisasjoner.</article></article><article class="legalArticle" data-lovdata-URL="LTI/forskrift/2011-05-06-465/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikraftsetting</span></h2><article class="legalP" id="paragraf-5-ledd-1">Forskriften trer i kraft 1. mai 2011.</article></article></main></body></html>