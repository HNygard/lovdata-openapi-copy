<!DOCTYPE html><html lang="no"><head><title>Forskrift om endring i forskrift om studier og eksamener ved Universitetet i Oslo</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-11-19-1124</dd><dt class="dokid">DokumentID</dt><dd class="dokid">LTI/forskrift/2011-11-19-1124</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 11 s 1528</dd><dt class="dateInForce">I kraft fra</dt><dd class="dateInForce">2011-11-19</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-12-20-1798</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-2</li><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§3-8</li><li>lov/2005-04-01-15/§3-9</li></ul></dd><dt class="dateOfPublication">Kunngjort</dt><dd class="dateOfPublication">2011-11-25 14:40</dd><dt class="journalNumber">Journalnummer</dt><dd class="journalNumber">2011-0870</dd><dt class="titleShort">Korttittel</dt><dd class="titleShort">Endr. i forskrift om studier og eksamener ved UiO</dd><dt class="title">Tittel</dt><dd class="title">Forskrift om endring i forskrift om studier og eksamener ved Universitetet i Oslo</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Universitetsstyret ved rektor 19. november 2011 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-2, § 3-6, § 3-7, § 3-8 og § 3-9.</dd><dt class="refid">RefID</dt><dd class="refid">forskrift/2011-11-19-1124</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om studier og eksamener ved Universitetet i Oslo<ul class="tocSubUl"><li>I<ul class="tocSubUl"><li>§ 4-4. Obligatorisk aktivitet</li><li>§ 5-6. Antall forsøk til eksamen</li><li>§ 7-1. Krav til en programstudent mht. studierett</li><li>§ 7-2. Krav til en programstudent mht. permisjon, endret studieprogresjon og tilrettelegging</li><li>§ 7-3. Krav til en programstudent mht. tap av studierett og ny studierett</li><li>§ 7-6. Krav til en eksamenskandidat mht. trekk, tilrettelegging og forfall til eksamen</li><li>§ 10-5. Ikrafttredelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2011-11-19-1124" id="dokument"><h1>Forskrift om endring i forskrift om studier og eksamener ved Universitetet i Oslo</h1><section class="section" data-name="kapI" id="kapittel-1" data-lovdata-URL="LTI/forskrift/2011-11-19-1124/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. desember 2005 nr. 1798 om studier og eksamener ved Universitetet i Oslo gjøres følgende endringer:</article> <article class="defaultP" margin-top="true">§ 4-4 skal lyde:</article><article class="futureLegalArticle" data-name="§4-4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4-4</span>. <span class="legalArticleTitle">Obligatorisk aktivitet</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Fakultetet kan i program- eller emnebeskrivelsen fastsette krav om obligatorisk aktivitet (herunder obligatorisk deltagelse i undervisningen) som del av studiegjennomføringen. Fakultetet kan også fastsette hvor lenge godkjenning av obligatorisk aktivitet skal være gyldig.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Godkjent obligatorisk aktivitet kan ordinært ikke gjentas. Fakultetet kan dispensere etter nærmere vurdering.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Ikke-godkjent obligatorisk aktivitet gir rett til nytt forsøk, men først når kapasitetshensyn muliggjør det. Ved begrenset kapasitet skal studenter som har hatt gyldig fravær fra aktiviteten prioriteres foran studenter som ikke har hatt gyldig fravær.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Det skal ordinært stilles de samme krav til dokumentasjon av gyldig fravær fra obligatorisk aktivitet som til dokumentasjon av gyldig forfall til eksamen. Fakultetet kan imidlertid etter nærmere vurdering godta egenmelding ved fravær fra obligatorisk aktivitet.</article><article class="numberedLegalP" data-numerator="5" id="kapittel-1-foreslåttparagraf-1-nummer-5">(5) Oppfølgingen av manglende godkjenning av obligatorisk aktivitet må så vidt mulig gjennomføres på en måte som innebærer at eksamen kan avlegges i tilknytning til semesteret.</article></article> <article class="defaultP" margin-top="true">§ 5-6 skal lyde:</article><article class="futureLegalArticle" data-name="§5-6" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5-6</span>. <span class="legalArticleTitle">Antall forsøk til eksamen</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Ved Universitetet i Oslo kan det ordinært ikke gis adgang til mer enn tre eksamensforsøk for den enkelte eksamen.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) En masteroppgave som har fått et ikke-bestått eksamensresultat, kan bare én gang leveres på nytt som et nytt eksamensforsøk, og da innen avtalt tidspunkt og i bearbeidet form. En masteroppgave som har fått et bestått eksamensresultat, kan ikke leveres på nytt i bearbeidet form. Det er ordinært ikke anledning til å skrive ny masteroppgave innenfor det samme fagområdet (disiplinen). Dette punktet gjelder også for den avsluttende oppgaven i studieprogrammene i psykologi (cand.psychol.) og teologi (cand.theol.).</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Fakultetet kan i emnebeskrivelsen fastsette at en semesteroppgave eller tilsvarende som har fått et bestått eksamensresultat ikke kan leveres på nytt i bearbeidet form.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) Dersom flere eksamener bygger direkte på hverandre, kan fakultetet i emnebeskrivelsen fastsette at tidligere beståtte eksamener ikke lenger kan gjentas etter at påfølgende eksamener er bestått.</article><article class="numberedLegalP" data-numerator="5" id="kapittel-1-foreslåttparagraf-2-nummer-5">(5) Begrensningen i antallet eksamensforsøk gjelder totalt for et emne, også dersom emnet har skiftet emnekode, inngår med ulik kode i flere studieprogrammer eller inngår i ny form i et studieprogram i tilknytning til en overgangsordning. Begrensningen i antallet eksamensforsøk gjelder også ved nytt opptak til det samme eller et annet studieprogram hvor emnet inngår.</article><article class="numberedLegalP" data-numerator="6" id="kapittel-1-foreslåttparagraf-2-nummer-6">(6) Fakultetet avgjør søknad om dispensasjon med hensyn til antall eksamensforsøk og med hensyn til gjentak av eksamen.</article><article class="numberedLegalP" data-numerator="7" id="kapittel-1-foreslåttparagraf-2-nummer-7">(7) For eksamen i masterstudiet i rettsvitenskap har en eksamenskandidat en kvote på til sammen fire gjentak av bestått eksamen. I kvoten teller også ikke bestått, trekk under eksamen og ikke møtt til eksamen. Eksamenskandidaten velger selv når i studiet gjentakene skal benyttes. Gjentak avlagt våren 2008 eller tidligere teller ikke med i kvoten. For overgangsordninger, se § 10.</article></article> <article class="defaultP" margin-top="true">§ 7-1 skal lyde:</article><article class="futureLegalArticle" data-name="§7-1" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7-1</span>. <span class="legalArticleTitle">Krav til en programstudent mht. studierett</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) En person må på fastsatt måte og innen fastsatt frist søke om opptak til et studieprogram for å få tilbud om studieplass. Søkeren må innen fastsatt frist akseptere tilbudet om studieplass for å oppnå studierett til studieprogrammet og dermed bli programstudent.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) En programstudent må ved studiestart/semesterstart der dette er påkrevd levere fastsatt dokumentasjon (for eksempel politiattest eller tuberkulinprøve) og/eller på fastsatt måte delta ved obligatorisk fremmøte.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) En programstudent må på fastsatt måte og innen fastsatt frist hvert semester betale semesteravgift og eventuell annen fastsatt avgift, jf. lov og forskrift om studentsamskipnader og forskrift om egenbetaling ved universiteter og høyskoler.</article><article class="numberedLegalP" data-numerator="4" id="kapittel-1-foreslåttparagraf-3-nummer-4">(4) En programstudent må på fastsatt måte og innen fastsatt frist hvert semester bekrefte utdanningsplanen med undervisnings- og eksamensmelding.</article><article class="numberedLegalP" data-numerator="5" id="kapittel-1-foreslåttparagraf-3-nummer-5">(5) En programstudent må ordinært følge studieprogresjonen for studieprogrammets fastsatte emner for det enkelte semester. Jf. likevel § 7-2 om permisjon, endret studieprogresjon og tilrettelegging og § 7-3 om tap av studierett og ny studierett.</article><article class="numberedLegalP" data-numerator="6" id="kapittel-1-foreslåttparagraf-3-nummer-6">(6) En programstudent i et studieprogram som har egenbetaling fra studenter, må på fastsatt måte og innen fastsatt frist betale det beløpet som er fastsatt som egenbetalingen for studieprogrammet, jf. forskrift om egenbetaling ved universiteter og høyskoler.</article></article> <article class="defaultP" margin-top="true">§ 7-2 skal lyde:</article><article class="futureLegalArticle" data-name="§7-2" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7-2</span>. <span class="legalArticleTitle">Krav til en programstudent mht. permisjon, endret studieprogresjon og tilrettelegging</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) En programstudent kan på fastsatt måte og innen fastsatt frist søke om reservert studieplass eller utsatt studiestart i inntil to semester.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) En programstudent kan på fastsatt måte og innen fastsatt frist søke om permisjon fra studieprogrammet.</article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) En programstudent kan på fastsatt måte og innen fastsatt frist søke om deltidsstudier, utsatt innlevering av masteroppgaven eller endret studieprogresjon ved forsinkelse i studiegjennomføringen.</article><article class="numberedLegalP" data-numerator="4" id="kapittel-1-foreslåttparagraf-4-nummer-4">(4) En programstudent som på grunn av funksjonsnedsettelse, helsetilstand eller annen spesiell grunn trenger tilrettelagt undervisning, kan på fastsatt måte og innen fastsatt frist søke om tilrettelagt undervisning. En programstudent som får behov for tilrettelagt undervisning etter den fastsatte fristen og kan dokumentere at behovet oppsto etter fristen, må sende søknaden snarest mulig etter at behovet oppsto.</article><article class="numberedLegalP" data-numerator="5" id="kapittel-1-foreslåttparagraf-4-nummer-5">(5) En programstudent som har foreldrepermisjon, kan velge å betale semesteravgift og eventuell annen fastsatt avgift og bekrefte utdanningsplanen i permisjonsperioden, jf. § 7-1. En programstudent som gjenopptar studiene etter foreldrepermisjon, skal prioriteres først ved inntreden i kull med begrenset kapasitet.</article><article class="numberedLegalP" data-numerator="6" id="kapittel-1-foreslåttparagraf-4-nummer-6">(6) En programstudent i et studieprogram som er organisert i kull, kan på fastsatt måte og innen fastsatt frist søke om overføring til lavere kull ved forsinkelse i studiegjennomføringen. Overføring til lavere kull forutsetter at det er ledig plass i kullet.</article><article class="numberedLegalP" data-numerator="7" id="kapittel-1-foreslåttparagraf-4-nummer-7">(7) En programstudent som har hatt lengre fravær fra studieprogrammene i farmasi, klinisk ernæring, medisin, odontologi eller psykologi (cand.psychol.), kan av fakultetet pålegges å gjennomføre fastsatte prøver som må være godkjent før programstudenten får adgang til å gå videre i studiet.</article><article class="numberedLegalP" data-numerator="8" id="kapittel-1-foreslåttparagraf-4-nummer-8">(8) Fakultetet selv kan i nærmere regler til § 7-3 fastsette egne bestemmelser om søknadsgrunner, permisjonslengde og dokumentasjon i tilknytning til paragrafen her.</article></article> <article class="defaultP" margin-top="true">§ 7-3 skal lyde:</article><article class="futureLegalArticle" data-name="§7-3" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 7-3</span>. <span class="legalArticleTitle">Krav til en programstudent mht. tap av studierett og ny studierett</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) En programstudent mister studieretten til studieprogrammet dersom programstudenten:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-nummer-1-punkt-1"><article class="legalP" id="kapittel-1-foreslåttparagraf-5-nummer-1-punkt-1-ledd-1">ikke fyller kravene til studierett og studieprogresjon angitt i § 7-1 og § 7-2.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-nummer-1-punkt-2"><article class="legalP" id="kapittel-1-foreslåttparagraf-5-nummer-1-punkt-2-ledd-1">har benyttet maksimalt antall forsøk uten å ha fått godkjent obligatorisk aktivitet eller bestått eksamen i et emne som er obligatorisk for studieprogrammet, jf. § 4-4 og § 5-6.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-5-nummer-1-punkt-3"><article class="legalP" id="kapittel-1-foreslåttparagraf-5-nummer-1-punkt-3-ledd-1">har oppnådd grad eller slutteksamen, og fakultetet har ikke gitt forlengelse av studieretten.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) En programstudent kan beholde studieretten til studieprogrammet gjennom ett semesters fravær fra Universitetet i Oslo uten å ha søkt om permisjon. Bestemmelsen gjelder ikke for første semester i et studieprogram, ikke for studieprogram ved Det matematisk-naturvitenskapelige fakultet og ikke for studieprogrammene i farmasi, klinisk ernæring, medisin, odontologi eller psykologi (cand.psychol.).</article><article class="numberedLegalP" data-numerator="3" id="kapittel-1-foreslåttparagraf-5-nummer-3">(3) En programstudent kan beholde studieretten til studieprogrammet ved forsinkelser i studieløpet dersom programstudenten har bestått emner med minst:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-5-nummer-3-punkt-1"><article class="legalP" id="kapittel-1-foreslåttparagraf-5-nummer-3-punkt-1-ledd-1">30 studiepoeng etter 1 år i et ett- eller flerårig studieprogram</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-nummer-3-punkt-2"><article class="legalP" id="kapittel-1-foreslåttparagraf-5-nummer-3-punkt-2-ledd-1">60 studiepoeng etter 2 år i et ett- eller flerårig studieprogram</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-nummer-3-punkt-3"><article class="legalP" id="kapittel-1-foreslåttparagraf-5-nummer-3-punkt-3-ledd-1">90 studiepoeng etter 3 år i et flerårig studieprogram</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-nummer-3-punkt-4"><article class="legalP" id="kapittel-1-foreslåttparagraf-5-nummer-3-punkt-4-ledd-1">120 studiepoeng etter 4 år i et flerårig studieprogram</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-nummer-3-punkt-5"><article class="legalP" id="kapittel-1-foreslåttparagraf-5-nummer-3-punkt-5-ledd-1">150 studiepoeng etter 5 år i et flerårig studieprogram</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-nummer-3-punkt-6"><article class="legalP" id="kapittel-1-foreslåttparagraf-5-nummer-3-punkt-6-ledd-1">180 studiepoeng etter 6 år i et flerårig studieprogram.</article></article></li></ul><p class="leddfortsettelse">For fem- og seksårige studieprogram og for studieprogram som inneholder emner større enn 30 studiepoeng gjelder bestemmelsen tilsvarende. Innvilgede permisjoner og andre godkjente forlengelser av studietiden skal tas hensyn til ved beregning av forsinkelse, jf. § 7-2.</p></article><article class="numberedLegalP" data-numerator="4" id="kapittel-1-foreslåttparagraf-5-nummer-4">(4) For medisinstudiet og for fellessemestrene i studieprogrammet i klinisk ernæring gjelder følgende bestemmelser i stedet for bestemmelsene i tredje ledd:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-nummer-4-punkt-1"><article class="legalP" id="kapittel-1-foreslåttparagraf-5-nummer-4-punkt-1-ledd-1">En programstudent som ikke har bestått eksamen tilhørende et bestemt semester senest tredje semester etter at programstudenten begynte i semesteret, mister ordinært studieretten til studieprogrammet.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-nummer-4-punkt-2"><article class="legalP" id="kapittel-1-foreslåttparagraf-5-nummer-4-punkt-2-ledd-1">En programstudent som blir mer enn fem semester forsinket totalt i medisinstudiet, mister ordinært studieretten til studieprogrammet.</article></article></li></ul></article><article class="numberedLegalP" data-numerator="5" id="kapittel-1-foreslåttparagraf-5-nummer-5">(5) En programstudent i farmasistudiet mister ordinært studieretten til studieprogrammet dersom eksamen i et emne ikke er bestått innen to år etter det tidspunktet eksamenen etter studentens opprinnelige studieprogresjon skulle være bestått.</article><article class="numberedLegalP" data-numerator="6" id="kapittel-1-foreslåttparagraf-5-nummer-6">(6) En programstudent som mister studieretten til studieprogrammet og ønsker ny studierett til det samme eller et annet studieprogram, må søke på ny på fastsatt måte.</article><article class="numberedLegalP" data-numerator="7" id="kapittel-1-foreslåttparagraf-5-nummer-7">(7) En programstudent som har oppnådd graden master eller tilsvarende høyere grad ved Universitetet i Oslo, kan ordinært ikke få opptak til et masterprogram eller en masterstudieretning innenfor det samme fagområdet (disiplinen) på nytt.</article></article> <article class="defaultP" margin-top="true">§ 7-6 skal lyde:</article><article class="futureLegalArticle" data-name="§7-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 7-6</span>. <span class="legalArticleTitle">Krav til en eksamenskandidat mht. trekk, tilrettelegging og forfall til eksamen</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) En eksamenskandidat har anledning til å trekke seg fra eksamen på fastsatt måte. Dersom kandidatens eksamensmelding ikke skal bli registrert som et eksamensforsøk, må trekk fra eksamen skje senest 2 uker før følgende tidspunkt for start av eksamen:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-6-nummer-1-punkt-1"><article class="legalP" id="kapittel-1-foreslåttparagraf-6-nummer-1-punkt-1-ledd-1">den aktuelle eksamensdato</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-nummer-1-punkt-2"><article class="legalP" id="kapittel-1-foreslåttparagraf-6-nummer-1-punkt-2-ledd-1">første eksamensdag ved flere eksamensdager</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-nummer-1-punkt-3"><article class="legalP" id="kapittel-1-foreslåttparagraf-6-nummer-1-punkt-3-ledd-1">fristen for innlevering av semesteroppgave eller tilsvarende</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-nummer-1-punkt-4"><article class="legalP" id="kapittel-1-foreslåttparagraf-6-nummer-1-punkt-4-ledd-1">dato for utlevering av hjemmeeksamensoppgave</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-nummer-1-punkt-5"><article class="legalP" id="kapittel-1-foreslåttparagraf-6-nummer-1-punkt-5-ledd-1">fristen for siste innlevering ved mappelevering eller annen form for eksamen eller vurdering gjennom undervisningsperioden.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-6-nummer-2">(2) En eksamenskandidat som har behov for tilrettelagt eksamen, må på fastsatt måte og innen fastsatt frist søke fakultetet om tilrettelegging. En eksamenskandidat som får behov for tilrettelagt eksamen etter fristen og kan dokumentere at behovet oppsto etter fristen, må sende søknad snarest mulig etter at behovet oppsto.</article><article class="numberedLegalP" data-numerator="3" id="kapittel-1-foreslåttparagraf-6-nummer-3">(3) En eksamenskandidat må fremstille seg (møte) til eksamen på fastsatt måte. Ved eksamen med tilsyn har eksamenskandidaten møtt når eksamenskandidaten er til stede i eksamenslokalet idet første oppgave gjøres kjent.</article><article class="numberedLegalP" data-numerator="4" id="kapittel-1-foreslåttparagraf-6-nummer-4">(4) En eksamenskandidat som ønsker å trekke seg etter trekkfristen eller under eksamen, må gjøre dette på fastsatt måte. En eksamenskandidat som trekker seg etter trekkfristen eller under eksamen uten godkjent gyldig forfall, har benyttet et eksamensforsøk.</article><article class="numberedLegalP" data-numerator="5" id="kapittel-1-foreslåttparagraf-6-nummer-5">(5) En eksamenskandidat som på grunn av sykdom eller annen gyldig grunn må trekke seg etter trekkfristen eller under eksamen, må på fastsatt måte levere legeattest eller tilsvarende dokumentasjon for å få godkjent gyldig forfall til eksamen. Legeattesten må opplyse om at den er utstedt i forbindelse med forfall til eksamen ved Universitetet i Oslo, og må leveres eller være poststemplet senest tre dager etter eksamen. Ved trekk under eksamen med tilsyn må legeattesten i tillegg være utstedt på eksamensdagen.</article><article class="numberedLegalP" data-numerator="6" id="kapittel-1-foreslåttparagraf-6-nummer-6">(6) En eksamenskandidat som har levert besvarelse til eksamen, kan ikke unndra seg sensur.</article><article class="numberedLegalP" data-numerator="7" id="kapittel-1-foreslåttparagraf-6-nummer-7">(7) En eksamenskandidat må gjøre seg kjent med hvilke hjelpemidler som kan benyttes til den enkelte eksamen, den ordningen for kontroll av hjelpemidler som gjelder for den enkelte eksamen og hva som anses som fusk/forsøk på fusk i tilknytning til bruk av hjelpemidler eller kilder for den enkelte eksamen.</article><article class="numberedLegalP" data-numerator="8" id="kapittel-1-foreslåttparagraf-6-nummer-8">(8) For studieprogrammene i klinisk ernæring, medisin og odontologi er det ingen frist for å trekke seg fra eksamen. Manglende frammøte til eksamen uten gyldig forfall regnes ikke som et eksamensforsøk og utløser ikke rett til utsatt eller ny eksamen.</article></article> <article class="defaultP" margin-top="true">§ 7-7 om gjennomføring av studier og eksamener skal oppheves og fjernes fra forskriften.</article> <article class="defaultP" margin-top="true">§ 10-3, nytt andre, tredje, fjerde og femte ledd skal lyde:</article><article class="numberedLegalP" data-numerator="2" id="kapittel-1-nummer-1">(2) Det juridiske fakultet selv fastsetter forskrift om overgang i jusstudiet fra studieordningen av 1996 m.m. til masterstudiet.</article><article class="numberedLegalP" data-numerator="3" id="kapittel-1-nummer-2">(3) En privatist som har bestått eksamen til første, andre og tredje avdeling av det femårige studieprogrammet til graden master i rettsvitenskap, kan etter søknad få studierett som programstudent til masteroppgaven.</article><article class="numberedLegalP" data-numerator="4" id="kapittel-1-nummer-3">(4) I det femårige masterprogrammet i informatikk kan en programstudent etter hvert semester være inntil 20 studiepoeng på etterskudd i forhold til full studieprogresjon på det aktuelle semesteret. Blir programstudenten ytterligere forsinket, mister programstudenten studieretten med mindre han/hun får innvilget søknad om å gå ned et kull. Overgang til kullet under er avhengig av ledig kapasitet.</article><article class="numberedLegalP" data-numerator="5" id="kapittel-1-nummer-4">(5) Utfyllende regler til § 7.1.6 og § 7-2 i forskrift om studier og eksamener ved universitetet i oslo oppheves fra og med 1. august 2012.</article> <article class="defaultP" margin-top="true">§ 10-4 nytt tredje ledd skal lyde:</article><article class="numberedLegalP" data-numerator="3" id="kapittel-1-nummer-5">(3) Universitetsdirektøren kan fastsette generelle administrative bestemmelser for programstudenter, enkeltemnestudenter og privatister.</article> <article class="defaultP" margin-top="true">Øvrige endringer</article><article class="legalP" id="kapittel-1-ledd-2">Forskriftens romertallinndeling skal fjernes. Ikrafttredelsesbestemmelsen under romertall II skal bli ny § 10-5 slik:</article><article class="futureLegalArticle" data-name="§10-5" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 10-5</span>. <span class="legalArticleTitle">Ikrafttredelse</span></span><article class="legalP" id="kapittel-1-foreslåttparagraf-7-ledd-1">Forskriften trer i kraft 1. januar 2006. Samtidig oppheves forskrift 6. mai 2003 nr. 1077 om studier og eksamener ved Universitetet i Oslo.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2011-11-19-1124/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>