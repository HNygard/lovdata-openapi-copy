<!DOCTYPE html><html lang="no"><head><title>Forskrift om endring i forskrift om krav til jernbanevirksomhet på det nasjonale jernbanenettet (sikkerhetsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-04-01-351</dd><dt class="dokid">DokumentID</dt><dd class="dokid">LTI/forskrift/2011-04-01-351</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 3 s 459</dd><dt class="dateInForce">I kraft fra</dt><dd class="dateInForce">2011-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-12-19-1621</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-100/§5</li><li>lov/1993-06-11-100/§6</li><li>lov/1993-06-11-100/§16</li><li>forskrift/2010-12-10-1568/§1-3</li></ul></dd><dt class="dateOfPublication">Kunngjort</dt><dd class="dateOfPublication">2011-04-05 15:10</dd><dt class="journalNumber">Journalnummer</dt><dd class="journalNumber">2011-0237</dd><dt class="titleShort">Korttittel</dt><dd class="titleShort">Endr. i sikkerhetsforskriften</dd><dt class="title">Tittel</dt><dd class="title">Forskrift om endring i forskrift om krav til jernbanevirksomhet på det nasjonale jernbanenettet (sikkerhetsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Statens jernbanetilsyn 1. april 2011 med hjemmel i lov 11. juni 1993 nr. 100 om anlegg og drift av jernbane, herunder sporvei, tunnelbane og forstadsbane m.m. (jernbaneloven) § 5, § 6 og § 16 og forskrift 10. desember 2010 nr. 1568 om jernbanevirksomhet mv. på det nasjonale jernbanenettet (jernbaneforskriften) § 1-3. <br /> <strong>EØS-henvisninger:</strong> EØS-avtalen vedlegg XIII nr. 42e (direktiv 2004/49/EF endret ved direktiv 2008/110/EF).</dd><dt class="refid">RefID</dt><dd class="refid">forskrift/2011-04-01-351</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om krav til jernbanevirksomhet på det nasjonale jernbanenettet (sikkerhetsforskriften)<ul class="tocSubUl"><li>I<ul class="tocSubUl"><li>§ 13a-1. Enhet med ansvar for vedlikehold</li><li>§ 13a-2. Oppgaver for enhet med ansvar for vedlikehold</li><li>§ 13a-3. Unntak fra kravene i dette kapitlet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2011-04-01-351" id="dokument"><h1>Forskrift om endring i forskrift om krav til jernbanevirksomhet på det nasjonale jernbanenettet (sikkerhetsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2011-04-01-351/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. desember 2005 nr. 1621 om krav til jernbanevirksomhet på det nasjonale jernbanenettet (sikkerhetsforskriften) gjøres følgende endringer:</article> <article class="defaultP" margin-top="true">1. § 1-1 første ledd nytt annet punktum skal lyde:</article><article class="legalP" id="kapittel-1-ledd-2">Forskriften gjelder også innehavere av kjøretøy som trafikkerer det nasjonale jernbanenettet.</article> <article class="defaultP" margin-top="true">2. § 1-2 bokstav e) skal erstattes med følgende:<ul class="defaultList"><li data-li-identifier="e)" data-name="e)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1"><i>kjøretøy:</i> Et jernbanekjøretøy som er egnet for trafikk på egne hjul på jernbanelinjer, med eller uten egen trekkraft. Et kjøretøy er sammensatt av et eller flere strukturelle og funksjonelle delsystemer eller deler av slike delsystemer,</article></article></li></ul></article> <article class="defaultP" margin-top="true">3. «Materiell», «rullende materiell» og «jernbanemateriell» skal erstattes med «kjøretøy» i § 1-2 bokstav h), § 10-1, § 10-2, § 11-1, § 11-2, § 11-3, § 11-4, § 11-5, overskriften til del IV, § 12-2, overskriften til kapittel 13, § 13-1, § 13-2, § 13-3, § 13-4, § 13-5, § 13-6, § 13-9, § 13-10, § 13-11 og vedlegg I.</article> <article class="defaultP" margin-top="true">4. Ny § 1-2 bokstav m) skal lyde:<ul class="defaultList"><li data-li-identifier="m)" data-name="m)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1"><i>innehaver:</i> den person eller enhet som, som eier av et kjøretøy eller som har rett til å bruke det, benytter kjøretøyet som et transportmiddel og er registrert som dette i kjøretøyregisteret fastsatt i samtrafikkforskriften § 32,</article></article></li></ul></article> <article class="defaultP" margin-top="true">5. Ny § 1-2 bokstav n) skal lyde:<ul class="defaultList"><li data-li-identifier="n)" data-name="n)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1"><i>enhet med ansvar for vedlikehold:</i> et foretak med ansvar for vedlikehold av et kjøretøy, og registrert som dette i det nasjonale kjøretøyregisteret. Enhet ansvarlig for vedlikehold kan være et jernbaneforetak, en infrastrukturforvalter eller en innehaver.</article></article></li></ul></article> <article class="defaultP" margin-top="true">6. Nytt kapittel 13a skal lyde:</article><span class="futuretitle" id="kapittel-1-foreslåttittel-1">Kapittel 13a. Vedlikehold av kjøretøy</span><article class="futureLegalArticle" data-name="§13a-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 13a-1</span>. <span class="legalArticleTitle">Enhet med ansvar for vedlikehold</span></span><article class="legalP" id="kapittel-1-foreslåttparagraf-1-ledd-1">Før kjøretøy tas i bruk på jernbanenettet skal de ha fått tilordnet en enhet med ansvar for vedlikehold. Denne enheten skal registreres i kjøretøyregisteret i henhold til samtrafikkforskriften § 32 annet ledd.</article></article><article class="futureLegalArticle" data-name="§13a-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 13a-2</span>. <span class="legalArticleTitle">Oppgaver for enhet med ansvar for vedlikehold</span></span><article class="legalP" id="kapittel-1-foreslåttparagraf-2-ledd-1">Enhet med ansvar for vedlikehold skal sikre at kjøretøy opprettholder en sikker driftstilstand ved hjelp av et vedlikeholdssystem. Kjøretøy skal vedlikeholdes i henhold til vedlikeholdsdokumentasjonen for hvert enkelt kjøretøy og de gjeldende kravene til kjøretøy som følger av samtrafikkforskriften og forskriften her, herunder krav til vedlikehold.</article><article class="legalP" id="kapittel-1-foreslåttparagraf-2-ledd-2">Utpeking av enhet med ansvar for vedlikehold berører ikke jernbaneforetak og infrastrukturforvalteres ansvar for sikker kjøring og drift av tog i henhold til jernbanelovgivningen for øvrig.</article><article class="legalP" id="kapittel-1-foreslåttparagraf-2-ledd-3">Enhet med ansvar for vedlikehold kan selv utføre vedlikeholdet, eller benytte vedlikeholdsverksteder i henhold til avtale.</article></article><article class="futureLegalArticle" data-name="§13a-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 13a-3</span>. <span class="legalArticleTitle">Unntak fra kravene i dette kapitlet</span></span><article class="legalP" id="kapittel-1-foreslåttparagraf-3-ledd-1">Statens jernbanetilsyn kan gi unntak fra kravene til å identifisere enhet med ansvar for vedlikehold for veteran- eller museumskjøretøy som trafikkerer det nasjonale jernbanenettet, så lenge disse kjøretøyene er i henhold til jernbanelovgivningen for øvrig. Unntak kan gis for inntil fem år om gangen.</article><article class="legalP" id="kapittel-1-foreslåttparagraf-3-ledd-2">Unntak som nevnt i første ledd kan gis i forbindelse med registrering av kjøretøy etter samtrafikkforskriften § 32 eller ved utstedelse av sikkerhetssertifikat til jernbaneforetak eller sikkerhetsgodkjenning til infrastrukturforvalter etter jernbaneforskriften kapittel 6 eller 7.</article><article class="legalP" id="kapittel-1-foreslåttparagraf-3-ledd-3">Unntak etter første ledd skal nevnes og begrunnes i den årlige sikkerhetsrapporten som Statens jernbanetilsyn skal utarbeide etter jernbaneforskriften § 9-3 annet ledd. Hvis det viser seg at det foreligger en uforholdsmessig sikkerhetsrisiko på jernbanesystemet skal Det europeiske jernbanebyrået umiddelbart underrette EU-kommisjonen og EFTAs overvåkingsorgan. EFTAs overvåkingsorgan skal ta kontakt med de involverte partene og, der dette er hensiktsmessig, anmode Statens jernbanetilsyn om å gjøre om unntaket.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2011-04-01-351/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>