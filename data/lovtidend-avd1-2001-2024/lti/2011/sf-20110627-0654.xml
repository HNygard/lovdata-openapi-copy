<!DOCTYPE html><html lang="no"><head><title>Forskrift om kommunikasjons-, navigasjons- og overvåkingstjeneste</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-06-27-654</dd><dt class="dokid">DokumentID</dt><dd class="dokid">LTI/forskrift/2011-06-27-654</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 6 s 837</dd><dt class="dateInForce">I kraft fra</dt><dd class="dateInForce">2011-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-12-03-1342</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§7-1</li><li>lov/1993-06-11-101/§7-4</li><li>lov/1993-06-11-101/§9-1</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2011-06-28 15:15</dd><dt class="journalNumber">Journalnummer</dt><dd class="journalNumber">2011-0505</dd><dt class="titleShort">Korttittel</dt><dd class="titleShort">Forskrift om kommunikasjonstjeneste m.m.</dd><dt class="title">Tittel</dt><dd class="title">Forskrift om kommunikasjons-, navigasjons- og overvåkingstjeneste</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Luftfartstilsynet 27. juni 2011 med hjemmel i lov 11. juni 1993 nr. 101 om luftfart (luftfartsloven) § 7-1, § 7-4 og § 9-1, jf. delegeringsvedtak 10. desember 1999 nr. 1273.</dd><dt class="refid">RefID</dt><dd class="refid">forskrift/2011-06-27-654</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kommunikasjons-, navigasjons- og overvåkingstjeneste<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Krav til organisasjon</li><li>§ 4. SCAT-I</li><li>§ 5. Overvåkingsradar</li><li>§ 6. Restriksjonsområder</li><li>§ 7. Kontrollflyging</li><li>§ 8. Dispensasjon</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2011-06-27-654" id="dokument"><h1>Forskrift om kommunikasjons-, navigasjons- og overvåkingstjeneste</h1><article class="legalArticle" data-lovdata-URL="LTI/forskrift/2011-06-27-654/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for kommunikasjons-, navigasjons- og overvåkingstjeneste i Norge, samt områder hvor Norge i henhold til internasjonale konvensjoner og avtaler er forpliktet til å yte slik tjeneste, herunder på Svalbard.</article></article><article class="legalArticle" data-lovdata-URL="LTI/forskrift/2011-06-27-654/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I forskriften menes med<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>kommunikasjons-, navigasjons- og overvåkingstjeneste:</i> tjeneste som har ansvar for installasjon, idriftsettelse, vedlikehold og/eller drift av anlegg for kommunikasjon, navigasjon og overvåking.</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>kontrollområde (control area):</i> et kontrollert luftrom som strekker seg vertikalt oppover fra en nærmere angitt høyde over jordoverflaten.</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>terminalområde (TMA) (terminal control area):</i> et kontrollområde, vanligvis etablert der flere ATS-ruter løper sammen i nærheten av en eller flere større flyplasser.</article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1"><i>major TMA:</i> TMA med mer enn 100&#xa0;000 flybevegelser per år.</article></article></li><li data-li-identifier="e)" data-name="e)"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1"><i>medium TMA:</i> TMA med mellom 18&#xa0;000 og 100&#xa0;000 flybevegelser per år.</article></article></li><li data-li-identifier="f)" data-name="f)"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1"><i>minor TMA:</i> TMA med færre enn 18&#xa0;000 flybevegelser per år.</article></article></li><li data-li-identifier="g)" data-name="g)"><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1"><i>spesial CATegory I instrument approaches (SCAT-I):</i> satellittbasert landingssystem som benytter bakkereferanse til forbedring av GNSS data, for at landinger ned til ILS kategori I landingskriterier kan gjennomføres.</article></article></li><li data-li-identifier="h)" data-name="h)"><article class="listArticle" id="paragraf-2-ledd-1-punkt-8"><article class="legalP" id="paragraf-2-ledd-1-punkt-8-ledd-1"><i>vurderingsområde:</i> et større område utenfor det kritiske og det følsomme området der oppføring av bygninger, heisekraner eller andre konstruksjoner vil kunne gi uakseptable forstyrrelser på det utstrålte signalet. Området hindrer at større objekter blir permanent eller midlertidig plassert slik at de kan påvirke anleggets signalkvalitet.</article></article></li></ul></article></article><article class="legalArticle" data-lovdata-URL="LTI/forskrift/2011-06-27-654/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til organisasjon</span></h2><article class="legalP" id="paragraf-3-ledd-1">Opplæringsprogram skal aksepteres av Luftfartstilsynet.</article></article><article class="legalArticle" data-lovdata-URL="LTI/forskrift/2011-06-27-654/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">SCAT-I</span></h2><article class="legalP" id="paragraf-4-ledd-1">Krav fastsatt i Specification for Special Category I Instrument Approaches on Differential Global Positioning System (DGPS) in Norwegian Airspace (SCAT-I), based on FAA Order 8400.11, version 1 February 15 2002, gjelder som norsk forskrift.</article></article><article class="legalArticle" data-lovdata-URL="LTI/forskrift/2011-06-27-654/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Overvåkingsradar</span></h2><article class="numberedLegalP" data-numerator="1" id="paragraf-5-nummer-1">(1) Krav fastsatt i EUROCONTROL Standard Document for Radar Surveillance in En-route and Major Terminal Areas, Edition 1.0 March 1997 gjelder som norsk forskrift for<ul class="defaultList"><li data-li-identifier="a)" data-name="a)"><article class="listArticle" id="paragraf-5-nummer-1-punkt-1"><article class="legalP" id="paragraf-5-nummer-1-punkt-1-ledd-1">Primary Surveillance Radar (PSR),</article></article></li><li data-li-identifier="b)" data-name="b)"><article class="listArticle" id="paragraf-5-nummer-1-punkt-2"><article class="legalP" id="paragraf-5-nummer-1-punkt-2-ledd-1">Secondary Surveillance Radar (SSR),</article></article></li><li data-li-identifier="c)" data-name="c)"><article class="listArticle" id="paragraf-5-nummer-1-punkt-3"><article class="legalP" id="paragraf-5-nummer-1-punkt-3-ledd-1">utstyr for prosessering av radardata.</article></article></li></ul></article><article class="numberedLegalP" data-numerator="2" id="paragraf-5-nummer-2">(2) Rotasjonshastigheten til radarsensorer brukt til innflygingskontrolltjeneste skal ikke overskride fem sekunder. Rotasjonshastigheten til radarsensorer brukt til områdekontrolltjeneste skal ikke overskride åtte sekunder.</article><article class="numberedLegalP" data-numerator="3" id="paragraf-5-nummer-3">(3) Radarsensorenes ytelse skal gi mulighet for å utøve radartjeneste med minimum horisontal atskillelse på<ul class="defaultList"><li data-li-identifier="a)" data-name="a)"><article class="listArticle" id="paragraf-5-nummer-3-punkt-1"><article class="legalP" id="paragraf-5-nummer-3-punkt-1-ledd-1">3 NM i Major TMAs,</article></article></li><li data-li-identifier="b)" data-name="b)"><article class="listArticle" id="paragraf-5-nummer-3-punkt-2"><article class="legalP" id="paragraf-5-nummer-3-punkt-2-ledd-1">5 NM i Medium TMAs,</article></article></li><li data-li-identifier="c)" data-name="c)"><article class="listArticle" id="paragraf-5-nummer-3-punkt-3"><article class="legalP" id="paragraf-5-nummer-3-punkt-3-ledd-1">5 NM i Minor TMAs,</article></article></li><li data-li-identifier="d)" data-name="d)"><article class="listArticle" id="paragraf-5-nummer-3-punkt-4"><article class="legalP" id="paragraf-5-nummer-3-punkt-4-ledd-1">5 NM i kontrollområder.</article></article></li></ul></article><article class="numberedLegalP" data-numerator="4" id="paragraf-5-nummer-4">(4) For 3 NM atskillelse i Major TMAs kreves dekning fra 2 Monopuls SSR (MSSR) sensorer og 1 PSR sensor.</article><article class="numberedLegalP" data-numerator="5" id="paragraf-5-nummer-5">(5) Status for testtransponder skal presenteres i de kontrollposisjoner SSR er i bruk.</article></article><article class="legalArticle" data-lovdata-URL="LTI/forskrift/2011-06-27-654/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Restriksjonsområder</span></h2><article class="numberedLegalP" data-numerator="1" id="paragraf-6-nummer-1">(1) Det skal etableres restriksjonsområde for<ul class="defaultList"><li data-li-identifier="a)" data-name="a)"><article class="listArticle" id="paragraf-6-nummer-1-punkt-1"><article class="legalP" id="paragraf-6-nummer-1-punkt-1-ledd-1">retningsfyr (LLZ),</article></article></li><li data-li-identifier="b)" data-name="b)"><article class="listArticle" id="paragraf-6-nummer-1-punkt-2"><article class="legalP" id="paragraf-6-nummer-1-punkt-2-ledd-1">glidebane (GP),</article></article></li><li data-li-identifier="c)" data-name="c)"><article class="listArticle" id="paragraf-6-nummer-1-punkt-3"><article class="legalP" id="paragraf-6-nummer-1-punkt-3-ledd-1">merkefyr (MRK),</article></article></li><li data-li-identifier="d)" data-name="d)"><article class="listArticle" id="paragraf-6-nummer-1-punkt-4"><article class="legalP" id="paragraf-6-nummer-1-punkt-4-ledd-1">avstandsmåler (DME),</article></article></li><li data-li-identifier="e)" data-name="e)"><article class="listArticle" id="paragraf-6-nummer-1-punkt-5"><article class="legalP" id="paragraf-6-nummer-1-punkt-5-ledd-1">peiler (VDF/UDF),</article></article></li><li data-li-identifier="f)" data-name="f)"><article class="listArticle" id="paragraf-6-nummer-1-punkt-6"><article class="legalP" id="paragraf-6-nummer-1-punkt-6-ledd-1">rundtstrålende radiofyr (NDB),</article></article></li><li data-li-identifier="g)" data-name="g)"><article class="listArticle" id="paragraf-6-nummer-1-punkt-7"><article class="legalP" id="paragraf-6-nummer-1-punkt-7-ledd-1">VHF-retningsbestemmende radiofyr (VOR),</article></article></li><li data-li-identifier="h)" data-name="h)"><article class="listArticle" id="paragraf-6-nummer-1-punkt-8"><article class="legalP" id="paragraf-6-nummer-1-punkt-8-ledd-1">SCAT-I.</article></article></li></ul></article><article class="numberedLegalP" data-numerator="2" id="paragraf-6-nummer-2">(2) Anlegg skal ikke oppføres før en faginstans har gjennomført en radioteknisk vurdering og dokumentert at<ul class="defaultList"><li data-li-identifier="a)" data-name="a)"><article class="listArticle" id="paragraf-6-nummer-2-punkt-1"><article class="legalP" id="paragraf-6-nummer-2-punkt-1-ledd-1">anleggene ikke fysisk påvirker hverandre med refleksjoner eller skygging,</article></article></li><li data-li-identifier="b)" data-name="b)"><article class="listArticle" id="paragraf-6-nummer-2-punkt-2"><article class="legalP" id="paragraf-6-nummer-2-punkt-2-ledd-1">anleggene ikke påvirker hverandre elektronisk med innslag i monitorer, fjernkontroll, fjernovervåkning eller andre funksjoner,</article></article></li><li data-li-identifier="c)" data-name="c)"><article class="listArticle" id="paragraf-6-nummer-2-punkt-3"><article class="legalP" id="paragraf-6-nummer-2-punkt-3-ledd-1">anleggenes frekvenser ikke skaper intermodulasjonsprodukter som kan gi uheldig innvirkning på eget eller annet radioteknisk utstyr i området.</article></article></li></ul></article><article class="numberedLegalP" data-numerator="3" id="paragraf-6-nummer-3">(3) Ferdsel med kjøretøy og anleggsmaskiner i kritisk område er ikke tillatt uten avtale med lufttrafikktjenesten.</article><article class="numberedLegalP" data-numerator="4" id="paragraf-6-nummer-4">(4) Ingen objekter med de fysiske egenskaper som følsomt område er fastsatt i forhold til må befinne seg i det angitte følsomme området når et anlegg for kommunikasjon, navigasjon og overvåking er i operativ bruk. Området skal merkes med skilt i følge skiltplan og angis på restriksjonskart.</article><article class="numberedLegalP" data-numerator="5" id="paragraf-6-nummer-5">(5) Flyplasseier skal utarbeide og vedlikeholde et BRA-kart (Building Restriction Area) som viser maksimal tillatt bygghøyde på ethvert sted innenfor et gitt geografisk område. Flyplasseier er ansvarlig for at lokale myndigheter er gjort kjent med BRA-kartet. Dersom bygg eller konstruksjoner planlegges oppført i vurderingsområdet skal det foretas en radioteknisk vurdering av faginstans som har kompetanse på anleggenes utstrålingsmønstre.<article class="legalP" id="paragraf-6-nummer-5-ledd-1">Radioteknisk vurdering skal blant annet inneholde en vurdering av hvorvidt det planlagte objektets plassering, størrelse og utforming kan påvirke signalkvaliteten ved eksisterende anlegg.</article></article></article><article class="legalArticle" data-lovdata-URL="LTI/forskrift/2011-06-27-654/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Kontrollflyging</span></h2><article class="legalP" id="paragraf-7-ledd-1">Yter av kommunikasjons-, navigasjons- og overvåkingstjeneste er ansvarlig for at anlegg som krever kontrollflyging blir kontrollfløyet innenfor fastsatte tidsintervaller, jf. vedlegg 1 om tidsintervaller for kontrollflyging.</article></article><article class="legalArticle" data-lovdata-URL="LTI/forskrift/2011-06-27-654/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Dispensasjon</span></h2><article class="legalP" id="paragraf-8-ledd-1">Luftfartstilsynet kan dispensere fra bestemmelsene i denne forskrift når det anses særlig samfunnsnyttig og det ikke medfører at flysikkerheten reduseres.</article></article><article class="legalArticle" data-lovdata-URL="LTI/forskrift/2011-06-27-654/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="numberedLegalP" data-numerator="1" id="paragraf-9-nummer-1">(1) Forskriften trer i kraft 1. juli 2011.</article><article class="numberedLegalP" data-numerator="2" id="paragraf-9-nummer-2">(2) Fra samme tidspunkt oppheves forskrift 3. desember 2002 nr. 1342 om flynavigasjonstjenesten (BSL G 6-1).</article><span class="futuretitle" id="paragraf-9-foreslåttittel-1">Vedlegg til forskrift om kommunikasjons-, navigasjons- og overvåkingstjeneste</span> <article class="defaultP" margin-top="true"><i>Kontrollflyintervaller</i><table><thead><tr><th data-text-align="left" data-vertical-align="top"><i>Utstyr/prosedyrer</i></th><th data-text-align="left" data-vertical-align="top"><i>Type kontroll</i></th><th data-text-align="left" data-vertical-align="top"><i>Intervall</i></th><th data-text-align="left" data-vertical-align="top"><i>Intervalltoleranse</i></th><th data-text-align="left" data-vertical-align="top"><i>Kommentar</i></th></tr></thead><tbody><tr><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td></tr><tr><td data-text-align="left" data-vertical-align="top">NDB</td><td data-text-align="left" data-vertical-align="top">K, S</td><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td></tr><tr><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td></tr><tr><td data-text-align="left" data-vertical-align="top">DME</td><td data-text-align="left" data-vertical-align="top">K, S</td><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top">Frittstående anlegg</td></tr><tr><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td></tr><tr><td data-text-align="left" data-vertical-align="top">DME</td><td data-text-align="left" data-vertical-align="top">K, P, S</td><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top">Som for det system DME-en er knyttet til</td></tr><tr><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td></tr><tr><td data-text-align="left" data-vertical-align="top">LLZ + DME/MRK</td><td data-text-align="left" data-vertical-align="top">K, P, S</td><td data-text-align="left" data-vertical-align="top">180 dager</td><td data-text-align="left" data-vertical-align="top">21 dager</td><td data-text-align="left" data-vertical-align="top"> </td></tr><tr><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td></tr><tr><td data-text-align="left" data-vertical-align="top">VOR</td><td data-text-align="left" data-vertical-align="top">K, P, S</td><td data-text-align="left" data-vertical-align="top">365 dager</td><td data-text-align="left" data-vertical-align="top">21 dager</td><td data-text-align="left" data-vertical-align="top" /></tr><tr><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td></tr><tr><td data-text-align="left" data-vertical-align="top">ILS CAT I</td><td data-text-align="left" data-vertical-align="top">K, P, S</td><td data-text-align="left" data-vertical-align="top">180 dager</td><td data-text-align="left" data-vertical-align="top">21 dager</td><td data-text-align="left" data-vertical-align="top"> </td></tr><tr><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td></tr><tr><td data-text-align="left" data-vertical-align="top">ILS CAT II/III</td><td data-text-align="left" data-vertical-align="top">K, P, S</td><td data-text-align="left" data-vertical-align="top">90 dager</td><td data-text-align="left" data-vertical-align="top">21 dager</td><td data-text-align="left" data-vertical-align="top">Nedgraderes automatisk til CAT I</td></tr><tr><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td></tr><tr><td data-text-align="left" data-vertical-align="top">VDF</td><td data-text-align="left" data-vertical-align="top">K, P, S</td><td data-text-align="left" data-vertical-align="top">365 dager</td><td data-text-align="left" data-vertical-align="top">21 dager</td><td data-text-align="left" data-vertical-align="top"> </td></tr><tr><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td></tr><tr><td data-text-align="left" data-vertical-align="top">Radar</td><td data-text-align="left" data-vertical-align="top">K, S</td><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td></tr><tr><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td></tr><tr><td data-text-align="left" data-vertical-align="top">PSR/MSSR sensorer</td><td data-text-align="left" data-vertical-align="top">K, S</td><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td></tr><tr><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td></tr><tr><td data-text-align="left" data-vertical-align="top">PANS OPS / RNAV</td><td data-text-align="left" data-vertical-align="top">K, S</td><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top">Inn- og utflygingsprosedyrer</td></tr><tr><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td></tr><tr><td data-text-align="left" data-vertical-align="top">SCAT-I</td><td data-text-align="left" data-vertical-align="top">K, P,S</td><td data-text-align="left" data-vertical-align="top">365 dager</td><td data-text-align="left" data-vertical-align="top">21 dager</td><td data-text-align="left" data-vertical-align="top">180 dagers intervall første driftsår</td></tr><tr><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td></tr><tr><td data-text-align="left" data-vertical-align="top">SBAS</td><td data-text-align="left" data-vertical-align="top">K, S</td><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td></tr><tr><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td></tr><tr><td data-text-align="left" data-vertical-align="top">GBAS</td><td data-text-align="left" data-vertical-align="top">K, S</td><td data-text-align="left" data-vertical-align="top"> </td><td data-text-align="left" data-vertical-align="top"> </td><td data-text-align="left" data-vertical-align="top"> </td></tr></tbody></table></article> <article class="defaultP" margin-top="true">S = Spesialkontroll etter modifikasjon.</article> <article class="defaultP" margin-top="true">K = Kommisjonering.</article> <article class="defaultP" margin-top="true">P = Periodisk kontroll.</article></article></main></body></html>