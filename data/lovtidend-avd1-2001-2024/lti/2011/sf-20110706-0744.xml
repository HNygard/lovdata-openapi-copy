<!DOCTYPE html><html lang="no"><head><title>Forskrift om endring i forskrift om lokalstyrevalg i Longyearbyen og endringer i forskrift om saksbehandlingsregler for Longyearbyen lokalstyre og om de folkevalgtes rettigheter og plikter (saksbehandlingsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-07-06-744</dd><dt class="dokid">DokumentID</dt><dd class="dokid">LTI/forskrift/2011-07-06-744</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 7 s 1037</dd><dt class="dateInForce">I kraft fra</dt><dd class="dateInForce">2011-07-06, 2012-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-05-14-506</li><li>forskrift/2001-12-14-1392</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1925-07-17-11/§34</li><li>lov/1925-07-17-11/§37</li></ul></dd><dt class="dateOfPublication">Kunngjort</dt><dd class="dateOfPublication">2011-07-08 15:50</dd><dt class="lastupdated">Rettet</dt><dd class="lastupdated">2011-08-05 (del III pkt. 1)</dd><dt class="journalNumber">Journalnummer</dt><dd class="journalNumber">2011-0582</dd><dt class="titleShort">Korttittel</dt><dd class="titleShort">Endr. i forskr. om lokalstyrevalg i Longyearbyen mv.</dd><dt class="title">Tittel</dt><dd class="title">Forskrift om endring i forskrift om lokalstyrevalg i Longyearbyen og endringer i forskrift om saksbehandlingsregler for Longyearbyen lokalstyre og om de folkevalgtes rettigheter og plikter (saksbehandlingsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og politidepartementet 6. juli 2011 med hjemmel i lov 17. juli 1925 nr. 11 om Svalbard § 34 og § 37.</dd><dt class="refid">RefID</dt><dd class="refid">forskrift/2011-07-06-744</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om lokalstyrevalg i Longyearbyen og endringer i forskrift om saksbehandlingsregler for Longyearbyen lokalstyre og om de folkevalgtes rettigheter og plikter (saksbehandlingsforskriften)<ul class="tocSubUl"><li>I<ul class="tocSubUl"><li>§ 7-2. Tid og sted for stemmegivningen. Organisering</li><li>§ 13-5. Beregning av frister. Oversittelse</li><li>§ 13-8. Valgobservasjon</li></ul></li><li>II<ul class="tocSubUl"><li>§ 7. Møteoffentlighet</li><li>§ 7a. Prosedyreregler mv.</li></ul></li><li>III</li><li>Merknader til forskrift om endring i forskrift 14. mai 2007 nr. 506 om lokalstyrevalg i Longyearbyen og endring i forskrift 14. desember 2001 nr. 1392 om saksbehandlingsregler for Longyearbyen lokalstyre og om de folkevalgtes rettigheter og plikter (saksbehandlingsforskriften)</li></ul></li></ul></dd></dl></header><main class="documentBody" data-lovdata-URL="LTI/forskrift/2011-07-06-744" id="dokument"><h1>Forskrift om endring i forskrift om lokalstyrevalg i Longyearbyen og endringer i forskrift om saksbehandlingsregler for Longyearbyen lokalstyre og om de folkevalgtes rettigheter og plikter (saksbehandlingsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2011-07-06-744/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 14. mai 2007 nr. 506 om lokalstyrevalg i Longyearbyen gjøres følgende endringer:</article> <article class="defaultP" margin-top="true">§ 2-3 skal lyde:</article><article class="legalP" id="kapittel-1-ledd-2">Befolkningsregistermyndigheten plikter selv av eget tiltak, uten hinder av lovbestemt taushetsplikt, på hensiktsmessig måte å stille til disposisjon for valgstyret<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">et uttrekk av befolkningsregisteret per 16. mai i valgåret basert på stemmerettsvilkårene, for kontroll av forskriftens krav til listekandidater og underskrifter på listeforslag og</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">opplysninger om hvem som skal innføres i listen over stemmeberettigede innen fire uker før valgdagen.</article></article></li></ul></article> <article class="defaultP" margin-top="true">§ 3-2 første ledd skal lyde:<ul class="defaultList"><li data-li-identifier="(1)" data-name="(1)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">Rett til å kreve seg fritatt fra valg til lokalstyret har den som avgir skriftlig erklæring om at vedkommende ikke ønsker å stille til valg på den aktuelle valglisten.</article></article></li></ul></article> <article class="defaultP" margin-top="true">§ 6-2 nytt andre ledd skal lyde:<ul class="defaultList"><li data-li-identifier="(2)" data-name="(2)"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">Kandidat som er oppført på valgliste ved lokalstyrevalget, kan ikke oppnevnes til stemmemottaker.</article></article></li></ul></article> <article class="defaultP" margin-top="true">Nåværende § 6-2 andre ledd blir nytt tredje ledd. Tredje ledd nytt andre punktum skal lyde:</article><article class="legalP" id="kapittel-1-ledd-3">Velgeren er selv ansvarlig for å avgi stemmen på et tidspunkt som gjør at den kommer inn til valgstyret innen valgdagen kl. 21.</article> <article class="defaultP" margin-top="true">§ 6-4 nytt femte ledd skal lyde:<ul class="defaultList"><li data-li-identifier="(5)" data-name="(5)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">Valgurner som brukes ved forhåndsstemmegivningen skal være forseglet.</article></article></li></ul></article> <article class="defaultP" margin-top="true">§ 7-1 skal lyde:<ul class="defaultList"><li data-li-identifier="(1)" data-name="(1)"><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">Valg av representanter til lokalstyret finner sted i oktober måned hvert fjerde år. Valget holdes samme år som det er valg til fylkesting og kommunestyrer på fastlandet. Valgstyret fastsetter dato for valget.</article></article></li><li data-li-identifier="(2)" data-name="(2)"><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">Lokalstyret kan selv, med tilslutning fra minst 1/3 av medlemmene, vedta at det skal holdes valg også søndagen før den offisielle valgdagen, dersom denne er på mandag. Vedtaket må treffes senest samtidig med budsjettet for det året valget skal holdes.</article></article></li></ul></article> <article class="defaultP" margin-top="true">§ 7-2 ny overskrift skal lyde:</article><article class="futureLegalArticle" data-name="§7-2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7-2</span>. <span class="legalArticleTitle">Tid og sted for stemmegivningen. Organisering</span></span></article> <article class="defaultP" margin-top="true">§ 7-2 andre ledd skal lyde:<ul class="defaultList"><li data-li-identifier="(2)" data-name="(2)"><article class="listArticle" id="kapittel-1-foreslåttparagraf-1-punkt-1"><article class="legalP" id="kapittel-1-foreslåttparagraf-1-punkt-1-ledd-1">Valgstyret bestemmer hvor stemmegivningen skal foregå og fastsetter tiden for stemmegivningen. Lokalstyret kan selv, med tilslutning fra minst 1/3 av medlemmene, vedta å holde valglokalet åpent lenger enn det valgstyret har vedtatt. Slikt vedtak må treffes senest samtidig med budsjettet for det året valget skal holdes. Stemmegivningen mandag må ikke foregå senere enn kl. 21.</article></article></li></ul></article> <article class="defaultP" margin-top="true">§ 7-2 nytt fjerde ledd skal lyde:<ul class="defaultList"><li data-li-identifier="(4)" data-name="(4)"><article class="listArticle" id="kapittel-1-foreslåttparagraf-1-punkt-2"><article class="legalP" id="kapittel-1-foreslåttparagraf-1-punkt-2-ledd-1">Kandidat som er oppført på valgliste ved lokalstyrevalget, kan ikke oppnevnes til stemmemottaker eller valgfunksjonær i valglokalet.</article></article></li></ul></article> <article class="defaultP" margin-top="true">§ 7-4 nytt sjette ledd skal lyde:<ul class="defaultList"><li data-li-identifier="(6)" data-name="(6)"><article class="listArticle" id="kapittel-1-foreslåttparagraf-1-punkt-3"><article class="legalP" id="kapittel-1-foreslåttparagraf-1-punkt-3-ledd-1">Valgurner som brukes ved stemmegivningen på valgdagen skal være forseglet.</article></article></li></ul></article> <article class="defaultP" margin-top="true">§ 7-8 skal lyde:</article><article class="legalP" id="kapittel-1-ledd-4">Valgresultater og prognoser som er laget på grunnlag av undersøkelser foretatt den dag eller de dager valget foregår, kan ikke offentliggjøres før tidligst kl. 21 på valgdagen mandag.</article> <article class="defaultP" margin-top="true">§ 8-1 bokstav g) skal lyde:<ul class="defaultList"><li data-li-identifier="g)" data-name="g)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">stemmegivningen er kommet inn til valgstyret innen kl. 21 på valgdagen.</article></article></li></ul></article> <article class="defaultP" margin-top="true">§ 13-5 ny overskrift skal lyde:</article><article class="futureLegalArticle" data-name="§13-5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 13-5</span>. <span class="legalArticleTitle">Beregning av frister. Oversittelse</span></span></article> <article class="defaultP" margin-top="true">§ 13-5 første, andre, tredje og fjerde ledd skal lyde:<ul class="defaultList"><li data-li-identifier="(1)" data-name="(1)"><article class="listArticle" id="kapittel-1-foreslåttparagraf-2-punkt-1"><article class="legalP" id="kapittel-1-foreslåttparagraf-2-punkt-1-ledd-1">Hvis en dato som er utgangspunktet for en frist faller på en lørdag eller en helligdag, begynner fristen å løpe nærmest påfølgende hverdag.</article></article></li><li data-li-identifier="(2)" data-name="(2)"><article class="listArticle" id="kapittel-1-foreslåttparagraf-2-punkt-2"><article class="legalP" id="kapittel-1-foreslåttparagraf-2-punkt-2-ledd-1">Hvis en dato for avslutningen av en frist faller på en lørdag eller en helligdag, løper fristen ut den nærmest påfølgende hverdag.</article></article></li><li data-li-identifier="(3)" data-name="(3)"><article class="listArticle" id="kapittel-1-foreslåttparagraf-2-punkt-3"><article class="legalP" id="kapittel-1-foreslåttparagraf-2-punkt-3-ledd-1">Bestemmelsene i første og annet ledd gjelder tilsvarende i de tilfeller hvor en dato som er det tidligste eller seneste tidspunktet for noen handling etter denne forskrift, faller på en lørdag eller en helligdag.</article></article></li><li data-li-identifier="(4)" data-name="(4)"><article class="listArticle" id="kapittel-1-foreslåttparagraf-2-punkt-4"><article class="legalP" id="kapittel-1-foreslåttparagraf-2-punkt-4-ledd-1">Melding, erklæring eller klage som gis etter utløpet av frist etter denne lov, kan bare tas til behandling hvis fristoversittingen skyldes forhold den som plikter å overholde fristen, ikke hadde herredømmer over og heller ikke kunne forutse.</article></article></li></ul></article> <article class="defaultP" margin-top="true">Ny § 13-8 skal lyde:</article><article class="futureLegalArticle" data-name="§13-8" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 13-8</span>. <span class="legalArticleTitle">Valgobservasjon</span></span><ul class="defaultList"><li data-li-identifier="(1)" data-name="(1)"><article class="listArticle" id="kapittel-1-foreslåttparagraf-3-punkt-1"><article class="legalP" id="kapittel-1-foreslåttparagraf-3-punkt-1-ledd-1">Departementet kan akkreditere nasjonale og internasjonale valgobservatører fra institusjoner eller organisasjoner til å observere gjennomføringen av valg til lokalstyret.</article></article></li><li data-li-identifier="(2)" data-name="(2)"><article class="listArticle" id="kapittel-1-foreslåttparagraf-3-punkt-2"><article class="legalP" id="kapittel-1-foreslåttparagraf-3-punkt-2-ledd-1">Longyearbyen lokalstyre har plikt til å ta i mot akkrediterte valgobservatører og tilrettelegge for valgobservasjon.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2011-07-06-744/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 14. desember 2001 nr. 1392 om saksbehandlingsregler for Longyearbyen lokalstyre og om de folkevalgtes rettigheter og plikter (saksbehandlingsforskriften) gjøres følgende endringer:</article> <article class="defaultP" margin-top="true">§ 6 første ledd skal lyde:</article><article class="legalP" id="kapittel-2-ledd-2">Folkevalgte organer behandler sine saker og treffer sine vedtak i møter.</article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Møteoffentlighet</span></span><article class="legalP" id="kapittel-2-foreslåttparagraf-1-ledd-1">Enhver har rett til å overvære møtene i folkevalgte organer.</article><article class="legalP" id="kapittel-2-foreslåttparagraf-1-ledd-2">Et folkevalgt organ skal vedta å lukke et møte når det foreligger lovbestemt taushetsplikt.</article><article class="legalP" id="kapittel-2-foreslåttparagraf-1-ledd-3">Et folkevalgt organ skal vedta å lukke et møte når det skal behandle en sak som angår en arbeidstakers tjenstlige forhold.</article><article class="legalP" id="kapittel-2-foreslåttparagraf-1-ledd-4">Et folkevalgt organ kan vedta å lukke et møte når hensynet til personvern krever det.</article><article class="legalP" id="kapittel-2-foreslåttparagraf-1-ledd-5">Et folkevalgt organ kan vedta å lukke et møte når hensynet til tungtveiende offentlige interesser tilsier det, og det vil komme fram opplysninger i møtet som kunne ha vært unntatt offentlig innsyn etter lov 19. mai 2006 nr. 16 (offentleglova) dersom de hadde stått i et dokument.</article></article> <article class="defaultP" margin-top="true">Ny § 7a skal lyde:</article><article class="futureLegalArticle" data-name="§7a" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 7a</span>. <span class="legalArticleTitle">Prosedyreregler mv.</span></span><article class="legalP" id="kapittel-2-foreslåttparagraf-2-ledd-1">Hvis møtelederen eller vedkommende organ krever det, skal debatten om lukking av et møte holdes i lukket møte. Avstemningen skal skje i åpent møte.</article><article class="legalP" id="kapittel-2-foreslåttparagraf-2-ledd-2">Møtelederen skal etter anmodning gi tillatelse til å gjøre opptak av eller overføre lyd eller bilde fra åpne møter, såfremt dette ikke virker forstyrrende på gjennomføringen av møtet.</article></article> <article class="defaultP" margin-top="true">§ 11 første ledd skal lyde:</article><article class="legalP" id="kapittel-2-ledd-3">Vedtak treffes med alminnelig flertall av de stemmer som avgis, hvis ikke annet følger av denne forskrift eller av forskrift om lokalstyrevalg § 7-1 andre ledd eller § 7-2 andre ledd. Ved stemmelikhet i andre saker enn valg er møteleders stemme avgjørende.</article> <article class="defaultP" margin-top="true">§ 13 tredje ledd nytt tredje punktum skal lyde:</article><article class="legalP" id="kapittel-2-ledd-4">Kandidat som er oppført på valgliste ved lokalstyrevalget, kan ikke velges til stemmestyremedlem, jf. forskrift om lokalstyrevalg § 7-4 første ledd.</article> <article class="defaultP" margin-top="true">Nåværende § 13 tredje ledd tredje punktum blir nytt fjerde ledd.</article></section><section class="section" data-name="kapIII" id="kapittel-3" data-lovdata-URL="LTI/forskrift/2011-07-06-744/KAPITTEL_3"><h2 data-text-align="center">III</h2><ul class="defaultList"><li data-li-identifier="1." data-name="1."><article class="listArticle" id="kapittel-3-punkt-1"><article class="legalP" id="kapittel-3-punkt-1-ledd-1">Følgende endringer i forskrift om lokalstyrevalg trer i kraft 1. januar 2012: <ul class="defaultList"><li><article class="listArticle" id="kapittel-3-punkt-1-ledd-1-punkt-1"><article class="legalP" id="kapittel-3-punkt-1-ledd-1-punkt-1-ledd-1">§ 2-3, § 3-2 første ledd, § 6-2 nytt andre ledd, § 7-1, § 7-2 ny overskrift, andre ledd nye andre og tredje punktum og nytt fjerde ledd. Endringene i saksbehandlingsforskriften § 11 første ledd og § 13 tredje ledd og fjerde ledd trer i kraft samtidig.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-3-punkt-2"><article class="legalP" id="kapittel-3-punkt-2-ledd-1">Følgende endringer i forskrift om lokalstyrevalg trer i kraft straks: <ul class="defaultList"><li><article class="listArticle" id="kapittel-3-punkt-2-ledd-1-punkt-1"><article class="legalP" id="kapittel-3-punkt-2-ledd-1-punkt-1-ledd-1">§ 6-2 nytt tredje ledd, § 6-4 nytt femte ledd, § 7-2 andre ledd siste punktum, § 7-4 nytt sjette ledd, § 7-8, § 8-1 bokstav g, § 13-5 ny overskrift og første, andre, tredje og fjerde ledd, og ny § 13-8. Endringene i saksbehandlingsforskriften § 6, § 7 og § 7a trer i kraft samtidig.</article></article></li></ul></article></article></li></ul></section><section class="section" id="kapittel-4" data-lovdata-URL="LTI/forskrift/2011-07-06-744/KAPITTEL_4"><h2>Merknader til forskrift om endring i forskrift 14. mai 2007 nr. 506 om lokalstyrevalg i Longyearbyen og endring i forskrift 14. desember 2001 nr. 1392 om saksbehandlingsregler for Longyearbyen lokalstyre og om de folkevalgtes rettigheter og plikter (saksbehandlingsforskriften)</h2><article class="defaultP"><i>Forskrift om lokalstyrevalg i Longyearbyen</i></article> <article class="defaultP" margin-top="true">I forskrift om lokalstyrevalg i Longyearbyen tilføyes følgende til de nåværende merknader:</article> <article class="defaultP" margin-top="true"><i>Til § 2-3:</i></article><article class="legalP" id="kapittel-4-ledd-1">Forslaget følger opp det som allerede er gjort gjeldende for fastlandet, jf. valgloven § 2-5. Datoen 16. mai i a) er valgt fordi det er dagen etter fristen for innlevering av listeforslag. I b) er foreslått fire uker før valgdagen, som er «skjæringstidspunktet» for når en person må være innført i befolkningsregisteret for Svalbard for å kunne stemme ved valget. Ikrafttreden 1. januar 2012.</article> <article class="defaultP" margin-top="true"><i>Til § 3-2 første ledd:</i></article><article class="legalP" id="kapittel-4-ledd-2">Forslaget følger opp endringen i valgloven § 3-4 første ledd. Ikrafttreden 1. januar 2012.</article> <article class="defaultP" margin-top="true"><i>Til § 6-2 andre ledd:</i></article><article class="legalP" id="kapittel-4-ledd-3">Forslaget følger opp endringen i valgloven § 8-2 nytt andre ledd. Ikrafttreden 1. januar 2012.</article> <article class="defaultP" margin-top="true"><i>Til § 6-2 tredje ledd andre punktum:</i></article><article class="legalP" id="kapittel-4-ledd-4">Endringen i åpningstid i valglokalet fra kl. 20 til kl. 21 følger opp tilsvarende endring i valgloven. Trer i kraft straks.</article> <article class="defaultP" margin-top="true"><i>Til § 6-4 femte ledd:</i></article><article class="legalP" id="kapittel-4-ledd-5">Forslaget følger opp endringen i valgloven § 8-4 nytt femte ledd. Trer i kraft straks.</article> <article class="defaultP" margin-top="true"><i>Til § 7-1:</i></article><article class="legalP" id="kapittel-4-ledd-6">Forslaget følger opp endring i valgloven § 9-2 andre ledd. Ikrafttreden 1. januar 2012.</article> <article class="defaultP" margin-top="true"><i>Til § 7-2:</i></article><article class="legalP" id="kapittel-4-ledd-7">For andre ledd andre punktum vises til endring i valgloven § 9-3 andre ledd andre punktum. Ikrafttreden 1. januar 2012. For andre ledd siste punktum vises til merknaden til § 6-2 tredje ledd. Ikrafttreden straks. Forslaget til ny overskrift og nytt fjerde ledd er en oppfølging av endring i overskriften til valgloven § 9-3 og dens fjerde ledd. Ikrafttreden 1. januar 2012.</article> <article class="defaultP" margin-top="true"><i>Til § 7-8:</i></article><article class="legalP" id="kapittel-4-ledd-8">Viser til merknaden til § 6-2 tredje ledd. Trer i kraft straks.</article> <article class="defaultP" margin-top="true"><i>Til § 8-1:</i></article><article class="legalP" id="kapittel-4-ledd-9">Viser til merknaden til § 6-2 tredje ledd. Trer i kraft straks.</article> <article class="defaultP" margin-top="true"><i>Til § 13-5:</i></article><article class="legalP" id="kapittel-4-ledd-10">Forslaget til ny overskrift og endret fjerde ledd er oppfølging av en endring i tvisteloven, hvor valgloven § 15-5, overskrift og fjerde ledd samtidig ble endret. Endringen i første til tredje ledd følger opp endringen i valgloven § 15-5 første til tredje ledd. Trer i kraft straks.</article> <article class="defaultP" margin-top="true"><i>Til § 13-8:</i></article><article class="legalP" id="kapittel-4-ledd-11">Forslaget er en oppfølging av valgloven § 15-10. Forarbeidene til bestemmelsen, som er Ot.prp.nr.32 (2008–2009) viser til at Norge er forpliktet til å legge til rette for valgobservatører, gjennom vårt medlemskap i internasjonale organisasjoner som OSSE og Europarådet. Det er naturlig at dette også skal gjelde ved valg til Longyearbyen lokalstyre. Departementet som akkrediterer vil her være Justisdepartementet. I den praktiske gjennomføringen vil det være naturlig å anvende Kommunaldepartementets retningslinjer for dette. Trer i kraft straks.</article> <article class="defaultP" margin-top="true"><i>Saksbehandlingsforskriften</i></article> <article class="defaultP" margin-top="true">I saksbehandlingsforskriften tilføyes følgende til de nåværende merknader:</article> <article class="defaultP" margin-top="true"><i>Til § 6, § 7 og § 7a:</i></article><article class="legalP" id="kapittel-4-ledd-12">Forslagene er en oppfølging av endringer i kommuneloven § 30, § 31 og § 31a, vedtatt ved lov 14. januar 2011 nr. 1. Endringene i kommuneloven trådte i kraft 1. juli 2011. Trer i kraft straks.</article> <article class="defaultP" margin-top="true"><i>Til § 11:</i></article><article class="legalP" id="kapittel-4-ledd-13">Forslaget er en oppfølging av endringen i kommuneloven § 35 første ledd. Det er en lovteknisk endring som presiserer at flertallsprinsippet kan fravikes i de nevnte tilfellene. Ikrafttreden 1. januar 2012.</article> <article class="defaultP" margin-top="true"><i>Til § 13 tredje ledd tredje punktum:</i></article><article class="legalP" id="kapittel-4-ledd-14">Forslaget er en oppfølging av endringen i kommuneloven § 14 nr. 4. Ikrafttreden 1. januar 2012.</article></section></main></body></html>