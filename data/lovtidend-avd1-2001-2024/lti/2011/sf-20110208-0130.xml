<!DOCTYPE html><html lang="no"><head><title>Forskrift om bruk av fartøy i oljevern</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2011-02-08-130</dd><dt class="dokid">DokumentID</dt><dd class="dokid">LTI/forskrift/2011-02-08-130</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2011 hefte 2 s 242</dd><dt class="dateInForce">I kraft fra</dt><dd class="dateInForce">2011-02-08</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-02-16-9/§9</li><li>lov/2007-02-16-9/§13</li><li>lov/2007-02-16-9/§16</li><li>lov/2007-02-16-9/§21</li><li>lov/2007-02-16-9/§43</li><li>forskrift/2007-02-16-171</li><li>forskrift/2007-05-31-590</li></ul></dd><dt class="dateOfPublication">Kunngjort</dt><dd class="dateOfPublication">2011-02-11 13:45</dd><dt class="lastupdated">Rettet</dt><dd class="lastupdated">2011-02-18 (§ 6)</dd><dt class="journalNumber">Journalnummer</dt><dd class="journalNumber">2011-0103</dd><dt class="titleShort">Korttittel</dt><dd class="titleShort">Forskrift om bruk av fartøy i oljevern</dd><dt class="title">Tittel</dt><dd class="title">Forskrift om bruk av fartøy i oljevern</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 8. februar 2011 med hjemmel i lov 16. februar 2007 nr. 9 om skipssikkerhet (skipssikkerthetsloven) § 9, § 13, § 16, § 21 og § 43, jf. delegeringsvedtak 16. februar 2007 nr. 171 og delegeringsvedtak 31. mai 2007 nr. 590.</dd><dt class="refid">RefID</dt><dd class="refid">forskrift/2011-02-08-130</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bruk av fartøy i oljevern<ul class="tocSubUl"><li>Kapittel 1. Innledende bestemmelser<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Dispensasjon</li></ul></li><li>Kapittel 2. Krav til Fartøy<ul class="tocSubUl"><li>§ 4. Generelt</li><li>§ 5. Sikkerhetstiltak mot brann mv.</li><li>§ 6. Brannpumper, brannledninger, brannhydranter mv.</li><li>§ 7. Utstyr for måling av hydrokarbonkonsentrasjoner</li><li>§ 8. Sleping</li><li>§ 9. Stabilitet</li><li>§ 10. Opptak av olje eller emulsjon</li><li>§ 11. Sikkerhetsstyringssystem og operasjonsmanualer</li></ul></li><li>Kapittel 3. Krav til besetning mv.<ul class="tocSubUl"><li>§ 12. Kvalifikasjonskrav</li><li>§ 13. Opplæring i oljevernaktiviteter</li></ul></li><li>Kapittel 4. Besiktelse og kontroll<ul class="tocSubUl"><li>§ 14. Besiktelse og kontroll</li><li>§ 15. Dokumentasjon</li></ul></li><li>Kapittel 5. Avsluttende bestemmelser<ul class="tocSubUl"><li>§ 16. Overgangsordninger</li><li>§ 17. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2011-02-08-130" id="dokument"><h1>Forskrift om bruk av fartøy i oljevern</h1><section class="section" data-name="kap1" id="kapittel-1" data-lovdata-URL="LTI/forskrift/2011-02-08-130/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="LTI/forskrift/2011-02-08-130/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder for fartøy som skal benyttes i oljevernøvelser og -aksjoner som utføres av, eller som utføres som en følge av krav fra, norske myndigheter, og som ikke har tillatelse til dette gjennom sitt ordinære sertifikat.</article><article class="legalP" id="kapittel-1-paragraf-1-ledd-2">For mindre fartøy som under oljevernøvelser og -aksjoner kun benyttes til frakt av personer og lettere utstyr, eller til sleping av lette lenser i beskyttet farvann, gjelder kun § 5 og § 13.</article></article><article class="legalArticle" data-lovdata-URL="LTI/forskrift/2011-02-08-130/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I denne forskrift betyr:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>anerkjent klasseinstitusjon:</i> Klasseinstitusjoner som departementet har inngått overenskomst med etter skipssikkerhetsloven § 41. <ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-1-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1-punkt-1-ledd-1">Det Norske Veritas (DNV)</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-1-ledd-1-punkt-2"><article class="legalP" id="kapittel-1-paragraf-2-ledd-1-punkt-1-ledd-1-punkt-2-ledd-1">Lloyd's Register of Shipping (LRS)</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-ledd-1-punkt-1-ledd-1-punkt-3"><article class="legalP" id="kapittel-1-paragraf-2-ledd-1-punkt-1-ledd-1-punkt-3-ledd-1">Bureau Veritas (BV)</article></article></li><li data-li-identifier="d)" data-name="d)"><article class="listArticle" id="kapittel-1-paragraf-2-ledd-1-punkt-1-ledd-1-punkt-4"><article class="legalP" id="kapittel-1-paragraf-2-ledd-1-punkt-1-ledd-1-punkt-4-ledd-1">Germanischer Lloyd (GL)</article></article></li><li data-li-identifier="e)" data-name="e)"><article class="listArticle" id="kapittel-1-paragraf-2-ledd-1-punkt-1-ledd-1-punkt-5"><article class="legalP" id="kapittel-1-paragraf-2-ledd-1-punkt-1-ledd-1-punkt-5-ledd-1">American Bureau of Shipping (ABS).</article></article></li></ul></article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>fartøyinstruks</i>: Dokument som angir fartøydata og anbefalte begrensninger for bruk av fartøyet.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1"><i>godkjent foretak:</i> Foretak som er godkjent av Sjøfartsdirektoratet til å gjennomføre kontroll i henhold til forskrift 3. oktober 2000 nr. 985 om kontroll av fiske- og fangstfartøy fra 10,67 til 15 meter største lengde.</article></article></li><li data-li-identifier="d)" data-name="d)"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1"><i>klassede fartøy:</i> Fartøy som har klasse i anerkjent klasseinstitusjon.</article></article></li><li data-li-identifier="e)" data-name="e)"><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1"><i>maskinrom av kategori A:</i> Rom som inneholder forbrenningsmotorer som benyttes til hovedframdrift, eller til andre formål når slikt maskineri har en samlet ytelse på ikke mindre enn 375 kW, eller som inneholder oljefyrte kjeler eller brennoljeenheter.</article></article></li><li data-li-identifier="f)" data-name="f)"><article class="listArticle" id="kapittel-1-paragraf-2-ledd-1-punkt-6"><article class="legalP" id="kapittel-1-paragraf-2-ledd-1-punkt-6-ledd-1"><i>sertifisert fartøy:</i> Fartøy som har gyldig fartøyinstruks utstedt av godkjent foretak eller gyldig fartssertifikat utstedt av Sjøfartsdirektoratet.</article></article></li><li data-li-identifier="g)" data-name="g)"><article class="listArticle" id="kapittel-1-paragraf-2-ledd-1-punkt-7"><article class="legalP" id="kapittel-1-paragraf-2-ledd-1-punkt-7-ledd-1"><i>slepeforbindelse:</i> Det som forbinder slepebåt og slept gjenstand, f.eks. wire, trosse mv.</article></article></li><li data-li-identifier="h)" data-name="h)"><article class="listArticle" id="kapittel-1-paragraf-2-ledd-1-punkt-8"><article class="legalP" id="kapittel-1-paragraf-2-ledd-1-punkt-8-ledd-1"><i>svakt ledd-forbindelse:</i> Svakeste del i en forbindelse som er dimensjonert slik at dette kollapser før andre komponenter tilkoplet forbindelsen.</article></article></li></ul></article></article><article class="legalArticle" data-lovdata-URL="LTI/forskrift/2011-02-08-130/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Dispensasjon</span></h3><article class="legalP" id="kapittel-1-paragraf-3-ledd-1">I særlige tilfeller kan Sjøfartsdirektoratet etter skriftlig søknad dispensere fra forskriftens krav. Spesielle grunner må gjøre fraviket nødvendig, og fraviket må være sikkerhetsmessig forsvarlig.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2011-02-08-130/KAPITTEL_2"><h2>Kapittel 2. Krav til Fartøy</h2><article class="legalArticle" data-lovdata-URL="LTI/forskrift/2011-02-08-130/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Generelt</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) For fartøy som skal ha sertifikat eller fartøyinstruks, må disse være gyldige.</article><article class="numberedLegalP" data-numerator="2" id="kapittel-2-paragraf-1-nummer-2">(2) Fartøy som ikke skal ha sertifikat eller fartøyinstruks skal tilfredsstille:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-nummer-2-punkt-1"><article class="legalP" id="kapittel-2-paragraf-1-nummer-2-punkt-1-ledd-1">Nordisk Båtstandard for Yrkesbåter, 1990 kapittel Y4–Y29 eller tilsvarende anerkjent standard. Dette må så langt som mulig dokumenteres av anerkjent klasseinstitusjon eller godkjent foretak. Slik bekreftelse er gyldig i maksimalt 30 måneder fra bekreftelse utstedes.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-nummer-2-punkt-2"><article class="legalP" id="kapittel-2-paragraf-1-nummer-2-punkt-2-ledd-1">Krav til sikkerhetstiltak mot brann på fiskefartøy mellom 10,67 meter og 15 meter største lengde, jf. forskrift 4. september 1987 nr. 743 om brannsikringstiltak på fiske- og fangstfartøy.</article></article></li></ul></article><article class="numberedLegalP" data-numerator="3" id="kapittel-2-paragraf-1-nummer-3">(3) Fartøy som ikke er underlagt krav om radioutstyr må ha installert og besiktet radioutstyr i henhold til bestemmelser som gjelder for fiske- og fangstfartøy av samme størrelse.</article><article class="numberedLegalP" data-numerator="4" id="kapittel-2-paragraf-1-nummer-4">(4) Fartøy som har kran godkjent etter forskrift 17. januar 1978 nr. 4 om laste- og losseinnretninger på skip om bord, kan benytte denne i åpent farvann uten at kranen trenger å være sertifisert for bruk i åpent farvann. Kranens maksimale SWL må da reduseres med 30 prosent.</article></article><article class="legalArticle" data-lovdata-URL="LTI/forskrift/2011-02-08-130/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Sikkerhetstiltak mot brann mv.</span></h3><article class="legalP" id="kapittel-2-paragraf-2-ledd-1">Fartøy som skal operere i områder der flammepunkt er lavere enn 60° C skal oppfylle følgende krav:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">Eksosrør fra forbrenningsmotorer skal ha gnistfangere. Dette gjelder likevel ikke for fartøy som har våt eksos.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">Ventilasjon i innredningen skal være overtrykksventilasjon, og luftinntak og andre åpninger til innredningen skal kunne stenges og være gasstett.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">Elektrisk utstyr i gassfarlige områder, herunder lanterner, skal være godkjent og gassikker.</article></article></li></ul></article></article><article class="legalArticle" data-lovdata-URL="LTI/forskrift/2011-02-08-130/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Brannpumper, brannledninger, brannhydranter mv.</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Fartøy skal være forsynt med minst én maskindreven brannpumpe. Totalkapasiteten (Q) på fartøyets brannpumper skal minst være Q= <img height="43" src="static/LTI//ltavd1/filer/grafikk/sf-20110208-0130-01-01.gif" width="192" /> kubikkmeter per time, hvor L, B og D er angitt i meter. Sentrifugalpumper eller andre pumper tilkoplet brannledningen hvor tilbakestrømning kan forekomme, skal være utstyrt med tilbakeslagsventil. Når brannpumpen leverer påbudt vannmengde, skal trykket ved enhver hydrant kunne holdes på minst 0,25 N/m<sup>2</sup> . Ingen brannpumpe skal ha mindre kapasitet enn 16 m<sup>3</sup> /time.<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-nummer-1-punkt-1"><article class="legalP" id="kapittel-2-paragraf-3-nummer-1-punkt-1-ledd-1">Sanitær-, ballast-, lense- og alminnelige servicepumper kan benyttes som brannpumpe dersom de oppfyller kravene i dette kapittel, forutsatt at muligheten for lensing opprettholdes. Brannpumper skal være slik koplet at de ikke kan brukes til å pumpe olje eller andre brennbare væsker.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-nummer-1-punkt-2"><article class="legalP" id="kapittel-2-paragraf-3-nummer-1-punkt-2-ledd-1">Brannpumpen kan være drevet av hovedmaskineri.</article></article></li></ul></article><article class="numberedLegalP" data-numerator="2" id="kapittel-2-paragraf-3-nummer-2">(2) Fartøyet skal være forsynt med brannledninger, av ubrennbart materiale som er motstandsdyktig mot varme, slik at det kan sikres en effektiv fordeling av den foreskrevne vannmengde. Når en brannpumpes leveringstrykk kan overstige brannledningens tiltenkte arbeidstrykk skal sikkerhetsventiler være montert. Når brannledninger ikke er selvdrenerende skal de være utstyrt med egnede dreneringskraner der frostskader kan forventes å oppstå.</article><article class="numberedLegalP" data-numerator="3" id="kapittel-2-paragraf-3-nummer-3">(3) Brannhydranter skal være slik plassert at brannslanger kan tilkoples lett og raskt, og slik at minst én stråle kan rettes mot enhver del av fartøyet som normalt er tilgjengelig under fart. Strålen skal komme fra én enkelt slangelengde. For hver påbudt brannhydrant skal det finnes én brannslange. I tillegg skal det være minst én reserveslange om bord.<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-nummer-3-punkt-1"><article class="legalP" id="kapittel-2-paragraf-3-nummer-3-punkt-1-ledd-1">En slangelengde skal ikke være over 20 meter.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-nummer-3-punkt-2"><article class="legalP" id="kapittel-2-paragraf-3-nummer-3-punkt-2-ledd-1">Brannslanger skal være sertifiserte. Hver brannslange skal være utstyrt med koplinger og kombinert tåkespreder/strålerør. Brannslanger skal sammen med eventuelt nødvendig tilbehør og verktøy holdes klar til bruk på iøynefallende steder nær vannhydranter eller tilkoplingspunkter. Strålerør skal være tilpasset leveringskapasiteten til de installerte brannpumper, men skal i alle tilfeller ha en diameter på minst tolv millimeter.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-3-nummer-3-punkt-3"><article class="legalP" id="kapittel-2-paragraf-3-nummer-3-punkt-3-ledd-1">Maskinrom av kategori A være utstyrt med minst en hydrant komplett med brannslange og kombinert tåkespreder/strålerør. Brannhydranten skal være plassert utenfor rommet og nær inngangen.</article></article></li><li data-li-identifier="d)" data-name="d)"><article class="listArticle" id="kapittel-2-paragraf-3-nummer-3-punkt-4"><article class="legalP" id="kapittel-2-paragraf-3-nummer-3-punkt-4-ledd-1">Unntatt i tilfeller der brannslanger er permanent tilknyttet brannledningen, skal koplinger til brannslanger og strålerør være fullt ombyttbare.</article></article></li></ul></article></article><article class="legalArticle" data-lovdata-URL="LTI/forskrift/2011-02-08-130/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Utstyr for måling av hydrokarbonkonsentrasjoner</span></h3><article class="legalP" id="kapittel-2-paragraf-4-ledd-1">I enhver oljevernaksjon skal minst ett fartøy, fortrinnsvis lederfartøyet i aksjonen, ha utstyr om bord for måling av hydrokarbonkonsentrasjoner.</article></article><article class="legalArticle" data-lovdata-URL="LTI/forskrift/2011-02-08-130/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Sleping</span></h3><article class="numberedLegalP" data-numerator="1" id="kapittel-2-paragraf-5-nummer-1">(1) Slepearrangement skal være dimensjonert i henhold til følgende krav:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-5-nummer-1-punkt-1"><article class="legalP" id="kapittel-2-paragraf-5-nummer-1-punkt-1-ledd-1">Slepearrangement med innfesting skal være beregnet for fartøyets maksimale slepekraft, og med en sikkerhetsfaktor på minst 5 i forhold til materialets bruddgrense. Alternativt kan anerkjente klasseinstitusjoners regler for fundamentering av dekkmaskineri, slepearrangement og løfteinnretninger benyttes.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-5-nummer-1-punkt-2"><article class="legalP" id="kapittel-2-paragraf-5-nummer-1-punkt-2-ledd-1">Slepekrok skal være festet slik at den kan bevege seg fritt i den aktuelle horisontale og vertikale sektor sleperen kan vandre i.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-5-nummer-1-punkt-3"><article class="legalP" id="kapittel-2-paragraf-5-nummer-1-punkt-3-ledd-1">Slepearrangement skal ha en driftssikker og hensiktsmessig nødutløsingsmekanisme. Nødutløsing av slepearrangementet skal kunne skje trygt fra alle steder hvor fartøyet skal kunne manøvreres fra, samt fra sikkert sted på dekk i umiddelbar nærhet av slepearrangementet.</article></article></li><li data-li-identifier="d)" data-name="d)"><article class="listArticle" id="kapittel-2-paragraf-5-nummer-1-punkt-4"><article class="legalP" id="kapittel-2-paragraf-5-nummer-1-punkt-4-ledd-1">Nødutløsing skal kunne utføres uansett krengning av fartøyet, vinkel og retning av draget i slepearrangement mv.</article></article></li><li data-li-identifier="e)" data-name="e)"><article class="listArticle" id="kapittel-2-paragraf-5-nummer-1-punkt-5"><article class="legalP" id="kapittel-2-paragraf-5-nummer-1-punkt-5-ledd-1">Alt løst utstyr som inngår i slepearrangementet så som sjakler, ringer, wire, trosser etc. skal være sertifisert.</article></article></li></ul></article><article class="numberedLegalP" data-numerator="2" id="kapittel-2-paragraf-5-nummer-2">(2) Slepeutstyret skal være slik arrangert at det er mulig å holde slepet under kontroll, også under dårlige værforhold. Videre skal slepeforbindelsen ha slik anordning at den gir beskyttelse mot slitasje som følge av slepets bevegelser, og være anordnet slik at sjokkbelastningene dempes.</article><article class="numberedLegalP" data-numerator="3" id="kapittel-2-paragraf-5-nummer-3">(3) Ved sleping i større fartsområde enn beskyttet farvann skal det finnes om bord en komplett reserve slepeforbindelse, og denne skal være slik arrangert at det hurtig vil være mulig å ta i bruk reservesleperen under alle værforhold under det aktuelle slep.</article></article><article class="legalArticle" data-lovdata-URL="LTI/forskrift/2011-02-08-130/§9" data-name="§9" id="kapittel-2-paragraf-6"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Stabilitet</span></h3><article class="numberedLegalP" data-numerator="1" id="kapittel-2-paragraf-6-nummer-1">(1) Følgende kondisjoner skal utføres ved hjelp av godkjent EDB-program, fortrinnsvis i samme program som fartøyets øvrige stabilitetsberegninger er utført:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-6-nummer-1-punkt-1"><article class="legalP" id="kapittel-2-paragraf-6-nummer-1-punkt-1-ledd-1">avgang fra havn, fullt utrustet for oljevernaksjon, inkl. ev. oljelenser og annet utstyr på dekk og 100&#xa0;% bunkers.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-6-nummer-1-punkt-2"><article class="legalP" id="kapittel-2-paragraf-6-nummer-1-punkt-2-ledd-1">sleping med skipets maksimale slepekraft (Bullard pull), 100&#xa0;% bunkers og forråd samt ev. utstyr på dekk utover det som slepes.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-6-nummer-1-punkt-3"><article class="legalP" id="kapittel-2-paragraf-6-nummer-1-punkt-3-ledd-1">sleping med skipets maksimale slepekraft (Bullard pull), 10&#xa0;% bunkers og forråd samt ev. utstyr på dekk utover det som slepes.</article></article></li><li data-li-identifier="d)" data-name="d)"><article class="listArticle" id="kapittel-2-paragraf-6-nummer-1-punkt-4"><article class="legalP" id="kapittel-2-paragraf-6-nummer-1-punkt-4-ledd-1">ankomst havn, fullt utrustet for oljevernaksjon, inkl. ev. oljelenser og annet utstyr på dekk og maksimalt 10&#xa0;% bunkers.</article></article></li></ul></article><article class="numberedLegalP" data-numerator="2" id="kapittel-2-paragraf-6-nummer-2">(2) For fartøy som skal benytte kran for betjening av oljevernutstyr skal det dokumenteres ved beregning at fartøyet ikke krenger mer enn den vinkelen kraner og bomarrangementer er beregnet for, dog begrenset opp til 10°, i ugunstigste lastetilstand når det tas hensyn til største krengemoment kranen er i stand til å påføre fartøyet.</article><article class="numberedLegalP" data-numerator="3" id="kapittel-2-paragraf-6-nummer-3">(3) For fartøy som kun skal anvendes til å slepe utstyr hvor det benyttes et svakt ledd i slepeforbindelsen kan slepekraften i første ledd bokstav b og c begrenses til bruddstyrke til svakt ledd med et påslag på 30&#xa0;%.</article><article class="numberedLegalP" data-numerator="4" id="kapittel-2-paragraf-6-nummer-4">(4) For fartøy som ikke skal benyttes til sleping kan kondisjoner i henhold til første ledd bokstav b og c utelates.</article><article class="numberedLegalP" data-numerator="5" id="kapittel-2-paragraf-6-nummer-5">(5) Stabilitetskriterier:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-6-nummer-5-punkt-1"><article class="legalP" id="kapittel-2-paragraf-6-nummer-5-punkt-1-ledd-1">For kondisjoner som kreves utarbeidet i første ledd bokstav a og d skal følgende kriterier være oppfylt: <ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-6-nummer-5-punkt-1-ledd-1-punkt-1"><article class="legalP" id="kapittel-2-paragraf-6-nummer-5-punkt-1-ledd-1-punkt-1-ledd-1">Arealet under kurven for rettende arm (GZ-kurven) skal være minst 0,055 meterradianer regnet opp til en krengevinkel på 30 grader og minst 0,09 meterradianer regnet opp til 40 grader eller fyllingsvinkelen dersom denne er mindre enn 40 grader. I tillegg skal arealet under GZ-kurven mellom krengningsvinklene 30 grader og 40 grader, eller mellom 30 grader og fyllingsvinkelen dersom denne er mindre enn 40 grader, være minst 0,03 meterradianer.</article></article></li><li data-li-identifier="2." data-name="2."><article class="listArticle" id="kapittel-2-paragraf-6-nummer-5-punkt-1-ledd-1-punkt-2"><article class="legalP" id="kapittel-2-paragraf-6-nummer-5-punkt-1-ledd-1-punkt-2-ledd-1">Rettende arm (GZ) skal være minst 0,20 m ved en krengevinkel lik eller større enn 30 grader.</article></article></li><li data-li-identifier="3." data-name="3."><article class="listArticle" id="kapittel-2-paragraf-6-nummer-5-punkt-1-ledd-1-punkt-3"><article class="legalP" id="kapittel-2-paragraf-6-nummer-5-punkt-1-ledd-1-punkt-3-ledd-1">Krengevinkelen hvor rettende arm har størst verdi, (GZmaks), bør være større enn 30 grader, og skal aldri være mindre enn 25 grader.</article></article></li><li data-li-identifier="4." data-name="4."><article class="listArticle" id="kapittel-2-paragraf-6-nummer-5-punkt-1-ledd-1-punkt-4"><article class="legalP" id="kapittel-2-paragraf-6-nummer-5-punkt-1-ledd-1-punkt-4-ledd-1">Initialmetasenterhøyden (GM) skal være minst 0,15 m.</article></article></li></ul></article></article></li><li data-li-identifier="b)" data-name="b)"><article class="listArticle" id="kapittel-2-paragraf-6-nummer-5-punkt-2"><article class="legalP" id="kapittel-2-paragraf-6-nummer-5-punkt-2-ledd-1">For slepekondisjonene i første ledd bokstav b og c skal det i tillegg tas hensyn til at når skip som sleper blir utsatt for en tverrskipskraft tilsvarende skipets maksimale slepekraft multiplisert med 0,65 skal arealet mellom kurvene for rettende arm og krengende arm (GZ-kurven) regnet fra første skjæringspunkt til den vinkel som opptrer først av 40 grader, vinkelen for maks GZ eller fyllingsvinkelen, være større eller lik 0,010 meterradianer. Krengemomentets vertikale arm skal regnes å være fra senter av propellen(e) til festepunktet for sleperen.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-6-nummer-5-punkt-3"><article class="legalP" id="kapittel-2-paragraf-6-nummer-5-punkt-3-ledd-1">For fartøy under 15 meter kan stabilitetskriteriene i Nordisk Båtstandard for yrkesbåter, 1990 benyttes.</article></article></li></ul></article><article class="numberedLegalP" data-numerator="6" id="kapittel-2-paragraf-6-nummer-6">(6) Godkjenning av stabilitet:<article class="legalP" id="kapittel-2-paragraf-6-nummer-6-ledd-1">For fartøy som ikke er underlagt krav om sertifisering skal stabilitetsberegningene kontrolleres av godkjent foretak eller anerkjent klasseselskap. For fartøy som skal ha fartøyinstruks skal stabilitetsberegningene kontrolleres av Godkjente Foretak. For øvrige fartøy skal stabilitetsberegninger godkjennes av Sjøfartsdirektoratet.</article></article><article class="numberedLegalP" data-numerator="7" id="kapittel-2-paragraf-6-nummer-7">(7) Krengeprøve/Lettskipsdata<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-6-nummer-7-punkt-1"><article class="legalP" id="kapittel-2-paragraf-6-nummer-7-punkt-1-ledd-1">Lettskipsdata skal fastsettes på grunnlag av krengeprøve.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-6-nummer-7-punkt-2"><article class="legalP" id="kapittel-2-paragraf-6-nummer-7-punkt-2-ledd-1">For fartøy med gyldig fartøyinstruks eller fartssertifikat som har godkjent stabilitet basert på godkjent/akseptert krengeprøve kan denne legges til grunn.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-6-nummer-7-punkt-3"><article class="legalP" id="kapittel-2-paragraf-6-nummer-7-punkt-3-ledd-1">Dersom fartøy med gyldig fartøyinstruks eller fartssertifikat, som har godkjent stabilitet, i forbindelse med oljevernaksjoner må rigges om slik at korrigering av lettskipsdata må foretas skal det foretas nøyaktige opptegninger over hvilket utstyr som er medtatt, vekt og deres plassering. Slike opplysninger skal være tilgjengelige for fartøyets fører og skal kunne fremlegges ved kontroll.</article></article></li></ul></article><article class="numberedLegalP" data-numerator="8" id="kapittel-2-paragraf-6-nummer-8">(8) Stabilitetsmanual<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-6-nummer-8-punkt-1"><article class="legalP" id="kapittel-2-paragraf-6-nummer-8-punkt-1-ledd-1">Det skal utarbeides en generell illustrert beskrivelse av de forhold som har innvirkning på fartøyets stabilitet. Manualen skal beskrive effekten av minst følgende forhold: <ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-6-nummer-8-punkt-1-ledd-1-punkt-1"><article class="legalP" id="kapittel-2-paragraf-6-nummer-8-punkt-1-ledd-1-punkt-1-ledd-1">Lastens plassering</article></article></li><li data-li-identifier="2." data-name="2."><article class="listArticle" id="kapittel-2-paragraf-6-nummer-8-punkt-1-ledd-1-punkt-2"><article class="legalP" id="kapittel-2-paragraf-6-nummer-8-punkt-1-ledd-1-punkt-2-ledd-1">Bruk av løfteredskap, kran eller lignende</article></article></li><li data-li-identifier="3." data-name="3."><article class="listArticle" id="kapittel-2-paragraf-6-nummer-8-punkt-1-ledd-1-punkt-3"><article class="legalP" id="kapittel-2-paragraf-6-nummer-8-punkt-1-ledd-1-punkt-3-ledd-1">Fri væskeoverflate i tanker</article></article></li><li data-li-identifier="4." data-name="4."><article class="listArticle" id="kapittel-2-paragraf-6-nummer-8-punkt-1-ledd-1-punkt-4"><article class="legalP" id="kapittel-2-paragraf-6-nummer-8-punkt-1-ledd-1-punkt-4-ledd-1">Ising</article></article></li><li data-li-identifier="5." data-name="5."><article class="listArticle" id="kapittel-2-paragraf-6-nummer-8-punkt-1-ledd-1-punkt-5"><article class="legalP" id="kapittel-2-paragraf-6-nummer-8-punkt-1-ledd-1-punkt-5-ledd-1">Vannfylling gjennom åpne lukningsmidler</article></article></li><li data-li-identifier="6." data-name="6."><article class="listArticle" id="kapittel-2-paragraf-6-nummer-8-punkt-1-ledd-1-punkt-6"><article class="legalP" id="kapittel-2-paragraf-6-nummer-8-punkt-1-ledd-1-punkt-6-ledd-1">Reserveoppdrift</article></article></li><li data-li-identifier="7." data-name="7."><article class="listArticle" id="kapittel-2-paragraf-6-nummer-8-punkt-1-ledd-1-punkt-7"><article class="legalP" id="kapittel-2-paragraf-6-nummer-8-punkt-1-ledd-1-punkt-7-ledd-1">Endring i trim og dypgang</article></article></li><li data-li-identifier="8." data-name="8."><article class="listArticle" id="kapittel-2-paragraf-6-nummer-8-punkt-1-ledd-1-punkt-8"><article class="legalP" id="kapittel-2-paragraf-6-nummer-8-punkt-1-ledd-1-punkt-8-ledd-1">Vann på dekk</article></article></li><li data-li-identifier="9." data-name="9."><article class="listArticle" id="kapittel-2-paragraf-6-nummer-8-punkt-1-ledd-1-punkt-9"><article class="legalP" id="kapittel-2-paragraf-6-nummer-8-punkt-1-ledd-1-punkt-9-ledd-1">Følgende sjø</article></article></li><li data-li-identifier="10." data-name="10."><article class="listArticle" id="kapittel-2-paragraf-6-nummer-8-punkt-1-ledd-1-punkt-10"><article class="legalP" id="kapittel-2-paragraf-6-nummer-8-punkt-1-ledd-1-punkt-10-ledd-1">Sleping.</article></article></li></ul></article></article></li><li data-li-identifier="b)" data-name="b)"><article class="listArticle" id="kapittel-2-paragraf-6-nummer-8-punkt-2"><article class="legalP" id="kapittel-2-paragraf-6-nummer-8-punkt-2-ledd-1">Manualen skal dessuten inneholde eksempel på hvordan en lastekondisjon settes opp og beregnes samt hvordan stabiliteten kontrolleres mot KG-grensekurve. Minst ett, ikke utfylt, skjema for oppsett av lastekondisjon skal inkluderes.</article></article></li></ul></article></article><article class="legalArticle" data-lovdata-URL="LTI/forskrift/2011-02-08-130/§10" data-name="§10" id="kapittel-2-paragraf-7"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Opptak av olje eller emulsjon</span></h3><article class="legalP" id="kapittel-2-paragraf-7-ledd-1">Fartøy som har oljevernsertifikat tillates ikke å ta om bord olje eller emulsjon i fartøyets egne lasterom eller tanker. Olje eller emulsjon kan, når den har et flammepunkt over 60° C, tas om bord i eksterne lukkede tanker på dekk, såfremt fartøyets stabilitet er godkjent med last på dekk.</article></article><article class="legalArticle" data-lovdata-URL="LTI/forskrift/2011-02-08-130/§11" data-name="§11" id="kapittel-2-paragraf-8"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Sikkerhetsstyringssystem og operasjonsmanualer</span></h3><article class="numberedLegalP" data-numerator="1" id="kapittel-2-paragraf-8-nummer-1">(1) Sikkerhetsstyringssystemet skal dekke bruk av fartøy i forbindelse med oljevern.</article><article class="numberedLegalP" data-numerator="2" id="kapittel-2-paragraf-8-nummer-2">(2) Fartøyet skal ha en egnet og kortfattet operasjonsmanual for oljevernaksjoner. Manualen skal også beskrive sikker operasjon av fartøyet forut for gassfare, og tiltak som skal være ivaretatt forut for og under operasjon. Videre skal risiko for mannskap og bruk av verneutstyr beskrives. Manualen skal angi kommando- og kommunikasjonslinjer mellom fartøyet og ledelse av feltet/ledelse av oppdraget. Manualen skal være gitt påtegning for at den er godkjent av den ansvarlige for oljevernplaner eller oljevernaksjoner.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2011-02-08-130/KAPITTEL_3"><h2>Kapittel 3. Krav til besetning mv.</h2><article class="legalArticle" data-lovdata-URL="LTI/forskrift/2011-02-08-130/§12" data-name="§12" id="kapittel-3-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Kvalifikasjonskrav</span></h3><article class="legalP" id="kapittel-3-paragraf-1-ledd-1">Følgende kvalifikasjonskrav gjelder for personell på fartøy som ikke er underlagt strengere krav:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">Fører skal minst tilfredsstille krav til fører av fiskefartøy større enn 10,67 meter. Alternativt kan fritidsbåtskippersertifikat i samsvar med forskrift 9. mai 2003 nr. 687 om kvalifikasjonskrav på norske skip § 4-1 (13) godtas for fartøy under 15 meter som ikke er fiskefartøy.</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">Øvrig personell skal minst ha gjennomført grunnleggende sikkerhetsopplæring for fiskere.</article></article></li></ul></article></article><article class="legalArticle" data-lovdata-URL="LTI/forskrift/2011-02-08-130/§13" data-name="§13" id="kapittel-3-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Opplæring i oljevernaktiviteter</span></h3><article class="legalP" id="kapittel-3-paragraf-2-ledd-1">Alt personell om bord i fartøy omhandlet av denne forskrift skal ha særskilt opplæring i alle oppgaver som inngår i fartøyets oljevernaktiviteter. Opplæringen skal dokumenteres, og det skal klart fremgå hva som er gjennomgått i opplæringen. Opplæring i henhold til dette punkt skal repeteres med ikke mer enn 5 års mellomrom.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2011-02-08-130/KAPITTEL_4"><h2>Kapittel 4. Besiktelse og kontroll</h2><article class="legalArticle" data-lovdata-URL="LTI/forskrift/2011-02-08-130/§14" data-name="§14" id="kapittel-4-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Besiktelse og kontroll</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Fartøy skal besiktes for vurdering av oppfyllelse av kravene i denne forskrift. Besiktelsen skal skje hos den instans der øvrig besiktelse for sertifikat eller fartøyinstruks skjer. For øvrige fartøy skal besiktelsen skje hos godkjent foretak.</article><article class="numberedLegalP" data-numerator="2" id="kapittel-4-paragraf-1-nummer-2">(2) All besiktelse og kontroll skal utføres slik det fremgår av kontrollskjema, fastsatt av Sjøfartsdirektoratet.</article><article class="numberedLegalP" data-numerator="3" id="kapittel-4-paragraf-1-nummer-3">(3) Kontroll av elektriske anlegg skal utføres i henhold til de til enhver tid gjeldende regler for maritime elektriske anlegg fastsatt av Direktoratet for samfunnssikkerhet og beredskap. For klassede fartøy kan anerkjente klasseinstitusjoner føre kontroll med skrog, maskineri og forhold vedrørende forurensing som er spesifisert i denne forskrift.</article><article class="numberedLegalP" data-numerator="4" id="kapittel-4-paragraf-1-nummer-4">(4) Minst én gang i året skal det av personell om bord foretas utprøving og kontroll av slepekrok og tilhørende utstyr for å kartlegge slitasje, deformasjon, sprekker, skader o.l., og foreta nødvendig vedlikehold. Prøvene skal utføres i henhold til instruks fra produsent. Nødutløsing skal prøves med full slepekraft. Dokumentasjon som viser at kontrollen er foretatt, skal foreligge om bord.</article><article class="numberedLegalP" data-numerator="5" id="kapittel-4-paragraf-1-nummer-5">(5) Hvert 5. år skal slepekroker med tilhørende utstyr besiktes av Sjøfartsdirektoratet eller godkjent foretak som beskrevet i tredje ledd.</article><article class="numberedLegalP" data-numerator="6" id="kapittel-4-paragraf-1-nummer-6">(6) Etter endt besiktelse og kontroll hvor det kan bekreftes at kravene her er oppfylt utstedes det et oljevernsertifikat. Oljevernsertifikatet har like lang gyldighetsperiode som fartøyets ordinære sertifikat, og kan fornyes i samsvar med tidsvindu for fartøyets sertifikat uten at neste utløpsdato for oljevernsertifikatet blir endret. For fartøy hvor det ikke er krav om sertifikat, har oljevernsertifikatet gyldighet i 30 måneder, og kan fornyes inntil seks måneder før det utløper, uten at neste utløpsdato blir endret.</article></article><article class="legalArticle" data-lovdata-URL="LTI/forskrift/2011-02-08-130/§15" data-name="§15" id="kapittel-4-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Dokumentasjon</span></h3><article class="legalP" id="kapittel-4-paragraf-2-ledd-1">All aktuell dokumentasjon, herunder oljevernsertifikat og kontrollskjema, skal til enhver tid oppbevares om bord og være tilgjengelig ved tilsyn og kontroll.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2011-02-08-130/KAPITTEL_5"><h2>Kapittel 5. Avsluttende bestemmelser</h2><article class="legalArticle" data-lovdata-URL="LTI/forskrift/2011-02-08-130/§16" data-name="§16" id="kapittel-5-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Overgangsordninger</span></h3><article class="legalP" id="kapittel-5-paragraf-1-ledd-1">Fra forskriftens ikrafttredelse og frem til 1. januar 2012 vil det, ved oljevernaksjoner hvor det er behov for å benytte fartøy som skal ha sertifikat etter denne forskriften bli akseptert at aksjonsledelsen kontrollerer at fartøyet tilfredsstiller nødvendige krav for å ivareta sikkerheten til liv og helse, miljø og materielle verdier. Det er her en forutsetning at det ikke finnes et tilstrekkelig antall sertifiserte fartøy, og kontrollen skal skje på bakgrunn av et kontrollskjema fastsatt av Sjøfartsdirektoratet.</article></article><article class="legalArticle" data-lovdata-URL="LTI/forskrift/2011-02-08-130/§17" data-name="§17" id="kapittel-5-paragraf-2"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-2-ledd-1">Forskriften trer i kraft straks.</article></article></section></main></body></html>