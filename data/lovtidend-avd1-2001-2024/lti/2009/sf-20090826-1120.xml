<!DOCTYPE html><html lang="no"><head><title>Forskrift om endring i forskrift om seter og tilleggsjord m.m. i statsallmenning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-08-26-1120</dd><dt class="dokid">DokumentID</dt><dd class="dokid">LTI/forskrift/2009-08-26-1120</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 9 s 1651</dd><dt class="dateInForce">I kraft fra</dt><dd class="dateInForce">2009-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1984-06-22-1302</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1975-06-06-31/§38</li><li>forskrift/1984-06-22-1302/§27</li></ul></dd><dt class="dateOfPublication">Kunngjort</dt><dd class="dateOfPublication">2009-08-28 13:30</dd><dt class="journalNumber">Journalnummer</dt><dd class="journalNumber">2009-0840</dd><dt class="titleShort">Korttittel</dt><dd class="titleShort">Endr. i forskrift om seter mv. i statsallmenning</dd><dt class="title">Tittel</dt><dd class="title">Forskrift om endring i forskrift om seter og tilleggsjord m.m. i statsallmenning</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Landbruks- og matdepartementet 26. august 2009 med heimel i lov 6. juni 1975 nr. 31 om utnytting av rettar og lunnende m.m. i statsallmenningane (fjellova) § 38, jf. forskrift 22. juni 1984 nr. 1302 om seter og tilleggsjord m.m. i statsallmenning § 27.</dd><dt class="refid">RefID</dt><dd class="refid">forskrift/2009-08-26-1120</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om seter og tilleggsjord m.m. i statsallmenning<ul class="tocSubUl"><li>I<ul class="tocSubUl"><li>§ 1. Formål</li><li>§ 2. Verkeområde</li><li>§ 3. Administrasjon</li><li>§ 4. Beiterett</li><li>§ 5. Beiteareal, inngjerding, natthamning og gjetarbu</li><li>§ 6. Utvising av seter</li><li>§ 7. Søknad og saksgang ved utvising av seter</li><li>§ 8. Om frist til å ta setra i bruk</li><li>§ 9. Om når seter skal reknast for å vere i bruk</li><li>§ 10. Om søknad om å setje opp, utvide og endre hus</li><li>§ 11. Om hus på seter som ikkje er i bruk og ikkje er fallen i det fri</li><li>§ 12. Om seter som er fallen i det fri</li><li>§ 13. Løyve til å ha hus m.m. ståande, bortleige m.m. på seter som er fallen i det fri</li><li>§ 14. Tinglysing av rett til å ha hus ståande på seter som er fallen i det fri</li><li>§ 15. Nybygging og ombygging av hus på seter som er fallen i det fri</li><li>§ 16. Bortfall av seterrett</li><li>§ 17. Oppretting av kontrakt om feste av seterhus til fritidsformål</li><li>§ 18. Overdraging av seterhus til fritidsformål</li><li>§ 19. Om planer for utvising og utleige av tilleggsjord</li><li>§ 20. Utvising av tilleggsjord og sakshandsaming</li><li>§ 21. Leige av jord for jordbrukar utan beiterett</li><li>§ 22. Vederlag for utvising av tilleggsjord</li><li>§ 23. Om frist til å ta tilleggsjord i bruk</li><li>§ 24. Endring og ominnreiing av eksisterande hus</li><li>§ 25. Oppføring av nye hus og anlegg m.m.</li><li>§ 26. Sakshandsaming i fjellstyret</li><li>§ 27. Tvistesaker og skjøn ved seterutvising</li><li>§ 28. Tvistesaker og skjøn ved utvising av tilleggsjord</li><li>§ 29. Klage ved utvising av tilleggsjord</li><li>§ 30. Klage på enkeltvedtak gjort av Statskog SF</li><li>§ 31. Innhenting av fråsegn frå regional kulturminnestyresmakt</li><li>§ 32. Endring av forskrifta</li><li>§ 33. Dispensasjon</li><li>§ 34. Iverksetjing</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2009-08-26-1120" id="dokument"><h1>Forskrift om endring i forskrift om seter og tilleggsjord m.m. i statsallmenning</h1><section class="section" data-name="kapI" id="kapittel-1" data-lovdata-URL="LTI/forskrift/2009-08-26-1120/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. juni 1984 nr. 1302 om seter og tilleggsjord m.m. i statsallmenning blir det gjort følgjande endringar:</article> <article class="defaultP" margin-top="true">Overskrifta til kapittel I blir endra til:</article><span class="futuretitle" id="kapittel-1-foreslåttittel-1">Kapittel 1 – Innleiande føresegner</span> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Denne forskrifta har til formål å gi nærare føresegner for utøving av jordbrukstilknytte bruksrettar og ressursutnyttinga elles i statsallmenningane. Ved praktiseringa av forskrifta skal det leggjast til grunn ein rasjonell bruk av ressursane i statsallmenningane, slik det er naturleg etter tida og tilhøva.</article></article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Verkeområde</span></span><article class="legalP" id="kapittel-1-foreslåttparagraf-2-ledd-1">Denne forskrifta gjeld i statsallmenningar som fell inn under § 1 i fjellova.</article><article class="legalP" id="kapittel-1-foreslåttparagraf-2-ledd-2">Rettar i statsallmenningane i kraft av særleg heimel går ikkje inn under denne forskrifta. Det gjeld òg retten til samisk reindrift, jf. føresegnene i lov 15. juni 2007 nr. 40. om reindrift (reindriftslova).</article></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Administrasjon</span></span><article class="legalP" id="kapittel-1-foreslåttparagraf-3-ledd-1">Fjellstyra skal administrere bruken og utnyttinga av rettar og lunnende i statsallmenning slik det følgjer av fjellova og denne forskrifta. Dei skal arbeide for å sikre at allmenningen blir brukt på ein måte som fremjar næringslivet i bygda og tek vare på naturvern- og friluftslivsinteressene, jf. § 3 andre ledd i fjellova.</article><article class="legalP" id="kapittel-1-foreslåttparagraf-3-ledd-2">Om ein søknad om beite, seter eller tilleggsjord m.m. gjeld område i statsallmenning med produktiv skog skal allmenningstyret alltid vere gitt høve til å uttale seg.</article><article class="legalP" id="kapittel-1-foreslåttparagraf-3-ledd-3">Iverksetjing av grunndisponeringstiltak, under dette tiltak som gjeld vassdrag, kan berre skje etter løyve frå departementet eller den departementet gir fullmakt, jf. § 12 i fjellova og forskrift fastsett 1. juli 1995 nr. 679 om delegasjon av myndigheit etter fjellova.</article></article> <article class="defaultP" margin-top="true">Overskrifta til kapittel II blir endra til:</article><span class="futuretitle" id="kapittel-1-foreslåttittel-2">Kapittel 2 – Beite</span> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Beiterett</span></span><article class="legalP" id="kapittel-1-foreslåttparagraf-4-ledd-1">Jordbrukar med beiterett i statsallmenning har rett til å beite med så stor buskap han kan vinterfø på eigedomen, jf. § 15 første ledd i fjellova. Fjellstyret kan godkjenne at det blir beita med større buskap enn dette, når det kan skje utan skade for andre som har bruksrett, jf. § 15 andre ledd i fjellova.</article></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Beiteareal, inngjerding, natthamning og gjetarbu</span></span><article class="legalP" id="kapittel-1-foreslåttparagraf-5-ledd-1">Jordbrukar med beiterett i statsallmenning kan få utvist areal til inngjerding og natthamning (beiteareal), og ein stad for oppføring av gjetarbu, anten aleine eller saman med andre jordbrukarar. Det er eit vilkår at dei som har beiterett godtgjer behovet for areal til inngjerding eller gjetarbu, ved til dømes å leggje fram driftsplan.</article><article class="legalP" id="kapittel-1-foreslåttparagraf-5-ledd-2">Søknad om å få utvist beiteareal og ein stad for oppføring av gjetarbu skal sendast til fjellstyret. Fjellstyret skal leggje saka fram for kommunen, Statskog SF og eventuelt allmenningsstyret og områdestyret i reinbeiteområde etter reindriftslova, for fråsegn.</article><article class="legalP" id="kapittel-1-foreslåttparagraf-5-ledd-3">Fjellstyret tek avgjerd om beiteareal og gjetarbu, og fastset dei nærare vilkåra for det utviste, under dette vilkår om oppføring av gjetarbu, kva slags bygningar som kan setjast opp, frist for å ta bua eller beitearealet i bruk m.m. Fjellstyret skriv ut eit dokument til beitebrukaren om utvisinga. Statskog SF skal ha kopi av det endelege vedtaket og dokumentet til beitebrukaren.</article><article class="legalP" id="kapittel-1-foreslåttparagraf-5-ledd-4">Statskog SF tek avgjerd om inngjerding av beiteareal etter tilråding frå fjellstyret. I avgjerda kan Statskog SF setje dei vilkåra som er nødvendige, mellom anna kva slag gjerde søkjaren skal bruke og kor det av omsyn til ferdsel skal vere eit le eller ei grind.</article><article class="legalP" id="kapittel-1-foreslåttparagraf-5-ledd-5">Når beitearealet eller gjetarbua ikkje lenger er i bruk skal fjellstyret fatte vedtak om at inngjerdinga eller gjetarbua skal fjernast, om det ikkje kan utvisast til ein annan som har bruksrett. Elles gjeld føresegnene om fjerning av hus i § 8 tilsvarande.</article></article> <article class="defaultP" margin-top="true">Overskrifta til kapittel III blir endra til:</article><span class="futuretitle" id="kapittel-1-foreslåttittel-3">Kapittel 3 – Seter</span> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Utvising av seter</span></span><article class="legalP" id="kapittel-1-foreslåttparagraf-6-ledd-1">Jordbrukar med beiterett i statsallmenning som godtgjer at det trengst seter til drift av eigedomen, kan få utvist seter anten aleine eller saman med andre jordbrukarar, jf. § 18 første ledd og § 21 andre ledd i fjellova. Dette gjeld òg for utviding av seter.</article><article class="legalP" id="kapittel-1-foreslåttparagraf-6-ledd-2">Det er eit krav at behovet for seter blir dokumentert. Dette kan til dømes gjerast ved å leggje fram ei driftsplan.</article></article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Søknad og saksgang ved utvising av seter</span></span><article class="legalP" id="kapittel-1-foreslåttparagraf-7-ledd-1">Søknad om utvising av seter skal sendast til fjellstyret, som gjer vedtak. Før fjellstyret gjer vedtak, skal saka leggjast fram for Statskog SF og regional kulturminnestyresmakt til fråsegn.</article><article class="legalP" id="kapittel-1-foreslåttparagraf-7-ledd-2">Spørsmål om utvising av seter i område med produktiv skog blir avgjort av fjellstyret og allmenningsstyret i fellesskap. Blir dei to styra ikkje samde, gjeld føresegnene i § 9 i fjellova.</article><article class="legalP" id="kapittel-1-foreslåttparagraf-7-ledd-3">Gjeld det utvising av seter i område som er reinbeiteområde etter vedtak i medhald av lov 15. juni 2007 nr. 40 om reindrift (reindriftsloven) § 5, jf. § 4 og § 8, skal søknaden leggjast fram for områdestyra til fråsegn før fjellstyret gjer vedtak.</article><article class="legalP" id="kapittel-1-foreslåttparagraf-7-ledd-4">Fjellstyret skriv ut eit eige dokument til seterbrukaren om utvisinga.</article><article class="legalP" id="kapittel-1-foreslåttparagraf-7-ledd-5">Statskog SF skal ha kopi av det endelege vedtaket og dokument til seterbrukar.</article></article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Om frist til å ta setra i bruk</span></span><article class="legalP" id="kapittel-1-foreslåttparagraf-8-ledd-1">Utvist seter må takast i bruk innan 5 år, jf. § 18 femte ledd i fjellova. Når det er gått 5 år sidan utvisinga blei gjort, skal fjellstyret sjå til at utvist seter er teken i bruk i samsvar med føresetnadene for utvisinga. Om det utviste ikkje er teke i bruk innan 5 år skal fjellstyret ved vedtak ta stilling til om retten er falt bort, og gi melding til Statskog SF.</article><article class="legalP" id="kapittel-1-foreslåttparagraf-8-ledd-2">I si melding til Statskog SF må fjellstyret gi sitt syn på om seterbrukaren skal fjerne eventuelle hus eller om utvisinga skal førast over til ein annan eigedom i samsvar med § 20 første ledd, eller § 21 første ledd i fjellova. Fjellstyret skal i slike saker innhente fråsegn frå regional kulturminnestyresmakt.</article><article class="legalP" id="kapittel-1-foreslåttparagraf-8-ledd-3">Statskog SF kan påleggje seterbrukaren å fjerne eventuelle hus, om ikkje utvisinga blir ført over til ein annan eigedom i samsvar med § 20 første ledd eller § 21 første ledd i fjellova, og den nye brukaren tek over husa.</article><article class="legalP" id="kapittel-1-foreslåttparagraf-8-ledd-4">Ved overføring av utvist seter, gjeld føresegnene i første, andre og tredje ledd tilsvarande.</article></article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Om når seter skal reknast for å vere i bruk</span></span><article class="legalP" id="kapittel-1-foreslåttparagraf-9-ledd-1">Blir setervollen hausta eller gjerda inn og nytta til beite som ein del av den jordbruksmessige drifta på eigedomen som setra ligg til, vil setra vere «i bruk» i høve til § 22 i fjellova.</article></article> <article class="defaultP" margin-top="true">Overskrifta til kapittel IV blir endra til:</article><span class="futuretitle" id="kapittel-1-foreslåttittel-4">Kapittel 4 – Hus på utvist seter</span> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Om søknad om å setje opp, utvide og endre hus</span></span><article class="legalP" id="kapittel-1-foreslåttparagraf-10-ledd-1">Etter søknad som fjellstyret avgjer, kan seterbrukaren setje opp, utvide og endre hus for ei rasjonell utnytting av utvist seter. Fjellstyret skal ta stilling til kva slag og kor mange hus som trengst, deira storleik og standard eller anna, og kan setje vilkår for oppføring, utviding og endring av hus. Fjellstyret skal leggje saka fram for Statskog SF til fråsegn før fjellstyret gjer vedtak etter dette leddet.</article><article class="legalP" id="kapittel-1-foreslåttparagraf-10-ledd-2">Om fjellstyret vil krevje at hus eller anlegg som alt står, skal rivast, må fjellstyret leggje saka fram for regional kulturminnestyresmakt til fråsegn før fjellstyret gjer vedtak. Det same gjeld ved nybygg og endring eller utviding av hus på seter, der dette vil påverke eksisterande kulturmiljø.</article></article> <article class="defaultP" margin-top="true">§ 11 skal lyde:</article><article class="futureLegalArticle" data-name="§11" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Om hus på seter som ikkje er i bruk og ikkje er fallen i det fri</span></span><article class="legalP" id="kapittel-1-foreslåttparagraf-11-ledd-1">På seter som ikkje er i bruk, men som ikkje er fallen i det fri, kan seterbrukaren halde husa vedlike på ordinært vis. § 10 andre ledd i denne forskrifta gjeld tilsvarande.</article><article class="legalP" id="kapittel-1-foreslåttparagraf-11-ledd-2">Skal seterbrukaren ta opp att seterdrifta, gjeld føresegnene i § 10 i denne forskrifta.</article></article> <article class="defaultP" margin-top="true">Overskrifta til kapittel V blir endra til:</article><span class="futuretitle" id="kapittel-1-foreslåttittel-5">Kapittel 5 – Seter fallen i det fri etter § 22 i fjellova</span> <article class="defaultP" margin-top="true">§ 12 skal lyde:</article><article class="futureLegalArticle" data-name="§12" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Om seter som er fallen i det fri</span></span><article class="legalP" id="kapittel-1-foreslåttparagraf-12-ledd-1">Når vilkåra etter § 22 i fjellova ligg føre skal fjellstyret gjere vedtak om at retten til setra m.m. er fallen i det fri.</article><article class="legalP" id="kapittel-1-foreslåttparagraf-12-ledd-2">Fjellstyret kan vise ut seter som er fallen i det fri etter § 22 i fjellova, til eigedom i drift som treng seter.</article><article class="legalP" id="kapittel-1-foreslåttparagraf-12-ledd-3">Fjellstyret skal i tilfelle gjere vedtak om at den førre seterbrukaren skal fjerne husa om han ikkje innan ei viss tid fører dei over til den nye brukaren. Før fjellstyret gjer vedtak om fjerning av hus skal saka leggjast fram for regional kulturminnestyresmakt til fråsegn.</article></article> <article class="defaultP" margin-top="true">§ 13 skal lyde:</article><article class="futureLegalArticle" data-name="§13" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Løyve til å ha hus m.m. ståande, bortleige m.m. på seter som er fallen i det fri</span></span><article class="legalP" id="kapittel-1-foreslåttparagraf-13-ledd-1">Blir seter som er fallen i det fri ikkje vist ut til ein annan eigedom med bruksrett, kan Statskog SF gi seterbrukaren løyve i inntil 10 år av gangen til å ha hus eller anlegg ståande utan vederlag til bruk for seg og huslyden om fjellstyret samtykkjer. Denne retten skal høyre under eigedomen, og kan ikkje skiljast frå han ved overdraging av husa.</article><article class="legalP" id="kapittel-1-foreslåttparagraf-13-ledd-2">Kontrakt om bortleige eller annan liknande bruksrett er likestilt med overdraging om ikkje retten er stifta for kortare tid enn 10 år utan rett for brukaren til forlenging eller fornying av kontrakten.</article><article class="legalP" id="kapittel-1-foreslåttparagraf-13-ledd-3">§ 17 i denne forskrifta gjeld tilsvarande for løyve etter første ledd.</article><article class="legalP" id="kapittel-1-foreslåttparagraf-13-ledd-4">Fjellstyret gjer vedtak om at husa skal fjernast om verken utvising eller løyve er aktuelt. Før fjellstyret gjer vedtak om fjerning av hus skal saka leggjast fram for regional kulturminnestyresmakt til fråsegn.</article></article> <article class="defaultP" margin-top="true">§ 14 skal lyde:</article><article class="futureLegalArticle" data-name="§14" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Tinglysing av rett til å ha hus ståande på seter som er fallen i det fri</span></span><article class="legalP" id="kapittel-1-foreslåttparagraf-14-ledd-1">Får seterbrukaren ha husa ståande skriv Statskog SF ut eit eige dokument som blir tinglyst på allmenningen sitt blad i grunnboka.</article><article class="legalP" id="kapittel-1-foreslåttparagraf-14-ledd-2">Eigar av eigedomen skriv under på eit særskilt dokument som blir tinglyst på bruket sitt blad i grunnboka om at<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-14-ledd-2-punkt-1"><article class="legalP" id="kapittel-1-foreslåttparagraf-14-ledd-2-punkt-1-ledd-1">retten til å ha husa ståande utan vederlag ikkje kan overdragast eller pantsetjast utan saman med eigedomen,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-14-ledd-2-punkt-2"><article class="legalP" id="kapittel-1-foreslåttparagraf-14-ledd-2-punkt-2-ledd-1">kontrakt om bortleige eller annan liknande bruksrett ikkje kan stiftast om ikkje retten er stifta for ei tid mindre enn 10 år utan rett for brukaren til å krevje forlenging eller fornying av kontrakten,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-14-ledd-2-punkt-3"><article class="legalP" id="kapittel-1-foreslåttparagraf-14-ledd-2-punkt-3-ledd-1">dokumentet berre kan slettast med godkjenning frå Statskog SF.</article></article></li></ul></article></article> <article class="defaultP" margin-top="true">§ 15 skal lyde:</article><article class="futureLegalArticle" data-name="§15" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Nybygging og ombygging av hus på seter som er fallen i det fri</span></span><article class="legalP" id="kapittel-1-foreslåttparagraf-15-ledd-1">Statskog SF tek etter samråd med fjellstyret avgjerd med omsyn til løyve til nybygging/ ombygging o.l.</article><article class="legalP" id="kapittel-1-foreslåttparagraf-15-ledd-2">Før Statskog SF tek avgjerd skal saka leggjast fram for regional kulturminnestyresmakt til fråsegn.</article></article> <article class="defaultP" margin-top="true">Overskrifta til kapittel VI blir endra til:</article><span class="futuretitle" id="kapittel-1-foreslåttittel-6">Kapittel 6 – Bortfall av seterrett m.m.</span> <article class="defaultP" margin-top="true">§ 16 skal lyde:</article><article class="futureLegalArticle" data-name="§16" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Bortfall av seterrett</span></span><article class="legalP" id="kapittel-1-foreslåttparagraf-16-ledd-1">Når seterretten fell bort fordi drifta på eigedomen er lagt ned og jorda teken i bruk til formål utanom jordbruk, eller fordi ein ikkje kan rekne eigedomen som ei jordbruksmessig eining eller jordbruk, jf. § 2 andre ledd i fjellova, skal fjellstyret gjere vedtak om<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-16-ledd-1-punkt-1"><article class="legalP" id="kapittel-1-foreslåttparagraf-16-ledd-1-punkt-1-ledd-1">at setra skal visast ut til eigedom i drift som treng seter, jf. § 6 og § 7, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-16-ledd-1-punkt-2"><article class="legalP" id="kapittel-1-foreslåttparagraf-16-ledd-1-punkt-2-ledd-1">at den tidlegare seterbrukaren må søkje Statskog SF om feste av tomt for seterhusa til fritidsformål, eller</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-16-ledd-1-punkt-3"><article class="legalP" id="kapittel-1-foreslåttparagraf-16-ledd-1-punkt-3-ledd-1">at seterbrukaren fjernar husa om verken overføring eller oppretting av festekontrakt er aktuelt.</article></article></li></ul></article><article class="legalP" id="kapittel-1-foreslåttparagraf-16-ledd-2">Blir setra vist ut til ein annan eigedom, skal fjellstyret gjere vedtak om at den førre seterbrukaren skal fjerne husa om ikkje han, innan ei viss tid, overdreg dei til den nye seterbrukaren.</article><article class="legalP" id="kapittel-1-foreslåttparagraf-16-ledd-3">Før fjellstyret tek avgjerd om fjerning av hus etter første ledd bokstav c eller andre ledd, skal saka leggjast fram for regional kulturminnestyresmakt til fråsegn.</article></article> <article class="defaultP" margin-top="true">§ 17 skal lyde:</article><article class="futureLegalArticle" data-name="§17" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Oppretting av kontrakt om feste av seterhus til fritidsformål</span></span><article class="legalP" id="kapittel-1-foreslåttparagraf-17-ledd-1">Ved oppretting av kontrakt om feste av seterhus til fritidsformål, kan det takast inn særlege restriksjonar med omsyn til restaurering, utviding og endring av seterhusa når dette er nødvendig på grunn av kvaliteten på husa, plassen der dei ligg, og tilhøve til eventuell anna seter med hus og seterdrift. I slike tilfelle skal saka leggjast fram for regional kulturminnestyresmakt til fråsegn.</article><article class="legalP" id="kapittel-1-foreslåttparagraf-17-ledd-2">Sjølv om festet gjeld fleire hus, skal ein nytte punktfeste (kontrakt om feste berre av grunnen huset eller husa dekkjer). Husa må vere av ein slik standard at dei kan tene formålet, og nødvendige påkostnader må stå i eit rimeleg høve til verdien av husa.</article></article> <article class="defaultP" margin-top="true">§ 18 skal lyde:</article><article class="futureLegalArticle" data-name="§18" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Overdraging av seterhus til fritidsformål</span></span><article class="legalP" id="kapittel-1-foreslåttparagraf-18-ledd-1">Om seterbrukaren overdreg seterhus til fritidsformål, må han overdra alle husa utan å halde noko attende.</article><article class="legalP" id="kapittel-1-foreslåttparagraf-18-ledd-2">Elles gjeld føresegnene i tomtefestelova ved overføring av festerett til seterhus.</article></article> <article class="defaultP" margin-top="true">Overskrifta til kapittel VII blir endra til:</article><span class="futuretitle" id="kapittel-1-foreslåttittel-7">Kapittel 7 – Utvising og utleige av tilleggsjord</span> <article class="defaultP" margin-top="true">§ 19 skal lyde:</article><article class="futureLegalArticle" data-name="§19" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Om planer for utvising og utleige av tilleggsjord</span></span><article class="legalP" id="kapittel-1-foreslåttparagraf-19-ledd-1">Utvising eller bortleige av tilleggsjord skal i størst mogleg utstrekning skje etter planar utarbeidd for større samanhengande område, eller knytt til eksisterande seter eller tilleggsjord.</article><article class="legalP" id="kapittel-1-foreslåttparagraf-19-ledd-2">Formålet med planarbeidet skal vere å finne fram til område som kan bli omdisponert til tilleggsjord. I planarbeidet skal det gjerast ei avveging av dyrkingsinteressene mot annan bruk av jorda som til dømes skogbruk, jakt og vilt, friluftsliv, landskapsvern, og eventuelle andre omsyn.</article><article class="legalP" id="kapittel-1-foreslåttparagraf-19-ledd-3">Statskog SF skal utarbeide planane i samarbeid med fjellstyret og kommunen, og skal leggje dei fram for Fylkesmannen, regional kulturminnestyresmakt og eventuelt allmenningsstyret og områdestyret i reindriftsområde etter reindriftslova, for fråsegn.</article></article> <article class="defaultP" margin-top="true">§ 20 skal lyde:</article><article class="futureLegalArticle" data-name="§20" id="kapittel-1-foreslåttparagraf-20"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Utvising av tilleggsjord og sakshandsaming</span></span><article class="legalP" id="kapittel-1-foreslåttparagraf-20-ledd-1">Jordbrukar med beiterett i statsallmenningen kan – anten åleine eller saman med andre beiterettshavarar – få utvist grunn som er skikka til dyrking eller til kulturbeite som tilleggsjord, jf. § 19 første ledd i fjellova. Det er eit vilkår at dei som har beiterett godtgjer behovet for tilleggsjord. Dette kan til dømes gjerast ved å leggje fram ei driftsplan.</article><article class="legalP" id="kapittel-1-foreslåttparagraf-20-ledd-2">Søknad om utvising av tilleggsjord skal sendast fjellstyret. Fjellstyret skal leggje saka fram for kommunen, Statskog SF og eventuelt allmenningsstyret og områdestyret i reinbeiteområde etter reindriftslova, for fråsegn.</article><article class="legalP" id="kapittel-1-foreslåttparagraf-20-ledd-3">Kommunen handsamar og avgjer søknaden etter gjeldande forskrift om nydyrking i dei tilfelle der søknaden omfattar fulldyrking eller overflatedyrking etter forskrifta. Gjeld søknaden kultivering, og eventuelt inngjerding til beitebruk, skal kommunen gi fråsegn om dei tilhøva som er nemnde i § 5 i forskrifta om nydyrking.</article><article class="legalP" id="kapittel-1-foreslåttparagraf-20-ledd-4">Fjellstyret gjer vedtak om utvising av tilleggsjord til jordbrukar med beiterett. Statskog SF skal ha melding om vedtaket.</article><article class="legalP" id="kapittel-1-foreslåttparagraf-20-ledd-5">Statskog SF avgjer søknader om inngjerding av tilleggsjord etter tilråding frå fjellstyret, jf. § 5 fjerde ledd i forskrifta.</article><article class="legalP" id="kapittel-1-foreslåttparagraf-20-ledd-6">Fjellstyret måler ut setervoll og dyrkingsjord eller kulturbeite som skal visast ut saman med eller leggjast til seter.</article><article class="legalP" id="kapittel-1-foreslåttparagraf-20-ledd-7">Fjellstyret skriv ut eit eige dokument til beiterettshavaren om utvisinga. Fjellstyret skal sende kopi av dette dokumentet til Statskog SF.</article></article> <article class="defaultP" margin-top="true">§ 21 skal lyde:</article><article class="futureLegalArticle" data-name="§21" id="kapittel-1-foreslåttparagraf-21"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Leige av jord for jordbrukar utan beiterett</span></span><article class="legalP" id="kapittel-1-foreslåttparagraf-21-ledd-1">Jordbrukar utan beiterett i statsallmenningen kan få leige jord om beiterettshavarane ikkje søkjer om å få jorda utvist, jf. § 21 tredje ledd første punktum i fjellova.</article><article class="legalP" id="kapittel-1-foreslåttparagraf-21-ledd-2">Søknad om utvising av leigejord til jordbrukar utan beiterett skal sendast fjellstyret. Fjellstyret skal leggje saka fram for kommunen, Statskog SF og eventuelt allmenningsstyret og områdestyret i reinbeiteområde etter reindriftslova, for fråsegn.</article><article class="legalP" id="kapittel-1-foreslåttparagraf-21-ledd-3">Kommunen handsamar og avgjer søknaden etter gjeldande forskrift om nydyrking i dei tilfelle der søknaden omfattar fulldyrking eller overflatedyrking etter forskrifta. Gjeld søknaden kultivering, og eventuelt inngjerding til beitebruk, skal kommunen gi fråsegn om dei tilhøva som er nemnde i § 5 i forskrifta om nydyrking.</article><article class="legalP" id="kapittel-1-foreslåttparagraf-21-ledd-4">Fjellstyret gjer vedtak om utleige av tilleggsjord til jordbrukar utan beiterett.</article><article class="legalP" id="kapittel-1-foreslåttparagraf-21-ledd-5">Dei nærare vilkåra for utleige av tilleggsjord til jordbrukar utan beiterett skal fastsetjast i avtale, og Statskog SF skal ha melding om vedtaket og ein kopi av avtalen.</article></article> <article class="defaultP" margin-top="true">§ 22 skal lyde:</article><article class="futureLegalArticle" data-name="§22" id="kapittel-1-foreslåttparagraf-22"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Vederlag for utvising av tilleggsjord</span></span><article class="legalP" id="kapittel-1-foreslåttparagraf-22-ledd-1">Utvising av tilleggsjord til beiterettshavar skal skje utan vederlag, men gjeld utvisinga produktivt skogareal, skal beiterettshavaren yte vederlag svarande til tapt skogproduksjon. Slikt vederlag skal òg ytast ved utleige til jordbrukar utan beiterett, og kjem i tillegg til vederlag (leige) som blir fastsett for bruken, jf. § 21 fjerde ledd tredje punktum i fjellova.</article><article class="legalP" id="kapittel-1-foreslåttparagraf-22-ledd-2">Vederlaget skal ytast som årleg avgift fastsett av Statskog SF lokalt og tilkjem Statskog SF når det gjeld statsallmenningar utan fond og allmenningsfondet når det gjeld statsallmenning med fond.</article><article class="legalP" id="kapittel-1-foreslåttparagraf-22-ledd-3">Om vederlaget blir så lite at det ikkje er praktisk med deling i årlege terminar, kan det krevjast gjort opp ein gong for alle.</article></article> <article class="defaultP" margin-top="true">§ 23 skal lyde:</article><article class="futureLegalArticle" data-name="§23" id="kapittel-1-foreslåttparagraf-23"><span class="futureLegalArticleHeader"><span class="legalArticleValue">§ 23</span>. <span class="legalArticleTitle">Om frist til å ta tilleggsjord i bruk</span></span><article class="legalP" id="kapittel-1-foreslåttparagraf-23-ledd-1">Den som har fått utvist tilleggsjord må ta jorda i bruk innan 5 år, jf. § 19 andre ledd i fjellova. Om ikkje tilleggsjorda er teken i bruk etter 5 år fell ho automatisk tilbake til allmenningen. Fjellstyret skal gi melding til den som har fått utvist jorda, og til Statskog SF, om bortfallet av utvisinga.</article></article> <article class="defaultP" margin-top="true">Overskrifta til kapittel VIII blir endra til:</article><span class="futuretitle" id="kapittel-1-foreslåttittel-8">Kapittel 8 – Hus og anlegg</span> <article class="defaultP" margin-top="true">§ 24 skal lyde:</article><article class="futureLegalArticle" data-name="§24" id="kapittel-1-foreslåttparagraf-24"><span class="futureLegalArticleHeader"><span class="legalArticleValue">§ 24</span>. <span class="legalArticleTitle">Endring og ominnreiing av eksisterande hus</span></span><article class="legalP" id="kapittel-1-foreslåttparagraf-24-ledd-1">Med godkjenning frå Statskog SF og fjellstyret kan brukaren byggje om eller ominnreie uthus til bustad eller for utleige når det ikkje er aktuelt å ta opp att bruken av husa til seterformål og endringa av bruken ikkje vil vere ei hindring for seterdrifta på denne eller andre setre. Det skal opprettast ei særskild avtale om avgift, som Statskog SF fastset.</article><article class="legalP" id="kapittel-1-foreslåttparagraf-24-ledd-2">Uthusa er ein del av dei andre husa på setra, og kan ikkje skiljast frå.</article><article class="legalP" id="kapittel-1-foreslåttparagraf-24-ledd-3">Før Statskog SF og fjellstyret gir godkjenning etter første ledd skal saka leggjast fram for regional kulturminnestyresmakt til fråsegn.</article></article> <article class="defaultP" margin-top="true">§ 25 skal lyde:</article><article class="futureLegalArticle" data-name="§25" id="kapittel-1-foreslåttparagraf-25"><span class="futureLegalArticleHeader"><span class="legalArticleValue">§ 25</span>. <span class="legalArticleTitle">Oppføring av nye hus og anlegg m.m.</span></span><article class="legalP" id="kapittel-1-foreslåttparagraf-25-ledd-1">Når det er nødvendig for drift av utvist tilleggsjord eller for utøving av anna beitebruk enn setring, eller når det er gitt løyve til utnytting av andre ressursar som krev bygningsmasse, kan brukaren få føre opp, endre eller utvide hus, driftsbygningar og anlegg etter retningslinene i andre, tredje og fjerde ledd.</article><article class="legalP" id="kapittel-1-foreslåttparagraf-25-ledd-2">Fjellstyret kan gi jordbrukar som har fått utvist seter eller tilleggsjord rett til areal til gjødselkum om drifta krev det. Fjellstyret kan òg gi brukarar som samarbeider i felles drift rett til tomt til felles driftsbygning.</article><article class="legalP" id="kapittel-1-foreslåttparagraf-25-ledd-3">Statskog SF kan gi løyve til utnytting av andre ressursar enn beite og tilleggsjord, og kan gi løyve til oppføring av nødvendige hus og anlegg i samanheng med dette.</article><article class="legalP" id="kapittel-1-foreslåttparagraf-25-ledd-4">Fjellstyret og Statskog SF skal setje vilkår for bruken av hus og anlegg, fjerning ved opphør av bruk mv.</article></article> <article class="defaultP" margin-top="true">Overskrifta til kapittel IX blir endra til:</article><span class="futuretitle" id="kapittel-1-foreslåttittel-9">Kapittel 9 – Sakshandsaming, tvist og klage</span> <article class="defaultP" margin-top="true">§ 26 skal lyde:</article><article class="futureLegalArticle" data-name="§26" id="kapittel-1-foreslåttparagraf-26"><span class="futureLegalArticleHeader"><span class="legalArticleValue">§ 26</span>. <span class="legalArticleTitle">Sakshandsaming i fjellstyret</span></span><article class="legalP" id="kapittel-1-foreslåttparagraf-26-ledd-1">For sakshandsaminga i fjellstyret gjeld føresegnene om enkeltvedtak i lov 10. februar 1967 om behandlingsmåten i forvaltningssaker (forvaltningslova) òg når vedtaket gjeld alle bruksrettshavarane, jf. § 10 i fjellova.</article><article class="legalP" id="kapittel-1-foreslåttparagraf-26-ledd-2">Møta i fjellstyra skal haldast for opne dører om ikkje noko anna fylgjer av lovbestemt teieplikt.</article><article class="legalP" id="kapittel-1-foreslåttparagraf-26-ledd-3">Fjellstyra skal sende kopi av møteboka for alle avgjerder og vedtak etter fjellova og denne forskrifta til Statskog SF. Statskog SF kan gi nærare retningsliner om praktiseringa av dette.</article><article class="legalP" id="kapittel-1-foreslåttparagraf-26-ledd-4">Vedtak fjellstyret har gjort i medhald av denne forskrifta kan bli klaga over til og omgjerast av Statens landbruksforvaltning etter føresegnene i kap. VI i forvaltningslova, med mindre noko anna går fram av den enkelte føresegna.</article></article> <article class="defaultP" margin-top="true">§ 27 skal lyde:</article><article class="futureLegalArticle" data-name="§27" id="kapittel-1-foreslåttparagraf-27"><span class="futureLegalArticleHeader"><span class="legalArticleValue">§ 27</span>. <span class="legalArticleTitle">Tvistesaker og skjøn ved seterutvising</span></span><article class="legalP" id="kapittel-1-foreslåttparagraf-27-ledd-1">Tvist om vilkåra for å vise ut seter ligg føre, blir avgjort ved skjøn, jf. § 18 fjerde ledd og § 21 fjerde ledd i fjellova.</article><article class="legalP" id="kapittel-1-foreslåttparagraf-27-ledd-2">Krav om skjøn må vere sett fram innan tre veker etter at fjellstyrevedtaket er kunngjort eller det er gitt melding om det etter føresegnene i § 10 i fjellova, jf. § 34 første ledd første punktum i fjellova og § 7 fjerde ledd i denne forskrifta.</article><article class="legalP" id="kapittel-1-foreslåttparagraf-27-ledd-3">Når fjellstyret vil krevje skjøn før det blir gjort vedtak, jf. § 34 første ledd siste punktum i fjellova, skal fjellstyret gi Statskog SF varsel på førehand.</article></article> <article class="defaultP" margin-top="true">§ 28 skal lyde:</article><article class="futureLegalArticle" data-name="§28" id="kapittel-1-foreslåttparagraf-28"><span class="futureLegalArticleHeader"><span class="legalArticleValue">§ 28</span>. <span class="legalArticleTitle">Tvistesaker og skjøn ved utvising av tilleggsjord</span></span><article class="legalP" id="kapittel-1-foreslåttparagraf-28-ledd-1">Tvist om utvising eller utleige av tilleggsjord som vil føre til vesentleg skade for bruksrettar blir avgjort ved skjøn. Skjøn må krevjast innan tre veker etter at den som krev skjøn fekk kunnskap om tiltaket eller avtala.</article><article class="legalP" id="kapittel-1-foreslåttparagraf-28-ledd-2">Fjellstyret kan krevje skjøn før det blir gjort vedtak.</article></article> <article class="defaultP" margin-top="true">Ny § 29 skal lyde:</article><article class="futureLegalArticle" data-name="§29" id="kapittel-1-foreslåttparagraf-29"><span class="futureLegalArticleHeader"><span class="legalArticleValue">§ 29</span>. <span class="legalArticleTitle">Klage ved utvising av tilleggsjord</span></span><article class="legalP" id="kapittel-1-foreslåttparagraf-29-ledd-1">Dei delar av eit vedtak om utvising av tilleggsjord som ikkje blir avgjort ved skjøn, kan bli klaga over til Statens landsbruksforvaltning, jf. § 26 i forskrifta.</article></article> <article class="defaultP" margin-top="true">Ny § 30 skal lyde:</article><article class="futureLegalArticle" data-name="§30" id="kapittel-1-foreslåttparagraf-30"><span class="futureLegalArticleHeader"><span class="legalArticleValue">§ 30</span>. <span class="legalArticleTitle">Klage på enkeltvedtak gjort av Statskog SF</span></span><article class="legalP" id="kapittel-1-foreslåttparagraf-30-ledd-1">Enkeltvedtak gjort av Statskog SF i medhald av denne forskrifta, og som ikkje skal avgjerast ved skjøn, kan bli klaga over til Statens landbruksforvaltning etter føresegnene i kapittel VI i forvaltningslova.</article></article> <article class="defaultP" margin-top="true">Ny § 31 skal lyde:</article><article class="futureLegalArticle" data-name="§31" id="kapittel-1-foreslåttparagraf-31"><span class="futureLegalArticleHeader"><span class="legalArticleValue">§ 31</span>. <span class="legalArticleTitle">Innhenting av fråsegn frå regional kulturminnestyresmakt</span></span><article class="legalP" id="kapittel-1-foreslåttparagraf-31-ledd-1">Ved handsaming av saker etter denne forskrifta som gjeld tiltak som kan føre til endringar av kulturminne, kulturmiljø og landskap, jf. § 7, § 8, § 10, § 12, § 15, § 16, § 17, § 19, § 24 og § 25, skal regional kulturminnestyresmakt få høve til å gi fråsegn i saka.</article><article class="legalP" id="kapittel-1-foreslåttparagraf-31-ledd-2">Om det er freda kulturminne på setra, må kulturminnestyresmaktene alltid høyrast i samband med tiltak, jf. § 25 og § 28 i lov 9. juni 1978 nr. 50 om kulturminne.</article></article> <article class="defaultP" margin-top="true">Eit nytt kapittel 10 skal ha slik overskrift:</article><span class="futuretitle" id="kapittel-1-foreslåttittel-10">Kapittel 10 – Avsluttande føresegner</span> <article class="defaultP" margin-top="true">Ny § 32 skal lyde:</article><article class="futureLegalArticle" data-name="§32" id="kapittel-1-foreslåttparagraf-32"><span class="futureLegalArticleHeader"><span class="legalArticleValue">§ 32</span>. <span class="legalArticleTitle">Endring av forskrifta</span></span><article class="legalP" id="kapittel-1-foreslåttparagraf-32-ledd-1">Landbruks- og matdepartementet kan endre denne forskrifta, og eventuelt gi ytterlegare forskrifter etter § 38 i fjellova.</article></article> <article class="defaultP" margin-top="true">Ny § 33 skal lyde:</article><article class="futureLegalArticle" data-name="§33" id="kapittel-1-foreslåttparagraf-33"><span class="futureLegalArticleHeader"><span class="legalArticleValue">§ 33</span>. <span class="legalArticleTitle">Dispensasjon</span></span><article class="legalP" id="kapittel-1-foreslåttparagraf-33-ledd-1">Departementet kan i særlege tilfelle dispensere frå føresegnene i denne forskrifta.</article></article> <article class="defaultP" margin-top="true">Ny § 34 skal lyde:</article><article class="futureLegalArticle" data-name="§34" id="kapittel-1-foreslåttparagraf-34"><span class="futureLegalArticleHeader"><span class="legalArticleValue">§ 34</span>. <span class="legalArticleTitle">Iverksetjing</span></span><article class="legalP" id="kapittel-1-foreslåttparagraf-34-ledd-1">Denne forskrifta tek til å gjelde straks.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2009-08-26-1120/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringane trer i kraft frå 1. september 2009.</article></section></main></body></html>