<!DOCTYPE html><html lang="no"><head><title>Forskrift om krav til mastergrad ved Høgskolen Stord/Haugesund</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-03-05-291</dd><dt class="dokid">DokumentID</dt><dd class="dokid">LTI/forskrift/2009-03-05-291</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 3 s 496</dd><dt class="dateInForce">I kraft fra</dt><dd class="dateInForce">2009-04-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-7</li><li>lov/2005-04-01-15/§3-6</li></ul></dd><dt class="dateOfPublication">Kunngjort</dt><dd class="dateOfPublication">2009-03-13 13:40</dd><dt class="journalNumber">Journalnummer</dt><dd class="journalNumber">2009-0242</dd><dt class="titleShort">Korttittel</dt><dd class="titleShort">Forskrift om mastergrad ved HSH</dd><dt class="title">Tittel</dt><dd class="title">Forskrift om krav til mastergrad ved Høgskolen Stord/Haugesund</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Høgskolen Stord/Haugesund 5. mars 2009 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-7 tredje og femte ledd samt § 3-6 sjuende ledd.</dd><dt class="refid">RefID</dt><dd class="refid">forskrift/2009-03-05-291</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om krav til mastergrad ved Høgskolen Stord/Haugesund<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Omfang og innhold</li><li>§ 4. Krav til opptak/forkunnskap</li><li>§ 5. Innpassing</li><li>§ 6. Vitnemål</li><li>§ 7. Overgangsordning</li><li>§ 8. Utfyllende bestemmelser</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2009-03-05-291" id="dokument"><h1>Forskrift om krav til mastergrad ved Høgskolen Stord/Haugesund</h1><article class="legalArticle" data-lovdata-URL="LTI/forskrift/2009-03-05-291/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften gjelder utdanning på mastergradsnivå ved Høgskolen Stord/Haugesund.</article></article><article class="legalArticle" data-lovdata-URL="LTI/forskrift/2009-03-05-291/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I forskriften gjelder følgende definisjoner:</article> <article class="defaultP" margin-top="true"><i>Grad:</i> Utdanning med et bestemt omfang og en bestemt sammensetning som gir rett til å bruke en bestemt tittel. Tittelen dokumenteres i et vitnemål, jf. § 6.</article> <article class="defaultP" margin-top="true"><i>Studieprogram:</i> En samling emner som fører fram til en avsluttet eksamen eller grad med et definert innhold i henhold til studie- eller fagplan.</article> <article class="defaultP" margin-top="true"><i>Fag:</i> Beslektede emner som er samlet under felles betegnelse.</article> <article class="defaultP" margin-top="true"><i>Emnesamling:</i> Emner fra ett eller flere fag/fagområder som gjennom en studieplan er angitt å utgjøre en enhet.</article> <article class="defaultP" margin-top="true"><i>Emne:</i> Den minste studiepoengberegnede lærings-/undervisningsenhet som inngår i et fag, bachelorprogram eller en emnesamling, og som fører til en endelig karakter.</article></article><article class="legalArticle" data-lovdata-URL="LTI/forskrift/2009-03-05-291/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Omfang og innhold</span></h2><article class="legalP" id="paragraf-3-ledd-1">Det faglige innholdet i hvert enkelt masterstudie framkommer av studieplan som er vedtatt av høgskolens styre i samsvar med universitets- og høgskolelovens § 3-3 (3) og forskrift om krav til mastergrad § 3, § 4, og § 5.</article></article><article class="legalArticle" data-lovdata-URL="LTI/forskrift/2009-03-05-291/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til opptak/forkunnskap</span></h2><article class="legalP" id="paragraf-4-ledd-1">Det skal være eget opptak til høyere grads studier. UH-lov § 3-7 (3).</article><article class="legalP" id="paragraf-4-ledd-2">Krav til opptak og forkunnskaper bygger på utdanningsløp beskrevet i forskrift om krav til mastergrad § 3, § 4 og § 5.</article><article class="legalP" id="paragraf-4-ledd-3">Minstekrav for opptak til masterprogram er karakteren C eller bedre for bachelorgrader. Karakteren 2,7 eller bedre for cand.mag.-grader. For grader som består av tall og bokstavkarakterer gjelder som prinsipp C=2,7.</article><article class="legalP" id="paragraf-4-ledd-4">Høgskolens styre kan vedta særskilte krav til faglig dybde ved opptak til det enkelte masterstudiet. Disse må fremgå i studieplanen for det enkelte studiet.</article></article><article class="legalArticle" data-lovdata-URL="LTI/forskrift/2009-03-05-291/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Innpassing</span></h2><article class="legalP" id="paragraf-5-ledd-1">Utdanning tatt ved andre institusjoner under universitets og høyskoleloven skal etter søknad godskrives med det samme antall studiepoeng i kandidatens grad ved Høgskolen Stord/Haugesund.</article><article class="legalP" id="paragraf-5-ledd-2">Utdanning tatt ved institusjoner utenfor loven eller i utlandet kan godskrives kandidaten etter en konkret vurdering.</article><article class="legalP" id="paragraf-5-ledd-3">Innpass innvilges kun for utdanning på masternivå.</article><article class="legalP" id="paragraf-5-ledd-4">Studenten har ikke rett til å delta eller få veiledning i emner det er gitt innpassing for. Det same gjelde for tilgang til læringsplattform eller andre ressurser knyttet til innpasset emne.</article></article><article class="legalArticle" data-lovdata-URL="LTI/forskrift/2009-03-05-291/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Vitnemål</span></h2><article class="legalP" id="paragraf-6-ledd-1">For bestått mastergrad utferdiges et vitnemål som skal inneholde karakterer for hvert emne og vektingen av disse. Vitnemålet skal angi hvilket semester kandidaten er uteksaminert. Vilkåret for å få utskrevet vitnemål er at studieplanen er oppfylt og bestått.</article><article class="legalP" id="paragraf-6-ledd-2">Emner som er innpasset fra andre læresteder angis på karakterutskrift og vitnemål som «innpass».</article><article class="legalP" id="paragraf-6-ledd-3">Vitnemålet utstedes kun på norsk. Et eget vitnemålsvedlegg (Diploma Supplement) gir en nærmere beskrivelse på engelsk av kandidatens utdanning og av det norske utdanningssystemet. Det vedlegges også karakterutskrift på engelsk for de eksamener som er avlagt ved Høgskolen Stord/Haugesund.</article><article class="legalP" id="paragraf-6-ledd-4">Det skal fremgå av vitnemålet dersom utdanningen er gitt i samarbeid med andre institusjoner. Jf. UH-lov § 3-11.</article></article><article class="legalArticle" data-lovdata-URL="LTI/forskrift/2009-03-05-291/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Overgangsordning</span></h2><article class="legalP" id="paragraf-7-ledd-1">En student som tidligere har fullført hovedfag eller mastergrad, kan ikke oppnå mastergraden på grunnlag av det tidligere fullførte hovedfag eller mastergrad.</article></article><article class="legalArticle" data-lovdata-URL="LTI/forskrift/2009-03-05-291/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Utfyllende bestemmelser</span></h2><article class="legalP" id="paragraf-8-ledd-1">Styret for Høgskolen Stord/Haugesund kan fastsette utfyllende bestemmelser til denne forskriften.</article></article><article class="legalArticle" data-lovdata-URL="LTI/forskrift/2009-03-05-291/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft fra 1. april 2009.</article></article></main></body></html>