<!DOCTYPE html><html lang="no"><head><title>Lov om endringer i folketrygdloven (utvidelse av fedrekvoten mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2009-06-12-36</dd><dt class="dokid">DokumentID</dt><dd class="dokid">LTI/lov/2009-06-12-36</dd><dt class="ministry">Departement</dt><dd class="ministry"><ul><li>Barne- og likestillingsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 6 s 836</dd><dt class="dateInForce">I kraft fra</dt><dd class="dateInForce">2009-07-01</dd><dt class="changesToDocuments">Endrer</dt><dd class="changesToDocuments"><ul><li>lov/1997-02-28-19</li></ul></dd><dt class="dateOfPublication">Kunngjort</dt><dd class="dateOfPublication">2009-06-12 14:50</dd><dt class="journalNumber">Journalnummer</dt><dd class="journalNumber">2009-0472</dd><dt class="titleShort">Korttittel</dt><dd class="titleShort">Endringslov til folketrygdloven (fedrekvoten)</dd><dt class="title">Tittel</dt><dd class="title">Lov om endringer i folketrygdloven (utvidelse av fedrekvoten mv.)</dd><dt class="miscInformation">Annet om dokumentet</dt><dd class="miscInformation">Ot.prp.nr.56 (2008–2009), Innst.O.nr.69 (2008–2009) og Besl.O.nr.84 (2008–2009). Odels- og lagtingsvedtak hhv. 26. mai og 4. juni 2009. Fremmet av Barne- og likestillingsdepartementet.</dd><dt class="refid">RefID</dt><dd class="refid">lov/2009-06-12-36</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i folketrygdloven (utvidelse av fedrekvoten mv.)<ul class="tocSubUl"><li>I</li><li>II Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/lov/2009-06-12-36" id="dokument"><h1>Lov om endringer i folketrygdloven (utvidelse av fedrekvoten mv.)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 28. februar 1997 nr. 19 om folketrygd (folketrygdloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2009-06-12-36/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 28. februar 1997 nr. 19 om folketrygd gjøres følgende endringer:</article> <article class="defaultP" margin-top="true">§ 14-9 første og annet ledd skal lyde:</article><article class="legalP" id="kapittel-1-ledd-2">Ved fødsel er stønadsperioden 230 stønadsdager (46 uker) med full sats eller 280 stønadsdager (56 uker) med redusert sats. Stønadsperioden etter fødselen er 215 stønadsdager (43 uker) med full sats eller 265 stønadsdager (53 uker) med redusert sats.</article><article class="legalP" id="kapittel-1-ledd-3">Ved adopsjon er stønadsperioden 215 stønadsdager (43 uker) med full sats eller 265 stønadsdager (53 uker) med redusert sats.</article> <article class="defaultP" margin-top="true">§ 14-9 femte ledd siste punktum skal lyde:</article><article class="legalP" id="kapittel-1-ledd-4">Unntatt fra deling er også 10 uker som er forbeholdt faren (fedrekvoten), se § 14-12.</article> <article class="defaultP" margin-top="true">§ 14-12 første ledd skal lyde:</article><article class="legalP" id="kapittel-1-ledd-5">Dersom morens yrkesaktivitet i opptjeningstiden har svart til minst halv stilling og faren fyller vilkårene for rett til foreldrepenger, er 50 stønadsdager (10 uker) av stønadsperioden forbeholdt faren (fedrekvote).</article> <article class="defaultP" margin-top="true">§ 14-13 første ledd skal lyde:</article><article class="legalP" id="kapittel-1-ledd-6">Faren kan ta ut foreldrepenger bare dersom moren etter fødselen eller omsorgsovertakelsen<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">går ut i arbeid,</article></article></li><li data-li-identifier="b)" data-name="b)"><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">tar offentlig godkjent utdanning på heltid,</article></article></li><li data-li-identifier="c)" data-name="c)"><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">tar offentlig godkjent utdanning i kombinasjon med arbeid som i sum gir heltid,</article></article></li><li data-li-identifier="d)" data-name="d)"><article class="listArticle" id="kapittel-1-ledd-6-punkt-4"><article class="legalP" id="kapittel-1-ledd-6-punkt-4-ledd-1">på grunn av sykdom eller skade er helt avhengig av hjelp til å ta seg av barnet,</article></article></li><li data-li-identifier="e)" data-name="e)"><article class="listArticle" id="kapittel-1-ledd-6-punkt-5"><article class="legalP" id="kapittel-1-ledd-6-punkt-5-ledd-1">er innlagt i helseinstitusjon,</article></article></li><li data-li-identifier="f)" data-name="f)"><article class="listArticle" id="kapittel-1-ledd-6-punkt-6"><article class="legalP" id="kapittel-1-ledd-6-punkt-6-ledd-1">deltar på heltid i introduksjonsprogram etter introduksjonsloven kapittel 2,</article></article></li><li data-li-identifier="g)" data-name="g)"><article class="listArticle" id="kapittel-1-ledd-6-punkt-7"><article class="legalP" id="kapittel-1-ledd-6-punkt-7-ledd-1">deltar på heltid i kvalifiseringsprogram etter sosialtjenesteloven kapittel 5A.</article></article></li></ul></article> <article class="defaultP" margin-top="true">§ 14-14 første ledd skal lyde:</article><article class="legalP" id="kapittel-1-ledd-7">Hvis bare faren har opptjent rett til foreldrepenger, er stønadsperioden oppad begrenset til stønadsperioden etter fødsel eller omsorgsovertakelse, jf. § 14-9. Både ved fødsel og adopsjon skal det gjøres fratrekk for den delen av stønadsperioden som er forbeholdt moren etter fødselen, jf. § 14-9 femte ledd. Det er en forutsetning at vilkårene i § 14-13 er oppfylt under perioden og innenfor stønadsperioden etter fødselen eller omsorgsovertakelsen, se § 14-9 første og annet ledd. Farens stønadsperiode reduseres løpende når vilkårene i § 14-13 ikke er oppfylt.</article></section><section class="section" data-name="kapII" id="kapittel-2" data-lovdata-URL="LTI/lov/2009-06-12-36/KAPITTEL_2"><h2 data-text-align="center">II<br />Ikrafttredelse</h2><article class="legalP" id="kapittel-2-ledd-1">Loven trer i kraft 1. juli 2009. Endringene gjelder for tilfeller der fødselen eller omsorgsovertakelsen skjer 1. juli 2009 eller senere.</article></section></main></body></html>