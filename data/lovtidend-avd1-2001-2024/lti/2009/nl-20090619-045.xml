<!DOCTYPE html><html lang="no"><head><title>Lov om endringer i barnevernloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2009-06-19-45</dd><dt class="dokid">DokumentID</dt><dd class="dokid">LTI/lov/2009-06-19-45</dd><dt class="ministry">Departement</dt><dd class="ministry"><ul><li>Barne- og likestillingsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 7 s 995</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1992-07-17-100</li></ul></dd><dt class="dateOfPublication">Kunngjort</dt><dd class="dateOfPublication">2009-06-19 16:45</dd><dt class="journalNumber">Journalnummer</dt><dd class="journalNumber">2009-0579</dd><dt class="titleShort">Korttittel</dt><dd class="titleShort">Endringslov til barnevernloven</dd><dt class="title">Tittel</dt><dd class="title">Lov om endringer i barnevernloven</dd><dt class="miscInformation">Annet om dokumentet</dt><dd class="miscInformation">Ot.prp.nr.69 (2008–2009), Innst.O.nr.121 (2008–2009) og Besl.O.nr.131 (2008–2009). Odels- og lagtingsvedtak hhv. 15. og 18. juni 2009. Fremmet av Barne- og likestillingsdepartementet.</dd><dt class="refid">RefID</dt><dd class="refid">lov/2009-06-19-45</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i barnevernloven<ul class="tocSubUl"><li>I<ul class="tocSubUl"><li>§ 2-3 b. Statens helsetilsyns tilsynsvirksomhet</li><li>§ 3-2 a. Plikt til å utarbeide individuell plan</li><li>§ 5-7. Tilsyn</li><li>§ 5-8. Private og kommunale institusjoner og sentre for foreldre og barn</li><li>§ 5-9 a. Rettigheter under opphold i senter for foreldre og barn</li><li>§ 5-10. Generelle krav til institusjoner og sentre for foreldre og barn</li><li>§ 6-2. Anvendelse av forvaltningsloven på private institusjoner, sentre for foreldre og barn og omsorgssentre for mindreårige</li><li>§ 6-7 a. Tilbakemelding til melder</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2009-06-19-45" id="dokument"><h1>Lov om endringer i barnevernloven</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 17. juli 1992 nr. 100 om barneverntjenester (barnevernloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2009-06-19-45/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 17. juli 1992 nr. 100 om barneverntjenester (barnevernloven) gjøres følgende endringer:</article> <article class="defaultP" margin-top="true">I § 1-3 annet ledd skal nytt tredje punktum lyde:</article><article class="legalP" id="kapittel-1-ledd-2">Opphør av tiltak ved fylte 18 år og avslag på søknad om tiltak etter fylte 18 år skal regnes som enkeltvedtak og skal begrunnes ut fra hensynet til barnets beste, jf. § 4-1.</article> <article class="defaultP" margin-top="true">§ 2-1 femte ledd skal lyde:</article><article class="legalP" id="kapittel-1-ledd-3">Administrasjonen skal utføre det daglige løpende arbeid, herunder<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">gi råd og veiledning,</article></article></li><li data-li-identifier="b)" data-name="b)"><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">treffe vedtak i henhold til loven, eventuelt innstille til vedtak, jf. tredje ledd,</article></article></li><li data-li-identifier="c)" data-name="c)"><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">forberede saker for behandling i fylkesnemnda,</article></article></li><li data-li-identifier="d)" data-name="d)"><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1">iverksette og følge opp tiltak.</article></article></li></ul></article> <article class="defaultP" margin-top="true">§ 2-1 sjette ledd skal lyde:</article><article class="legalP" id="kapittel-1-ledd-4">De organer som utfører oppgaver på vegne av kommunen, jf. tredje og fjerde ledd, utgjør kommunens barneverntjeneste.</article> <article class="defaultP" margin-top="true">§ 2-3 fjerde ledd bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">føre tilsyn med institusjoner og sentre for foreldre og barn etter kapittel 5 og omsorgssentre for mindreårige etter kapittel 5 A.</article></article></li></ul></article> <article class="defaultP" margin-top="true">§ 2-3 femte ledd skal lyde:</article><article class="legalP" id="kapittel-1-ledd-5">Departementet kan gi nærmere forskrifter om gjennomføringen av tilsynet, jf. fjerde ledd.</article> <article class="defaultP" margin-top="true">§ 2-3 syvende ledd skal lyde:</article><article class="legalP" id="kapittel-1-ledd-6">Departementet kan kreve at kommunale organer som hører under loven, uten hinder av taushetsplikt, gir de opplysninger og meldinger som er nødvendige for at departementet skal kunne utføre sine oppgaver etter første ledd. Statens helsetilsyn og fylkesmannen kan kreve at kommunale organer som hører under loven, uten hinder av taushetsplikt, gir de opplysninger og meldinger som er nødvendige for at disse myndighetene skal kunne utøve sine tilsynsoppgaver i henhold til loven. Statlige sentrale myndigheter, statlige regionale myndigheter, Statens helsetilsyn og fylkesmannen kan kreve at alle institusjoner og sentre for foreldre og barn som omfattes av kapittel 5 i loven, og omsorgssentre for mindreårige som omfattes av kapittel 5 A i loven, uten hinder av taushetsplikt, gir de opplysninger og meldinger som er nødvendige for at myndighetene skal kunne utføre sine oppgaver etter loven. Disse myndigheter kan også kreve adgang til alle institusjoner og sentre for foreldre og barn som går inn under kapittel 5, og omsorgssentre for mindreårige som går inn under kapittel 5 A.</article> <article class="defaultP" margin-top="true">§ 2-3 b skal lyde:</article><article class="futureLegalArticle" data-name="§2-3b" id="kapittel-1-foreslåttparagraf-1"><span class="futureLegalArticleHeader">§ 2-3 b. <span class="legalArticleTitle">Statens helsetilsyns tilsynsvirksomhet</span></span><article class="legalP" id="kapittel-1-foreslåttparagraf-1-ledd-1">Statens helsetilsyn har det overordnede faglige tilsyn med barnevernvirksomheten i de enkelte kommuner, og med institusjoner, sentre for foreldre og barn og omsorgssentre for mindreårige etter denne loven. Statens helsetilsyn skal utøve myndighet i samsvar med det som er bestemt i barnevernloven og forskrifter til denne.</article></article> <article class="defaultP" margin-top="true">§ 3-2 a skal lyde:</article><article class="futureLegalArticle" data-name="§3-2a" id="kapittel-1-foreslåttparagraf-2"><span class="futureLegalArticleHeader">§ 3-2 a. <span class="legalArticleTitle">Plikt til å utarbeide individuell plan</span></span><article class="legalP" id="kapittel-1-foreslåttparagraf-2-ledd-1">Barneverntjenesten skal utarbeide en individuell plan for barn med behov for langvarige og koordinerte tiltak eller tjenester dersom det anses nødvendig for å skape et helhetlig tilbud for barnet, og det foreligger samtykke. Barneverntjenesten skal samarbeide om planen med andre instanser barnet mottar tiltak fra.</article><article class="legalP" id="kapittel-1-foreslåttparagraf-2-ledd-2">Departementet kan gi nærmere bestemmelser i forskrift om hvilke grupper av barn plikten omfatter, og om planens innhold.</article></article> <article class="defaultP" margin-top="true">§ 4 annet ledd første punktum skal lyde:</article><article class="legalP" id="kapittel-1-ledd-7">Barneverntjenesten skal, når barnet på grunn av forholdene i hjemmet eller av andre grunner har særlig behov for det, sørge for å sette i verk hjelpetiltak for barnet og familien, f.eks. ved å oppnevne støttekontakt, ved å sørge for at barnet får plass i barnehage, ved besøkshjem, ved avlastningstiltak i hjemmet, ved opphold i senter for foreldre og barn eller andre foreldrestøttende tiltak.</article> <article class="defaultP" margin-top="true">§ 4 femte ledd første punktum skal lyde:</article><article class="legalP" id="kapittel-1-ledd-8">Når vilkårene i annet ledd er til stede, og dersom behovene ikke kan løses ved andre hjelpetiltak, kan barneverntjenesten også formidle plass i fosterhjem, institusjon eller omsorgssenter for mindreårige.</article> <article class="defaultP" margin-top="true">§ 5 første ledd skal lyde:</article><article class="legalP" id="kapittel-1-ledd-9">Når hjelpetiltak vedtas, skal barneverntjenesten utarbeide en tidsavgrenset tiltaksplan. Barneverntjenesten skal følge nøye med på hvordan det går med barnet og foreldrene og vurdere om hjelpen er tjenlig, eventuelt om det er nødvendig med nye tiltak, eller om det er grunnlag for omsorgsovertakelse. Tiltaksplanen skal evalueres regelmessig.</article> <article class="defaultP" margin-top="true">§ 4-21 første ledd første punktum skal lyde:</article><article class="legalP" id="kapittel-1-ledd-10">Fylkesnemnda skal oppheve et vedtak om omsorgsovertakelse når det er overveiende sannsynlig at foreldrene kan gi barnet forsvarlig omsorg.</article> <article class="defaultP" margin-top="true">§ 5-7 skal lyde:</article><article class="futureLegalArticle" data-name="§5-7" id="kapittel-1-foreslåttparagraf-3"><span class="futureLegalArticleHeader">§ 5-7. <span class="legalArticleTitle">Tilsyn</span></span><article class="legalP" id="kapittel-1-foreslåttparagraf-3-ledd-1">Fylkesmannen skal føre tilsyn med at institusjoner som er omfattet av § 5-1, statlige sentre for foreldre og barn og private og kommunale institusjoner og sentre for foreldre og barn som er godkjent etter § 5-8, drives i samsvar med denne loven og forskrifter til loven.</article><article class="legalP" id="kapittel-1-foreslåttparagraf-3-ledd-2">Finner fylkesmannen at institusjonen eller senteret drives uforsvarlig, kan fylkesmannen gi pålegg om å rette på forholdet, eller å nedlegge driften.</article><article class="legalP" id="kapittel-1-foreslåttparagraf-3-ledd-3">Til å føre løpende tilsyn med institusjonene og sentrene kan fylkesmannen oppnevne tilsynsutvalg. Departementet kan gi forskrifter om tilsynsutvalgenes arbeidsområde og sammensetning.</article></article> <article class="defaultP" margin-top="true">§ 5-8 skal lyde:</article><article class="futureLegalArticle" data-name="§5-8" id="kapittel-1-foreslåttparagraf-4"><span class="futureLegalArticleHeader">§ 5-8. <span class="legalArticleTitle">Private og kommunale institusjoner og sentre for foreldre og barn</span></span><article class="legalP" id="kapittel-1-foreslåttparagraf-4-ledd-1">Private og kommunale institusjoner og private og kommunale sentre for foreldre og barn kan bare benyttes for barn som omfattes av loven dersom institusjonen eller senteret er godkjent av statlig regional barnevernmyndighet. Institusjonen eller senteret kan bare godkjennes dersom det drives i samsvar med denne loven og de forskrifter som gjelder for den, og ellers drives på en forsvarlig måte. Avgjørelser om godkjenning etter denne loven er enkeltvedtak og kan påklages til statlig sentral barnevernmyndighet. Departementet kan gi nærmere forskrifter om godkjenningsordningen, herunder om vilkår for godkjenning, og om klageordningen.</article><article class="legalP" id="kapittel-1-foreslåttparagraf-4-ledd-2">Departementet kan gi forskrifter om regnskapsføring og om innsyn for offentlige myndigheter i regnskapene.</article></article> <article class="defaultP" margin-top="true">Ny § 5-9 a skal lyde:</article><article class="futureLegalArticle" data-name="§5-9a" id="kapittel-1-foreslåttparagraf-5"><span class="futureLegalArticleHeader">§ 5-9 a. <span class="legalArticleTitle">Rettigheter under opphold i senter for foreldre og barn</span></span><article class="legalP" id="kapittel-1-foreslåttparagraf-5-ledd-1">Sentre for foreldre og barn skal drives slik at foreldrenes og barnets rett til privatliv og familieliv og foreldrenes rett til å ta beslutninger i kraft av den daglige omsorg for barnet respekteres, så langt dette er i samsvar med formålet med oppholdet og med senterets ansvar for driften, herunder trygghet og trivsel.</article><article class="legalP" id="kapittel-1-foreslåttparagraf-5-ledd-2">Departementet kan i forskrift gi nærmere bestemmelser om barns og foreldres rettigheter og plikter i sentre for foreldre og barn.</article></article> <article class="defaultP" margin-top="true">§ 5-10 skal lyde:</article><article class="futureLegalArticle" data-name="§5-10" id="kapittel-1-foreslåttparagraf-6"><span class="futureLegalArticleHeader">§ 5-10. <span class="legalArticleTitle">Generelle krav til institusjoner og sentre for foreldre og barn</span></span><article class="legalP" id="kapittel-1-foreslåttparagraf-6-ledd-1">For å sikre en forsvarlig standard på de institusjoner som er omfattet av § 5-1 og statlige sentre for foreldre og barn, kan departementet gi forskrifter om hvilke krav som skal stilles til institusjonene og sentrene, herunder faglige krav og krav til bygninger, utstyr og bemanning.</article></article> <article class="defaultP" margin-top="true">§ 6-1 fjerde ledd skal lyde:</article><article class="legalP" id="kapittel-1-ledd-11">Departementet kan gi forskrifter om at forvaltningsloven skal gjelde for avgjørelser som blir tatt mens barnet oppholder seg i institusjon eller barnet og foreldrene oppholder seg i senter for foreldre og barn.</article> <article class="defaultP" margin-top="true">§ 6-2 skal lyde:</article><article class="futureLegalArticle" data-name="§6-2" id="kapittel-1-foreslåttparagraf-7"><span class="futureLegalArticleHeader">§ 6-2. <span class="legalArticleTitle">Anvendelse av forvaltningsloven på private institusjoner, sentre for foreldre og barn og omsorgssentre for mindreårige</span></span><article class="legalP" id="kapittel-1-foreslåttparagraf-7-ledd-1">For private institusjoner, sentre for foreldre og barn og omsorgssentre for mindreårige som er godkjent etter § 5-8, gjelder forvaltningsloven for klientsaker, med de særregler som er fastsatt i denne loven, jf. § 6-1.</article></article> <article class="defaultP" margin-top="true">§ 6-7 første ledd første punktum skal lyde:</article><article class="legalP" id="kapittel-1-ledd-12">Enhver som utfører tjeneste eller arbeid for et forvaltningsorgan, en institusjon, et senter for foreldre og barn eller et omsorgssenter for mindreårige etter denne loven, har taushetsplikt etter forvaltningsloven §§ 13 til 13 e.</article> <article class="defaultP" margin-top="true">§ 6-7 annet ledd annet punktum skal lyde:</article><article class="legalP" id="kapittel-1-ledd-13">Opplysning om en klients oppholdssted kan likevel gis når det er klart at det ikke vil skade tilliten til barneverntjenesten, institusjonen eller senteret for foreldre og barn å gi slik opplysning.</article> <article class="defaultP" margin-top="true">§ 6-7 tredje ledd skal lyde:</article><article class="legalP" id="kapittel-1-ledd-14">Opplysninger til andre forvaltningsorganer, jf. forvaltningsloven § 13 b nr. 5 og 6, kan bare gis når dette er nødvendig for å fremme barneverntjenestens, institusjonens, senteret for foreldre og barns eller omsorgssenteret for mindreåriges oppgaver, eller for å forebygge vesentlig fare for liv eller alvorlig skade for noens helse. Også yrkesutøvere i medhold av helsepersonelloven kan gis opplysninger etter denne bestemmelsen. Uten hinder av taushetsplikt skal barneverntjenesten av eget tiltak gi opplysninger til sosialtjenesten når det er grunn til å tro at en gravid kvinne misbruker rusmidler på en slik måte at det er overveiende sannsynlig at barnet vil bli født med skade, jf. sosialtjenesteloven § 6-2 a. Også etter pålegg fra de organer som er ansvarlige for gjennomføringen av sosialtjenesteloven, plikter barneverntjenesten å gi slike opplysninger.</article> <article class="defaultP" margin-top="true">Ny § 6-7 a skal lyde:</article><article class="futureLegalArticle" data-name="§6-7a" id="kapittel-1-foreslåttparagraf-8"><span class="futureLegalArticleHeader">§ 6-7 a. <span class="legalArticleTitle">Tilbakemelding til melder</span></span><article class="legalP" id="kapittel-1-foreslåttparagraf-8-ledd-1">Barneverntjenesten skal gi den som har sendt melding til barneverntjenesten, jf. § 4-2, tilbakemelding. Tilbakemeldingen skal sendes innen tre uker etter at meldingen ble mottatt. Tilbakemelding kan unnlates i tilfeller der meldingen er åpenbart grunnløs, eller der andre særlige hensyn taler mot å gi tilbakemelding.</article><article class="legalP" id="kapittel-1-foreslåttparagraf-8-ledd-2">Tilbakemeldingen skal bekrefte at meldingen er mottatt. Dersom meldingen kommer fra melder som omfattes av § 6-4 annet og tredje ledd, skal tilbakemeldingen også opplyse om hvorvidt det er åpnet undersøkelsessak etter § 4-3.</article><article class="legalP" id="kapittel-1-foreslåttparagraf-8-ledd-3">Dersom det er åpnet undersøkelsessak, skal barneverntjenesten gi melder som omfattes av § 6-4 annet og tredje ledd, ny tilbakemelding om at undersøkelsen er gjennomført. Den nye tilbakemeldingen skal sendes innen tre uker etter at undersøkelsen er gjennomført og skal inneholde opplysninger om hvorvidt saken er henlagt, eller om barneverntjenesten følger opp saken videre.</article><article class="legalP" id="kapittel-1-foreslåttparagraf-8-ledd-4">Når barneverntjenesten skal iverksette eller har iverksatt tiltak som det er nødvendig at melder som omfattes av § 6-4 annet og tredje ledd får kjennskap til av hensyn til sin videre oppfølging av barnet, kan barneverntjenesten gi melderen tilbakemelding om tiltakene.</article></article> <article class="defaultP" margin-top="true">§ 6-10 annet ledd skal lyde:</article><article class="legalP" id="kapittel-1-ledd-15">Den som skal ansettes i en institusjon som er omfattet av § 5-1, eller i et statlig senter for foreldre og barn, i en privat eller kommunal institusjon eller senter for foreldre og barn som er godkjent etter § 5-8, eller et omsorgssenter for mindreårige etter kapittel 5 A, skal legge fram tilfredsstillende politiattest. Det kan kreves politiattest også fra andre som utfører oppgaver for institusjonen, senteret for foreldre og barn eller omsorgssenteret for mindreårige, og som har direkte kontakt med barn og unge eller foreldre som oppholder seg der.</article> <article class="defaultP" margin-top="true">§ 9-4 første ledd skal lyde:</article><article class="legalP" id="kapittel-1-ledd-16">Når det gjelder barn under 20 år som blir plassert i fosterhjem eller institusjon eller får opphold i senter for foreldre og barn, skal statlig regional barnevernmyndighet dekke den del av kommunens utgifter som overstiger det kommunen plikter å betale etter § 9-5.</article> <article class="defaultP" margin-top="true">§ 9-5 første ledd skal lyde:</article><article class="legalP" id="kapittel-1-ledd-17">Den kommune som har søkt om inntak for et barn i institusjon eller for barn og foreldre i senter for foreldre og barn, skal yte delvis refusjon av oppholdsutgifter til statlig regional barnevernmyndighet etter satser fastsatt av departementet. Det kan også fastsettes satser for kommunal refusjon ved inntak i institusjon eller senter for foreldre og barn med tilknyttet spesialisttjeneste etter denne loven. Departementet kan gi forskrifter om refusjonsordningen.</article></section><section class="section" data-name="kapII" id="kapittel-2" data-lovdata-URL="LTI/lov/2009-06-19-45/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer. Kongen kan gi nærmere overgangsbestemmelser i forskrift.</article></section></main></body></html>