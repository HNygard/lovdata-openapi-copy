<!DOCTYPE html><html lang="no"><head><title>Stortingsvedtak om fastsetting av avgifter mv. til folketrygden for 2010</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-11-26-1495</dd><dt class="dokid">DokumentID</dt><dd class="dokid">LTI/forskrift/2009-11-26-1495</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 13 s 2063</dd><dt class="dateInForce">I kraft fra</dt><dd class="dateInForce">2010-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1814-05-17/§75</li><li>lov/1997-02-28-19</li></ul></dd><dt class="dateOfPublication">Kunngjort</dt><dd class="dateOfPublication">2009-12-14 15:00</dd><dt class="lastupdated">Rettet</dt><dd class="lastupdated">2010-02-02 (se nederst)</dd><dt class="journalNumber">Journalnummer</dt><dd class="journalNumber">2009-1157</dd><dt class="titleShort">Korttittel</dt><dd class="titleShort">Vedtak om avgifter til folketrygden, 2010</dd><dt class="title">Tittel</dt><dd class="title">Stortingsvedtak om fastsetting av avgifter mv. til folketrygden for 2010</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Kunngjøring fra Finansdepartementet av stortingsvedtak 27. november 2009 med hjemmel i Kongeriget Norges Grundlov 17. mai 1814 § 75 bokstav a og lov 28. februar 1997 nr. 19 om folketrygd (folketrygdloven) kap. 23.</dd><dt class="refid">RefID</dt><dd class="refid">forskrift/2009-11-26-1495</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Stortingsvedtak om fastsetting av avgifter mv. til folketrygden for 2010<ul class="tocSubUl"><li>Arbeidsgiveravgift<ul class="tocSubUl"><li>§ 1. Soneplassering</li><li>§ 2. Soner for arbeidsgiveravgift</li><li>§ 3. Satser for arbeidsgiveravgift etter sone</li><li>§ 4. Særregler om avgiftssats for stålproduksjon og skipsverft</li><li>§ 5. Særregel om avgiftssats for produkter som ikke omfattes av EØS-avtalen</li></ul></li><li>Trygdeavgift<ul class="tocSubUl"><li>§ 6. Trygdeavgift av pensjon mv.</li><li>§ 7. Trygdeavgift av lønnsinntekt mv.</li><li>§ 8. Trygdeavgift av næringsinntekt mv.</li></ul></li><li>Andre bestemmelser<ul class="tocSubUl"><li>§ 9. Forskriftsfullmakt mv.</li></ul></li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2009-11-26-1495" id="dokument"><h1>Stortingsvedtak om fastsetting av avgifter mv. til folketrygden for 2010</h1><article class="legalP" id="ledd-1">For inntektsåret 2010 svares folketrygdavgifter etter følgende regler og satser, jf. lov 28. februar 1997 nr. 19 om folketrygd (folketrygdloven) kapittel 23:</article><section class="section" id="kapittel-1" data-lovdata-URL="LTI/forskrift/2009-11-26-1495/KAPITTEL_1"><h2>Arbeidsgiveravgift</h2><article class="legalArticle" data-lovdata-URL="LTI/forskrift/2009-11-26-1495/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Soneplassering</span></h3><article class="legalP" id="kapittel-1-paragraf-1-ledd-1">Arbeidsgiveravgift beregnes etter satsen som gjelder i den sonen hvor arbeidsgiver anses å drive virksomhet.</article><article class="legalP" id="kapittel-1-paragraf-1-ledd-2">Et foretak som er arbeidsgiver, anses å drive virksomhet i den kommunen hvor foretaket er registrert. En privatperson som er arbeidsgiver, anses å drive virksomhet i den kommunen hvor vedkommende er bosatt ifølge folkeregisteret.</article><article class="legalP" id="kapittel-1-paragraf-1-ledd-3">Har foretaket registrerte underenheter, jf. forskrift 9. februar 1995 nr. 114 om registrering av juridiske personer m.m. i Enhetsregisteret § 10, anses hver underenhet som egen beregningsenhet for arbeidsgiveravgift.</article><article class="legalP" id="kapittel-1-paragraf-1-ledd-4">Utføres hoveddelen av arbeidstakerens arbeid i en annen sone enn der virksomheten er registrert, og enhetsregisterreglene på grunn av virksomhetens art ikke påbyr at underenhet registreres i sonen hvor arbeidet utføres, benyttes likevel satsen i sonen hvor arbeidet utføres på den del av lønnskostnadene som knytter seg til dette arbeidet. Det samme gjelder ved arbeidsutleie, dersom arbeidstakeren utfører hoveddelen av sitt arbeid i en annen sone enn i den sonen virksomheten er registrert. Med hoveddelen av arbeidet menes her mer enn halvparten av antall arbeidsdager arbeidstakeren har gjennomført for arbeidsgiveren i løpet av avgiftsterminen.</article><article class="legalP" id="kapittel-1-paragraf-1-ledd-5">Flytter arbeidsgiveren eller underenheten fra en sone til en annen, legges satsen i tilflyttingssonen til grunn fra og med påfølgende avgiftstermin etter registrert flyttedato.</article></article><article class="legalArticle" data-lovdata-URL="LTI/forskrift/2009-11-26-1495/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Soner for arbeidsgiveravgift</span></h3><article class="legalP" id="kapittel-1-paragraf-2-ledd-1">Sone I omfatter de områder som ikke er nevnt nedenfor. Arbeidsgivere beregner avgiften etter satsen som gjelder for sone I, hvis ikke annet følger av dette vedtaket.</article><article class="legalP" id="kapittel-1-paragraf-2-ledd-2">Sone Ia omfatter:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-2-ledd-2-punkt-1"><article class="legalP" id="kapittel-1-paragraf-2-ledd-2-punkt-1-ledd-1">kommunene Frosta og Leksvik i Nord-Trøndelag fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-2-punkt-2"><article class="legalP" id="kapittel-1-paragraf-2-ledd-2-punkt-2-ledd-1">kommunene Agdenes, Bjugn, Meldal, Midtre Gauldal, Rissa, Selbu og Ørland i Sør-Trøndelag fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-2-punkt-3"><article class="legalP" id="kapittel-1-paragraf-2-ledd-2-punkt-3-ledd-1">kommunene Aukra, Eide, Gjemnes, Haram, Herøy, Midsund, Nesset, Sande, Stordal, Vanylven i Møre og Romsdal fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-2-punkt-4"><article class="legalP" id="kapittel-1-paragraf-2-ledd-2-punkt-4-ledd-1">kommunene Flora, Førde og Sogndal i Sogn og Fjordane fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-2-punkt-5"><article class="legalP" id="kapittel-1-paragraf-2-ledd-2-punkt-5-ledd-1">kommunene Etne, Tysnes, Kvinnherad, Jondal, Kvam, Modalen og Bømlo i Hordaland fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-2-punkt-6"><article class="legalP" id="kapittel-1-paragraf-2-ledd-2-punkt-6-ledd-1">kommunene Sauda, Vindafjord og Finnøy i Rogaland fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-2-punkt-7"><article class="legalP" id="kapittel-1-paragraf-2-ledd-2-punkt-7-ledd-1">kommunene Audnedal, Åseral, Hægebostad og Sirdal i Vest-Agder fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-2-punkt-8"><article class="legalP" id="kapittel-1-paragraf-2-ledd-2-punkt-8-ledd-1">kommunene Gjerstad, Vegårshei, Åmli og Iveland i Aust-Agder fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-2-punkt-9"><article class="legalP" id="kapittel-1-paragraf-2-ledd-2-punkt-9-ledd-1">kommunene Drangedal, Nome og Hjartdal i Telemark fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-2-punkt-10"><article class="legalP" id="kapittel-1-paragraf-2-ledd-2-punkt-10-ledd-1">kommunene Sigdal og Rollag i Buskerud fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-2-punkt-11"><article class="legalP" id="kapittel-1-paragraf-2-ledd-2-punkt-11-ledd-1">kommunene Gausdal, Søndre Land og Nordre Land i Oppland fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-2-punkt-12"><article class="legalP" id="kapittel-1-paragraf-2-ledd-2-punkt-12-ledd-1">kommunene Nord-Odal, Eidskog, Grue, Våler, Åsnes og Åmot i Hedmark fylke.</article></article></li></ul></article><article class="legalP" id="kapittel-1-paragraf-2-ledd-3">Sone II omfatter:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-2-ledd-3-punkt-1"><article class="legalP" id="kapittel-1-paragraf-2-ledd-3-punkt-1-ledd-1">kommunene Meråker, Mosvik og Verran i Nord-Trøndelag fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-3-punkt-2"><article class="legalP" id="kapittel-1-paragraf-2-ledd-3-punkt-2-ledd-1">kommunene Norddal, Stranda, Rauma, Tingvoll, Sunndal og Sandøy i Møre og Romsdal fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-3-punkt-3"><article class="legalP" id="kapittel-1-paragraf-2-ledd-3-punkt-3-ledd-1">Sogn og Fjordane fylke med unntak av kommunene Flora, Førde og Sogndal,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-3-punkt-4"><article class="legalP" id="kapittel-1-paragraf-2-ledd-3-punkt-4-ledd-1">kommunene Odda, Ullensvang, Eidfjord, Ulvik, Granvin, Masfjorden og Fedje i Hordaland fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-3-punkt-5"><article class="legalP" id="kapittel-1-paragraf-2-ledd-3-punkt-5-ledd-1">kommunene Hjelmeland, Suldal, Utsira og Kvitsøy i Rogaland fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-3-punkt-6"><article class="legalP" id="kapittel-1-paragraf-2-ledd-3-punkt-6-ledd-1">kommunene Evje og Hornnes, Bygland, Valle og Bykle i Aust-Agder fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-3-punkt-7"><article class="legalP" id="kapittel-1-paragraf-2-ledd-3-punkt-7-ledd-1">kommunene Tinn, Seljord, Kviteseid, Nissedal, Fyresdal, Tokke og Vinje i Telemark fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-3-punkt-8"><article class="legalP" id="kapittel-1-paragraf-2-ledd-3-punkt-8-ledd-1">kommunene Flå, Nes, Gol, Hemsedal, Ål, Hol og Nore og Uvdal i Buskerud fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-3-punkt-9"><article class="legalP" id="kapittel-1-paragraf-2-ledd-3-punkt-9-ledd-1">kommunene Nord-Fron, Sør-Fron og Ringebu i Oppland fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-3-punkt-10"><article class="legalP" id="kapittel-1-paragraf-2-ledd-3-punkt-10-ledd-1">kommunen Trysil i Hedmark fylke.</article></article></li></ul></article><article class="legalP" id="kapittel-1-paragraf-2-ledd-4">Sone III omfatter:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-2-ledd-4-punkt-1"><article class="legalP" id="kapittel-1-paragraf-2-ledd-4-punkt-1-ledd-1">kommunen Snåsa i Nord-Trøndelag fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-4-punkt-2"><article class="legalP" id="kapittel-1-paragraf-2-ledd-4-punkt-2-ledd-1">kommunene Hemne, Snillfjord, Oppdal, Rennebu, Røros, Holtålen og Tydal i Sør-Trøndelag fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-4-punkt-3"><article class="legalP" id="kapittel-1-paragraf-2-ledd-4-punkt-3-ledd-1">kommunene Surnadal, Rindal, Aure og Halsa i Møre og Romsdal fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-4-punkt-4"><article class="legalP" id="kapittel-1-paragraf-2-ledd-4-punkt-4-ledd-1">kommunene Dovre, Lesja, Skjåk, Lom, Vågå, Sel, Sør-Aurdal, Etnedal, Nord-Aurdal, Vestre Slidre, Øystre Slidre og Vang i Oppland fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-4-punkt-5"><article class="legalP" id="kapittel-1-paragraf-2-ledd-4-punkt-5-ledd-1">kommunene Stor-Elvdal, Rendalen, Engerdal, Tolga, Tynset, Alvdal, Folldal og Os i Hedmark fylke.</article></article></li></ul></article><article class="legalP" id="kapittel-1-paragraf-2-ledd-5">Sone IV omfatter:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-2-ledd-5-punkt-1"><article class="legalP" id="kapittel-1-paragraf-2-ledd-5-punkt-1-ledd-1">Troms fylke, med unntak av kommunene Karlsøy, Lyngen, Storfjord, Kåfjord, Skjervøy, Nordreisa, Kvænangen og Tromsø,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-5-punkt-2"><article class="legalP" id="kapittel-1-paragraf-2-ledd-5-punkt-2-ledd-1">Nordland fylke, med unntak av kommunen Bodø,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-5-punkt-3"><article class="legalP" id="kapittel-1-paragraf-2-ledd-5-punkt-3-ledd-1">kommunene Namdalseid, Lierne, Røyrvik, Namsskogan, Grong, Høylandet, Flatanger, Vikna, Nærøy, Leka, Fosnes, Overhalla og Namsos i Nord-Trøndelag fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-5-punkt-4"><article class="legalP" id="kapittel-1-paragraf-2-ledd-5-punkt-4-ledd-1">kommunene Frøya, Hitra, Åfjord, Roan og Osen i Sør-Trøndelag fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-5-punkt-5"><article class="legalP" id="kapittel-1-paragraf-2-ledd-5-punkt-5-ledd-1">kommunen Smøla i Møre og Romsdal fylke.</article></article></li></ul></article><article class="legalP" id="kapittel-1-paragraf-2-ledd-6">Sone IVa omfatter:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-2-ledd-6-punkt-1"><article class="legalP" id="kapittel-1-paragraf-2-ledd-6-punkt-1-ledd-1">kommunen Tromsø i Troms fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-6-punkt-2"><article class="legalP" id="kapittel-1-paragraf-2-ledd-6-punkt-2-ledd-1">kommunen Bodø i Nordland fylke.</article></article></li></ul></article><article class="legalP" id="kapittel-1-paragraf-2-ledd-7">Sone V omfatter:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-2-ledd-7-punkt-1"><article class="legalP" id="kapittel-1-paragraf-2-ledd-7-punkt-1-ledd-1">Finnmark fylke,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-7-punkt-2"><article class="legalP" id="kapittel-1-paragraf-2-ledd-7-punkt-2-ledd-1">kommunene Karlsøy, Lyngen, Storfjord, Kåfjord, Skjervøy, Nordreisa og Kvænangen i Troms fylke.</article></article></li></ul></article></article><article class="legalArticle" data-lovdata-URL="LTI/forskrift/2009-11-26-1495/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Satser for arbeidsgiveravgift etter sone</span></h3><article class="legalP" id="kapittel-1-paragraf-3-ledd-1">Satsen for arbeidsgiveravgift for inntektsåret 2010 er:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1">14,1 pst. i sone I.</article></article></li><li data-li-identifier="-" data-name="-"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1">14,1 pst. i sone Ia, men likevel 10,6 pst. så lenge differansen mellom den avgift som ville følge av satser på henholdsvis 14,1 pst. og 10,6 pst. ikke overstiger 530&#xa0;000 kroner for foretaket i 2010. For veitransportforetak er satsen 10,6 pst. inntil nevnte differanse overstiger 265&#xa0;000 kroner for foretaket i 2010. Med veitransportforetak menes foretak som driver innen næringskodene 49.3 Annen landtransport med passasjerer og 49.4 Godstransport på vei, herunder flyttetransport, med unntak av 49.312 (Transport med sporveis- og forstadsbane) og 49.393 (Transport med taubaner, kabelbaner og skiheiser). Bestemmelsene om reduserte avgiftssatser i sone Ia gjelder ikke foretak som er omfattet av helseforetaksloven, statsforvaltningen som omfattes av reglene i folketrygdloven § 24-5 tredje ledd, eller foretak som har krav på støtte etter kapittel 16 i ESAs retningslinjer om statsstøtte til foretak i vanskeligheter. Når et foretak i sone Ia beregner avgift etter redusert sats, kan den samlede fordelen av bagatellmessig støtte i form av redusert avgift og annen bagatellmessig støtte til foretaket ikke overstige 530&#xa0;000 kroner i 2010, jf. forordning (EF) nr. 1998/2006 om bagatellmessig støtte inntatt i EØS-avtalen ved EØS-komiteens beslutning nr. 29/2007. For foretak som driver innen veitransport må slik samlet støtte ikke overstige 265&#xa0;000 kroner i 2010.</article></article></li><li data-li-identifier="-" data-name="-"><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1">10,6 pst. i sone II.</article></article></li><li data-li-identifier="-" data-name="-"><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1">6,4 pst. i sone III.</article></article></li><li data-li-identifier="-" data-name="-"><article class="listArticle" id="kapittel-1-paragraf-3-ledd-1-punkt-5"><article class="legalP" id="kapittel-1-paragraf-3-ledd-1-punkt-5-ledd-1">7,9 pst. i sone IVa.</article></article></li><li data-li-identifier="-" data-name="-"><article class="listArticle" id="kapittel-1-paragraf-3-ledd-1-punkt-6"><article class="legalP" id="kapittel-1-paragraf-3-ledd-1-punkt-6-ledd-1">5,1 pst. i sone IV.</article></article></li><li data-li-identifier="-" data-name="-"><article class="listArticle" id="kapittel-1-paragraf-3-ledd-1-punkt-7"><article class="legalP" id="kapittel-1-paragraf-3-ledd-1-punkt-7-ledd-1">0 pst. i sone V og for avgift som svares av foretak hjemmehørende på Svalbard, og når andre foretak utbetaler lønn og annen godtgjørelse som blir skattlagt etter lov 29. november 1996 nr. 68 om skatt til Svalbard.</article></article></li></ul></article></article><article class="legalArticle" data-lovdata-URL="LTI/forskrift/2009-11-26-1495/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Særregler om avgiftssats for stålproduksjon og skipsverft</span></h3><article class="legalP" id="kapittel-1-paragraf-4-ledd-1">Avgift skal beregnes med 14,1 pst., uansett hvor foretaket er hjemmehørende, når foretaket er beskjeftiget med produksjon av stålprodukter opplistet i Annex I til kapittel 25B om regionalstøtte i ESAs retningslinjer for statsstøtte. Det samme gjelder dersom foretaket bygger eller reparerer selvdrevet, sjøgående kommersielt fartøy som er på minst 100 BRT for transport av passasjerer eller gods, eller som er på minst 100 BRT til særlige formål, eller som er et slepefartøy på minst 365 kW, eller som er et flytende og flyttbart uferdig skrog av slike fartøy. Regelen i første punktum gjelder også foretak som foretar vesentlig ombygging av slike fartøy over 1&#xa0;000 BRT.</article><article class="legalP" id="kapittel-1-paragraf-4-ledd-2">Inntil differansen overstiger 530 000 kroner mellom den avgift som ville følge av en sats på 14,1 pst. for foretaket i 2010 og den avgift som følger av satsen for sonen hvor foretaket drives etter reglene foran, er satsen likevel 10,6 pst. i sone II og Ia, 6,4 pst. i sone III, 7,9 pst. i sone IVa, 5,1 pst. i sone IV og 0 pst. i sone V. Dette gjelder likevel ikke for foretak som har krav på støtte med hjemmel i kapittel 16 i ESAs retningslinjer om statsstøtte til foretak i vanskeligheter.</article><article class="legalP" id="kapittel-1-paragraf-4-ledd-3">For foretak med blandet virksomhet og et klart regnskapsmessig skille mellom virksomhet omfattet av første ledd og annen type virksomhet, kan avgiften kreves beregnet etter satsene i § 3, eventuelt i § 5, for den del av virksomheten som ikke er omfattet av første ledd.</article><article class="legalP" id="kapittel-1-paragraf-4-ledd-4">Bestemmelsen i § 3 annet strekpunkt femte punktum om begrensningene for samlet bagatellmessig støtte gjelder tilsvarende for virksomheter som anvender reduserte satser etter denne bestemmelse.</article></article><article class="legalArticle" data-lovdata-URL="LTI/forskrift/2009-11-26-1495/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Særregel om avgiftssats for produkter som ikke omfattes av EØS-avtalen</span></h3><article class="legalP" id="kapittel-1-paragraf-5-ledd-1">For virksomhet som bare driver med produksjon, foredling og engroshandelen av produkter som ikke omfattes av EØS-avtalen, jf. avtalens § 8, beregnes arbeidsgiveravgift med 5,1 pst. når virksomheten drives i sone IVa, og med 10,6 pst. når den drives i sone Ia. Dette gjelder følgende næringskoder: <table><tbody><tr><td data-text-align="left" data-vertical-align="top">01.1-01.3</td><td data-text-align="left" data-vertical-align="top">Dyrking av ettårige vekster, flerårige vekster og planteformering</td></tr><tr><td data-text-align="left" data-vertical-align="top">01.4</td><td data-text-align="left" data-vertical-align="top">Husdyrhold</td></tr><tr><td data-text-align="left" data-vertical-align="top">01.5</td><td data-text-align="left" data-vertical-align="top">Kombinert husdyrhold og planteproduksjon</td></tr><tr><td data-text-align="left" data-vertical-align="top">01.6</td><td data-text-align="left" data-vertical-align="top">Tjenester tilknyttet jordbruk og etterbehandling av vekster etter innhøsting</td></tr><tr><td data-text-align="left" data-vertical-align="top">01.7</td><td data-text-align="left" data-vertical-align="top">Jakt, viltstell og tjenester tilknyttet jakt og viltstell</td></tr><tr><td data-text-align="left" data-vertical-align="top">02.1 02.3</td><td data-text-align="left" data-vertical-align="top">Skogskjøtsel og andre skogbruksaktiviteter, avvirkning og innsamling av viltvoksende produkter av annet enn tre og del av 16.10 (produksjon av pæler)</td></tr><tr><td data-text-align="left" data-vertical-align="top">02.40</td><td data-text-align="left" data-vertical-align="top">Tjenester tilknyttet skogbruk (med unntak av tømmermåling)</td></tr><tr><td data-text-align="left" data-vertical-align="top">03.11-03.12</td><td data-text-align="left" data-vertical-align="top">Hav- og kystfiske og fangst og ferskvannsfiske</td></tr><tr><td data-text-align="left" data-vertical-align="top">03.21-03.22</td><td data-text-align="left" data-vertical-align="top">Hav- og kystbasert akvakultur og ferskvannsbasert akvakultur</td></tr><tr><td data-text-align="left" data-vertical-align="top">10.11-10.13</td><td data-text-align="left" data-vertical-align="top">Bearbeiding og konservering av kjøtt og fjørfekjøtt og produksjon av kjøtt- og fjørfevarer</td></tr><tr><td data-text-align="left" data-vertical-align="top">10.20</td><td data-text-align="left" data-vertical-align="top">Bearbeiding og konservering av fisk, skalldyr og bløtdyr</td></tr><tr><td data-text-align="left" data-vertical-align="top">10.3</td><td data-text-align="left" data-vertical-align="top">Bearbeiding og konservering av frukt og grønnsaker</td></tr><tr><td data-text-align="left" data-vertical-align="top">10.4</td><td data-text-align="left" data-vertical-align="top">Produksjon av vegetabilske og animalske oljer og fettstoffer</td></tr><tr><td data-text-align="left" data-vertical-align="top">10.5</td><td data-text-align="left" data-vertical-align="top">Produksjon av meierivarer og iskrem</td></tr><tr><td data-text-align="left" data-vertical-align="top">10.6</td><td data-text-align="left" data-vertical-align="top">Produksjon av kornvarer, stivelse og stivelsesprodukter, samt del av 10.89 (produksjon av kunstig honning og karamell)</td></tr><tr><td data-text-align="left" data-vertical-align="top">10.85</td><td data-text-align="left" data-vertical-align="top">Produksjon av ferdigmat</td></tr><tr><td data-text-align="left" data-vertical-align="top">10.9</td><td data-text-align="left" data-vertical-align="top">Produksjon av fôrvarer</td></tr><tr><td data-text-align="left" data-vertical-align="top">46.2</td><td data-text-align="left" data-vertical-align="top">Engroshandel med jordbruksråvarer og levende dyr</td></tr><tr><td data-text-align="left" data-vertical-align="top">46.31</td><td data-text-align="left" data-vertical-align="top">Engroshandel med frukt og grønnsaker, samt del av 10.39 (produksjon av skrellede grønnsaker og blandede salater)</td></tr><tr><td data-text-align="left" data-vertical-align="top">46.32</td><td data-text-align="left" data-vertical-align="top">Engroshandel med kjøtt og kjøttvarer</td></tr><tr><td data-text-align="left" data-vertical-align="top">46.33</td><td data-text-align="left" data-vertical-align="top">Engroshandel med meierivarer, egg, matolje og -fett</td></tr><tr><td data-text-align="left" data-vertical-align="top">46.381</td><td data-text-align="left" data-vertical-align="top">Engroshandel med fisk, skalldyr og bløtdyr</td></tr><tr><td data-text-align="left" data-vertical-align="top">50.202</td><td data-text-align="left" data-vertical-align="top">Innenriks sjøtransport med gods, men bare for så vidt gjelder drift av brønnbåter</td></tr><tr><td data-text-align="left" data-vertical-align="top">52.10</td><td data-text-align="left" data-vertical-align="top">Lagring, men bare for så vidt gjelder drift av kornsiloer.</td></tr></tbody></table></article><article class="legalP" id="kapittel-1-paragraf-5-ledd-2">For foretak med blandet virksomhet og et klart regnskapsmessig skille mellom virksomhet omfattet av denne bestemmelsen og annen type virksomhet, kan arbeidsgiver kreve at avgiften beregnes etter satsene her for den del av virksomheten som omfattes av denne bestemmelsen.</article></article></section><section class="section" id="kapittel-2" data-lovdata-URL="LTI/forskrift/2009-11-26-1495/KAPITTEL_2"><h2>Trygdeavgift</h2><article class="legalArticle" data-lovdata-URL="LTI/forskrift/2009-11-26-1495/§6" data-name="§6" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Trygdeavgift av pensjon mv.</span></h3><article class="legalP" id="kapittel-2-paragraf-1-ledd-1">Av pensjon i og utenfor arbeidsforhold, føderåd, livrente som ledd i pensjonsordning i arbeidsforhold, engangsutbetaling fra pensjonsordning etter innskuddspensjonsloven, engangsutbetaling fra individuell pensjonsavtale som er i samsvar med regler gitt av departementet, engangsutbetaling fra pensjonsavtale etter lov om individuell pensjonsordning og personinntekt for skattyter under 17 år og over 69 år, som nevnt i folketrygdloven § 23-3 annet ledd nr. 1, beregnes trygdeavgift med 3 pst.</article></article><article class="legalArticle" data-lovdata-URL="LTI/forskrift/2009-11-26-1495/§7" data-name="§7" id="kapittel-2-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Trygdeavgift av lønnsinntekt mv.</span></h3><article class="legalP" id="kapittel-2-paragraf-2-ledd-1">Av lønnsinntekt og annen personinntekt som nevnt i folketrygdloven § 23-3 annet ledd nr. 2, beregnes trygdeavgift med 7,8 pst.</article></article><article class="legalArticle" data-lovdata-URL="LTI/forskrift/2009-11-26-1495/§8" data-name="§8" id="kapittel-2-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Trygdeavgift av næringsinntekt mv.</span></h3><article class="legalP" id="kapittel-2-paragraf-3-ledd-1">Av næringsinntekt og annen personinntekt som nevnt i folketrygdloven § 23-3 annet ledd nr. 3, beregnes trygdeavgift med 11 pst.</article><article class="legalP" id="kapittel-2-paragraf-3-ledd-2">Avgift av næringsinntekt (annen ervervsinntekt) i jord- og skogbruk samt reindrift, som overstiger 7,8 pst. av inntekten, skal dekkes med tilskudd knyttet til næringsavtalene i landbruket. Næringsinntekt i jordbruk er i denne sammenhengen inntekt som nevnt i Finansdepartementets forskrift til skatteloven § 8-1-11. Inntekt av skogbruk og reindrift i denne sammenheng omfatter også inntekter som nevnt i forskriften § 8-1-11 nr. 1 annet ledd og nr. 2.</article></article></section><section class="section" id="kapittel-3" data-lovdata-URL="LTI/forskrift/2009-11-26-1495/KAPITTEL_3"><h2>Andre bestemmelser</h2><article class="legalArticle" data-lovdata-URL="LTI/forskrift/2009-11-26-1495/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Forskriftsfullmakt mv.</span></h3><article class="legalP" id="kapittel-3-paragraf-1-ledd-1">Kongen gir regler om grunnlag og satser for avgifter og tilskudd etter folketrygdloven § 23-4 for visse grupper av medlemmer i trygden. Satsen på 14,1 pst. skal legges til grunn for arbeidsgiveravgift fastsatt etter denne bestemmelsen.</article><article class="legalP" id="kapittel-3-paragraf-1-ledd-2">Departementet kan gi regler til utfylling og gjennomføring av bestemmelsene i § 1 til § 5.</article></article></section><section class="section" id="kapittel-4" data-lovdata-URL="LTI/forskrift/2009-11-26-1495/KAPITTEL_4"><h2>Rettelser</h2><article class="defaultP" data-text-size="small"><strong>Publisert:</strong> I 2010 hefte 1 (Rettelse)</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">Ved en inkurie ble Stortingets skatte-, avgifts- og tollvedtak for 2010 kunngjort med vedtaksdatoen 27. november 2009 i stedet for det korrekte <i>26</i>. november 2009.</article></section></main></body></html>