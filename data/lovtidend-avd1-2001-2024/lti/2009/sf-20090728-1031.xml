<!DOCTYPE html><html lang="no"><head><title>Forskrift om bruk av og orden i havner, Longyearbyen, Svalbard</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-07-28-1031</dd><dt class="dokid">DokumentID</dt><dd class="dokid">LTI/forskrift/2009-07-28-1031</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 9 s 1627</dd><dt class="dateInForce">I kraft fra</dt><dd class="dateInForce">2009-08-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2008-04-11-342/§1</li><li>lov/1984-06-08-51/§2</li><li>lov/1984-06-08-51/§16</li><li>lov/1984-06-08-51/§10</li><li>forskrift/2002-10-15-1162</li></ul></dd><dt class="dateOfPublication">Kunngjort</dt><dd class="dateOfPublication">2009-08-11 13:10</dd><dt class="journalNumber">Journalnummer</dt><dd class="journalNumber">2009-0815</dd><dt class="titleShort">Korttittel</dt><dd class="titleShort">Forskrift om havner, Longyearbyen</dd><dt class="title">Tittel</dt><dd class="title">Forskrift om bruk av og orden i havner, Longyearbyen, Svalbard</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Longyearbyen lokalstyre 11. mai 2009 med hjemmel i forskrift 11. april 2008 nr. 342 om havner og farvann på Svalbard § 1 første ledd, gitt med hjemmel i lov 8. juni 1984 nr. 51 om havner og farvann m.v. § 2 tredje ledd og § 16 fjerde ledd. Stadfestet av Kystverkets hovedkontor 28. juli 2009 i medhold av lovens § 10 første ledd, jf. delegeringsvedtak 15. oktober 2002 nr. 1162.</dd><dt class="refid">RefID</dt><dd class="refid">forskrift/2009-07-28-1031</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bruk av og orden i havner, Longyearbyen, Svalbard<ul class="tocSubUl"><li>Kap. I. Havnedistriktet og havnemyndighetene<ul class="tocSubUl"><li>§ 1-1. (Virkeområde)</li><li>§ 1-2. (havnestyret)</li><li>§ 1-3. (Havneadministrasjonen)</li><li>§ 1-4. (Vedtak om bruk av sjø- og landområder)</li><li>§ 1-5. (Vilkår)</li><li>§ 1-6. (Unntak)</li><li>§ 1-7. (Delegering)</li><li>§ 1-8. (Sikkerhetskontroll)</li><li>§ 1-9. (Straff)</li></ul></li><li>Kap. II. Fortøyning, opphold i havnen m.m.<ul class="tocSubUl"><li>§ 2-1. (Fortøyning, oppankring mv.)</li><li>§ 2-2. (Karantene m.m.)</li><li>§ 2-3. (Flytting av fartøyer)</li><li>§ 2-4. (Taubåtassistanse)</li><li>§ 2-5. (Bruk av propell og maskineri)</li><li>§ 2-6. (Dekking av utløpsåpninger)</li><li>§ 2-7. (Røykutvikling)</li><li>§ 2-8. (Støyende arbeid o.l.)</li></ul></li><li>Kap. III. Bruk av kommunens havnearealer og havneanlegg<ul class="tocSubUl"><li>§ 3-1. (Virkeområde med definisjon)</li><li>§ 3-2. (Adgang til kommunens havnearealer og havneanlegg)</li><li>§ 3-3. (Bruk av kommunens havnearealer og havneanlegg)</li><li>§ 3-4. (Handel, fabrikkdrift, lagring o.l.)</li><li>§ 3-5. (Lossing, lasting og transport)</li><li>§ 3-6. (Tungt godshåndteringsutstyr)</li><li>§ 3-7. (Frist for utførelse av laste- og lossearbeid)</li><li>§ 3-8. (Lagring av losse- og lastemateriell)</li><li>§ 3-9. (Oppbevaring av varer o.l.)</li><li>§ 3-10. (Ut- eller ompakking av varer)</li><li>§ 3-11. (Fjerning av avfall)</li><li>§ 3-12. (Fjerning av kjøretøy)</li><li>§ 3-13. (Varsel om skade)</li></ul></li><li>Kap. IV. Forskjellige bestemmelser<ul class="tocSubUl"><li>§ 4-1. (Vrak mv. som kan volde fare eller skade)</li><li>§ 4-2. (Sikring av fartøyer og gjenstander)</li><li>§ 4-3. (Bruk av offentlige arealer til plassering av fartøyer m.m.)</li><li>§ 4-4. (Overlastede fartøyer)</li><li>§ 4-5. (Passering av flytende arbeidsredskaper m.m)</li><li>§ 4-6. (Isbryting)</li><li>§ 4-7. (Dykkerarbeid m.m.)</li><li>§ 4-8. (Bruk av eksplosive varer)</li></ul></li><li>Kap. V. Supplerende bestemmelser<ul class="tocSubUl"><li>§ 5-1. (Forbud mot bruk av sidepropell)</li><li>§ 5-2. (Ferje- og fløttmannstrafikk)</li><li>§ 5-3. (Registrering av slepebåter, lektere o.l.)</li><li>§ 5-4. (Passering av broer, kanaler mv.)</li><li>§ 5-5. (Tillatelse til anlegg og innretninger)</li><li>§ 5-6. (Vesentlige hindringer eller ulemper for ferdselen)</li><li>§ 5-7. (Arrangementer)</li><li>§ 5-8. (Dykking)</li><li>§ 5-9. (Motorisert ferdsel)</li><li>§ 5-10. (Luftputefartøyer)</li><li>§ 5-11. (Seilbrett)</li><li>§ 5-12. (Luftfartøyer)</li><li>§ 5-13. (Opplag)</li><li>§ 5-14. (Forbud mot visse typer motorisert ferdsel)</li></ul></li><li>Kap. VI. Avsluttende bestemmelser<ul class="tocSubUl"><li>§ 6-1. (Opphevelse)</li><li>§ 6-2. (Overgangsbestemmelser)</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2009-07-28-1031" id="dokument"><h1>Forskrift om bruk av og orden i havner, Longyearbyen, Svalbard</h1><article class="legalP" id="ledd-1">Forskriften trer i kraft 15. august 2009.</article><section class="section" data-name="kapI" id="kapittel-1" data-lovdata-URL="LTI/forskrift/2009-07-28-1031/KAPITTEL_1"><h2>Kap. I. Havnedistriktet og havnemyndighetene</h2><article class="legalArticle" data-lovdata-URL="LTI/forskrift/2009-07-28-1031/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">(Virkeområde)</span></h3><article class="legalP" id="kapittel-1-paragraf-1-ledd-1">Forskriften her gjelder for Longyearbyen havnedistrikt med mindre annet er bestemt i de enkelte paragrafer.</article><article class="legalP" id="kapittel-1-paragraf-1-ledd-2">Om et tiltak krever tillatelse fra statlig myndighet etter lov om havner og farvann eller forskrifter gitt i medhold av denne lov, er det ikke nødvendig med tillatelse etter forskriften.</article></article><article class="legalArticle" data-lovdata-URL="LTI/forskrift/2009-07-28-1031/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">(havnestyret)</span></h3><article class="legalP" id="kapittel-1-paragraf-2-ledd-1">Som Longyearbyens lokalstyres styringsorgan har havnestyret ansvaret for, og oppsyn med all bruk av og virksomhet i havnedistriktet. Havnestyret fører kontroll med havneadministrasjonens virksomhet.</article></article><article class="legalArticle" data-lovdata-URL="LTI/forskrift/2009-07-28-1031/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">(Havneadministrasjonen)</span></h3><article class="legalP" id="kapittel-1-paragraf-3-ledd-1">Havneadministrasjonen utøver Longyearbyen lokalstyres havnedrift. Havneadministrasjonen har det daglige tilsyn i havnedistriktet, og skal påse at havne- og farvannsloven samt forskrifter, enkeltvedtak og andre avgjørelser truffet i medhold av denne loven blir etterlevet.</article><article class="legalP" id="kapittel-1-paragraf-3-ledd-2">Under utøvelsen av sine tilsyns- og håndhevelsesoppgaver skal havneadministrasjonens tjenestemenn bære uniform i de tilfeller havnestyret finner det nødvendig, og ha tjenestebevis. Dette skal vises av tjenestemenn som ikke bærer uniform når det forlanges.</article></article><article class="legalArticle" data-lovdata-URL="LTI/forskrift/2009-07-28-1031/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">(Vedtak om bruk av sjø- og landområder)</span></h3><article class="legalP" id="kapittel-1-paragraf-4-ledd-1">Havnestyret kan nedlegge forbud mot bruk eller sette vilkår for bruk av sjø- og landområdene i havnedistriktet dersom:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-4-ledd-1-punkt-1"><article class="legalP" id="kapittel-1-paragraf-4-ledd-1-punkt-1-ledd-1">nyttetrafikken blir hindret</article></article></li><li data-li-identifier="-" data-name="-"><article class="listArticle" id="kapittel-1-paragraf-4-ledd-1-punkt-2"><article class="legalP" id="kapittel-1-paragraf-4-ledd-1-punkt-2-ledd-1">fartøyers ferdsel innen havnedistriktet blir vanskeliggjort</article></article></li><li data-li-identifier="-" data-name="-"><article class="listArticle" id="kapittel-1-paragraf-4-ledd-1-punkt-3"><article class="legalP" id="kapittel-1-paragraf-4-ledd-1-punkt-3-ledd-1">havnevirksomheten på land blir hindret</article></article></li><li data-li-identifier="-" data-name="-"><article class="listArticle" id="kapittel-1-paragraf-4-ledd-1-punkt-4"><article class="legalP" id="kapittel-1-paragraf-4-ledd-1-punkt-4-ledd-1">visse bruksformer helt eller delvis utelukker hverandre</article></article></li><li data-li-identifier="-" data-name="-"><article class="listArticle" id="kapittel-1-paragraf-4-ledd-1-punkt-5"><article class="legalP" id="kapittel-1-paragraf-4-ledd-1-punkt-5-ledd-1">vedtatte planer for bruken gjør dette nødvendig</article></article></li><li data-li-identifier="-" data-name="-"><article class="listArticle" id="kapittel-1-paragraf-4-ledd-1-punkt-6"><article class="legalP" id="kapittel-1-paragraf-4-ledd-1-punkt-6-ledd-1">bruken kan volde fare eller skade.</article></article></li></ul></article><article class="legalP" id="kapittel-1-paragraf-4-ledd-2">Begrensningene skal ikke være større eller vare lengre enn det som er nødvendig.</article><article class="legalP" id="kapittel-1-paragraf-4-ledd-3">I kurante tilfeller kan havneadministrasjonen nedlegge forbud eller sette vilkår som nevnt i foregående ledd. Det samme gjelder når det ikke er tid til å sammenkalle havnestyret før et nødvendig vedtak treffes.</article></article><article class="legalArticle" data-lovdata-URL="LTI/forskrift/2009-07-28-1031/§1-5" data-name="§1-5" id="kapittel-1-paragraf-5"><h3 class="legalArticleHeader"><span class="legalArticleValue">§ 1-5</span>. <span class="legalArticleTitle">(Vilkår)</span></h3><article class="legalP" id="kapittel-1-paragraf-5-ledd-1">Til enhver tillatelse etter forskriften her kan havnestyret eller havneadministrasjonen fastsette vilkår.</article></article><article class="legalArticle" data-lovdata-URL="LTI/forskrift/2009-07-28-1031/§1-6" data-name="§1-6" id="kapittel-1-paragraf-6"><h3 class="legalArticleHeader"><span class="legalArticleValue">§ 1-6</span>. <span class="legalArticleTitle">(Unntak)</span></h3><article class="legalP" id="kapittel-1-paragraf-6-ledd-1">Havnestyret og havneadministrasjonen kan i særlige tilfeller gjøre unntak fra forskriften.</article></article><article class="legalArticle" data-lovdata-URL="LTI/forskrift/2009-07-28-1031/§1-7" data-name="§1-7" id="kapittel-1-paragraf-7"><h3 class="legalArticleHeader"><span class="legalArticleValue">§ 1-7</span>. <span class="legalArticleTitle">(Delegering)</span></h3><article class="legalP" id="kapittel-1-paragraf-7-ledd-1">Havnestyret kan gi utfyllende bestemmelser til forskriften.</article></article><article class="legalArticle" data-lovdata-URL="LTI/forskrift/2009-07-28-1031/§1-8" data-name="§1-8" id="kapittel-1-paragraf-8"><h3 class="legalArticleHeader"><span class="legalArticleValue">§ 1-8</span>. <span class="legalArticleTitle">(Sikkerhetskontroll)</span></h3><article class="legalP" id="kapittel-1-paragraf-8-ledd-1">Havnestyret eller havneadministrasjonen kan iverksette undersøkelse av personer og gods som befinner seg i havnedistriktet når hensynet til sikkerheten i skipsfarten krever det. Dette reduserer ikke det ansvar rederen har etter sjøfartslovgivningen.</article></article><article class="legalArticle" data-lovdata-URL="LTI/forskrift/2009-07-28-1031/§1-9" data-name="§1-9" id="kapittel-1-paragraf-9"><h3 class="legalArticleHeader"><span class="legalArticleValue">§ 1-9</span>. <span class="legalArticleTitle">(Straff)</span></h3><article class="legalP" id="kapittel-1-paragraf-9-ledd-1">Overtredelse av forskriften her straffes med bøter etter havne- og farvannsloven § 28.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2009-07-28-1031/KAPITTEL_2"><h2>Kap. II. Fortøyning, opphold i havnen m.m.</h2><article class="legalArticle" data-lovdata-URL="LTI/forskrift/2009-07-28-1031/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">(Fortøyning, oppankring mv.)</span></h3><article class="legalP" id="kapittel-2-paragraf-1-ledd-1">Havneadministrasjonen kan bestemme om, hvor og på hvilken måte et fartøy kan fortøye ved Longyearbyen lokalstyres anlegg. Fortøyning må ikke skje i bærende konstruksjonsdel for kai, bygning eller annen innretning. Havneadministrasjonen kan pålegge bruk av fortøyningsassistanse ved anløp til lokalstyrets anlegg.</article><article class="legalP" id="kapittel-2-paragraf-1-ledd-2">Fortøyninger, varp eller spring må ikke uten tillatelse plasseres i eller utsettes over farled, eller stenge adkomsten til kaier, arealer eller på annen måte hindre ferdselen.</article></article><article class="legalArticle" data-lovdata-URL="LTI/forskrift/2009-07-28-1031/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">(Karantene m.m.)</span></h3><article class="legalP" id="kapittel-2-paragraf-2-ledd-1">Fartøyer som går i utenriks fart eller kommer fra områder med farlige smittsomme sykdommer, skal straks etter fortøyning ved kai ta de nødvendige forholdsregler for å hindre at skadedyr kommer i land, etter havneadministrasjonens nærmere bestemmelser.</article><article class="legalP" id="kapittel-2-paragraf-2-ledd-2">Fartøyer som ankommer til havnen med karanteneflagg eller som beordres undergitt karantene, skal ankre på anvist ankerplass hvor fartøyet skal bli liggende inntil det gis ordre eller tillatelse til å gå til en annen ankrings- eller fortøyningsplass.</article><article class="legalP" id="kapittel-2-paragraf-2-ledd-3">Anvisning av eller ordre eller tillatelse til å gå til annen ankerplass eller fortøyningsplass gis av Longyearbyen lokalstyres helsemyndigheter gjennom havneadministrasjonen.</article></article><article class="legalArticle" data-lovdata-URL="LTI/forskrift/2009-07-28-1031/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">(Flytting av fartøyer)</span></h3><article class="legalP" id="kapittel-2-paragraf-3-ledd-1">Havneadministrasjonen kan bestemme at et fartøy skal flyttes eller fjernes, dersom hensynet til trafikkforholdene eller havnens drift gjør dette nødvendig, eller det er fare for skade.</article><article class="legalP" id="kapittel-2-paragraf-3-ledd-2">Fartøyer med største lengde over 20 meter skal alltid ha tilgjengelig, tilstrekkelig mannskap for å kunne utføre havneadministrasjonens pålegg etter første ledd med mindre havneadministrasjonen bestemmer annet. Havneadministrasjonen kan bestemme at dette også skal gjelde mindre fartøyer.</article></article><article class="legalArticle" data-lovdata-URL="LTI/forskrift/2009-07-28-1031/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">(Taubåtassistanse)</span></h3><article class="legalP" id="kapittel-2-paragraf-4-ledd-1">Havneadministrasjonen kan pålegge et fartøy bruk av taubåt dersom dette er nødvendig av sikkerhetsmessige grunner eller av hensyn til den øvrige ferdsel.</article></article><article class="legalArticle" data-lovdata-URL="LTI/forskrift/2009-07-28-1031/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">(Bruk av propell og maskineri)</span></h3><article class="legalP" id="kapittel-2-paragraf-5-ledd-1">Fartøy må ikke under opphold ved kai, bruke propell, herunder sidepropell, før umiddelbart før fartøyet skal gå. Under manøvrering til eller fra kai, skal det utvises forsiktighet slik at propellvannet ikke forårsaker skade på andre fartøyer eller havneanlegg. Det samme gjelder andre typer fremdrifts- og manøvreringsmidler.</article><article class="legalP" id="kapittel-2-paragraf-5-ledd-2">Hjelpemaskineri som forstyrrer arbeidsforhold og omgivelser kan havneadministrasjonen pålegge stoppet.</article><article class="legalP" id="kapittel-2-paragraf-5-ledd-3">Under opphold ved kai er bruk av fremdriftsmaskineri som forstyrrer omgivelsene forbudt.</article></article><article class="legalArticle" data-lovdata-URL="LTI/forskrift/2009-07-28-1031/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">(Dekking av utløpsåpninger)</span></h3><article class="legalP" id="kapittel-2-paragraf-6-ledd-1">Under opphold ved kai skal fartøyer forsvarlig avstenge utløpsåpninger som vender mot kaien eller mot andre fartøyer i den utstrekning det er nødvendig for at spillvann, damp e.l. ikke skal være sjenerende eller volde fare.</article></article><article class="legalArticle" data-lovdata-URL="LTI/forskrift/2009-07-28-1031/§2-7" data-name="§2-7" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">(Røykutvikling)</span></h3><article class="legalP" id="kapittel-2-paragraf-7-ledd-1">Fartøyer i havnen må ikke forårsake sot eller røykutvikling som kan være til unødig sjenanse eller medføre skade.</article></article><article class="legalArticle" data-lovdata-URL="LTI/forskrift/2009-07-28-1031/§2-8" data-name="§2-8" id="kapittel-2-paragraf-8"><h3 class="legalArticleHeader"><span class="legalArticleValue">§ 2-8</span>. <span class="legalArticleTitle">(Støyende arbeid o.l.)</span></h3><article class="legalP" id="kapittel-2-paragraf-8-ledd-1">Havneadministrasjonen kan forby rustbanking eller annet støyende arbeide på fartøyer i havnedistriktet.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2009-07-28-1031/KAPITTEL_3"><h2>Kap. III. Bruk av kommunens havnearealer og havneanlegg</h2><article class="legalArticle" data-lovdata-URL="LTI/forskrift/2009-07-28-1031/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">(Virkeområde med definisjon)</span></h3><article class="legalP" id="kapittel-3-paragraf-1-ledd-1">Bestemmelsene i dette kapittel gjelder havnearealer og havneanlegg som eies eller disponeres av Longyearbyen lokalstyre eller av selskap og sammenslutning der lokalstyret eier 50&#xa0;% eller mer, her benevnt lokalstyrets havnearealer og havneanlegg. Som havnearealer og havneanlegg regnes enhver bygning, innretning eller land- og sjøareale som brukes til havneformål.</article></article><article class="legalArticle" data-lovdata-URL="LTI/forskrift/2009-07-28-1031/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">(Adgang til kommunens havnearealer og havneanlegg)</span></h3><article class="legalP" id="kapittel-3-paragraf-2-ledd-1">Havneadministrasjonen kan begrense eller forby adgangen til lokalstyrets havnearealer og havneanlegg.</article></article><article class="legalArticle" data-lovdata-URL="LTI/forskrift/2009-07-28-1031/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">(Bruk av kommunens havnearealer og havneanlegg)</span></h3><article class="legalP" id="kapittel-3-paragraf-3-ledd-1">Enhver må rette seg etter de bestemmelser og pålegg som havneadministrasjonen gir i forbindelse med bruken av lokalstyrets havnearealer og havneanlegg.</article><article class="legalP" id="kapittel-3-paragraf-3-ledd-2">Lokalstyrets havnearealer og havneanlegg må ikke uten havneadministrasjonens tillatelse brukes til virksomheter som faller utenom havnens normale aktiviteter.</article></article><article class="legalArticle" data-lovdata-URL="LTI/forskrift/2009-07-28-1031/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">(Handel, fabrikkdrift, lagring o.l.)</span></h3><article class="legalP" id="kapittel-3-paragraf-4-ledd-1">Lokalstyrets havnearealer og havneanlegg må ikke uten tillatelse fra havneadministrasjonen brukes til handel, produksjon, auksjoner, omsetningsvirksomhet, lagring av varer o.l.</article><article class="legalP" id="kapittel-3-paragraf-4-ledd-2">Likeledes må ikke lokalstyrets havnearealer brukes til frilufts tilstelninger o.l. som opptar stor plass eller medfører sammenstimling av mennesker, uten tillatelse fra havneadministrasjonen.</article></article><article class="legalArticle" data-lovdata-URL="LTI/forskrift/2009-07-28-1031/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">(Lossing, lasting og transport)</span></h3><article class="legalP" id="kapittel-3-paragraf-5-ledd-1">Lossing, lasting og transport må skje forsvarlig slik at lokalstyrets havnearealer og havneanlegg ikke påføres skader. Varer må ikke slepes på kai uten bruk av ruller eller traller og heller ikke styrtes fra kjøretøy, jernbanevogn eller fartøy uten forsvarlig underlag.</article></article><article class="legalArticle" data-lovdata-URL="LTI/forskrift/2009-07-28-1031/§3-6" data-name="§3-6" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">(Tungt godshåndteringsutstyr)</span></h3><article class="legalP" id="kapittel-3-paragraf-6-ledd-1">Ved bruk av tungt godshåndteringsutstyr må grensene for belastning bestemt for arealet eller anlegget ikke overskrides.</article></article><article class="legalArticle" data-lovdata-URL="LTI/forskrift/2009-07-28-1031/§3-7" data-name="§3-7" id="kapittel-3-paragraf-7"><h3 class="legalArticleHeader"><span class="legalArticleValue">§ 3-7</span>. <span class="legalArticleTitle">(Frist for utførelse av laste- og lossearbeid)</span></h3><article class="legalP" id="kapittel-3-paragraf-7-ledd-1">Havneadministrasjonen kan fastsette en rimelig frist for når lasting eller lossing skal være ferdig utført.</article></article><article class="legalArticle" data-lovdata-URL="LTI/forskrift/2009-07-28-1031/§3-8" data-name="§3-8" id="kapittel-3-paragraf-8"><h3 class="legalArticleHeader"><span class="legalArticleValue">§ 3-8</span>. <span class="legalArticleTitle">(Lagring av losse- og lastemateriell)</span></h3><article class="legalP" id="kapittel-3-paragraf-8-ledd-1">Losse-, laste- og transportmateriell skal etter bruk fjernes eller settes bort på det sted havneadministrasjonen anviser.</article></article><article class="legalArticle" data-lovdata-URL="LTI/forskrift/2009-07-28-1031/§3-9" data-name="§3-9" id="kapittel-3-paragraf-9"><h3 class="legalArticleHeader"><span class="legalArticleValue">§ 3-9</span>. <span class="legalArticleTitle">(Oppbevaring av varer o.l.)</span></h3><article class="legalP" id="kapittel-3-paragraf-9-ledd-1">Intet må opplegges på lokalstyrets kaier, lager eller arealer uten havneadministrasjonens tillatelse. Varer som tillates opplagt, skal oppta minst mulig areal. Disse må ikke komme nærmere kaikant enn 1 meter og nærmere kran eller jernbanespor enn 1,4 meter. Adkomsten til lager, fartøyer, fortøyningsinnretninger, innretninger av betydning for sikkerheten eller landingstrapper må ikke sperres.</article><article class="legalP" id="kapittel-3-paragraf-9-ledd-2">Varer o.l. skal fjernes snarest mulig etter endt lossing og senest innen 48 timer, hvis havneadministrasjonen ikke tillater dem opplagt i lengre tid. Havneadministrasjonen kan flytte varene for eierens regning og risiko, når forholdene gjør det nødvendig.</article><article class="legalP" id="kapittel-3-paragraf-9-ledd-3">Lokalstyret er ikke forpliktet til å inngjerde eller føre tilsyn med opplagte varer på sine kaier, lager eller arealer.</article></article><article class="legalArticle" data-lovdata-URL="LTI/forskrift/2009-07-28-1031/§3-10" data-name="§3-10" id="kapittel-3-paragraf-10"><h3 class="legalArticleHeader"><span class="legalArticleValue">§ 3-10</span>. <span class="legalArticleTitle">(Ut- eller ompakking av varer)</span></h3><article class="legalP" id="kapittel-3-paragraf-10-ledd-1">Utpakking eller ompakking, bearbeiding o.l. som forurenser eller er til hinder for ferdselen eller arbeidet i havnen, er ikke tillatt på lokalstyrets havnearealer og havneanlegg uten tillatelse fra havneadministrasjonen.</article></article><article class="legalArticle" data-lovdata-URL="LTI/forskrift/2009-07-28-1031/§3-11" data-name="§3-11" id="kapittel-3-paragraf-11"><h3 class="legalArticleHeader"><span class="legalArticleValue">§ 3-11</span>. <span class="legalArticleTitle">(Fjerning av avfall)</span></h3><article class="legalP" id="kapittel-3-paragraf-11-ledd-1">Den som har benyttet havnearealer eller havneanlegg til lossing eller lasting, plikter å fjerne avfall, emballasje, rester av last o.l. så snart som mulig etter at lossing eller lasting er avsluttet og senest innen arbeidstidens slutt eller til den tid havneadministrasjonen bestemmer. Avfall mv. må kun anbringes på anvist sted.</article></article><article class="legalArticle" data-lovdata-URL="LTI/forskrift/2009-07-28-1031/§3-12" data-name="§3-12" id="kapittel-3-paragraf-12"><h3 class="legalArticleHeader"><span class="legalArticleValue">§ 3-12</span>. <span class="legalArticleTitle">(Fjerning av kjøretøy)</span></h3><article class="legalP" id="kapittel-3-paragraf-12-ledd-1">Kjøretøyer som er parkert i strid med parkeringsforbud eller på en slik måte at det er til ulempe for havnevirksomheten, kan fjernes av havneadministrasjonen for eierens regning og risiko.</article></article><article class="legalArticle" data-lovdata-URL="LTI/forskrift/2009-07-28-1031/§3-13" data-name="§3-13" id="kapittel-3-paragraf-13"><h3 class="legalArticleHeader"><span class="legalArticleValue">§ 3-13</span>. <span class="legalArticleTitle">(Varsel om skade)</span></h3><article class="legalP" id="kapittel-3-paragraf-13-ledd-1">Den som har forårsaket skade på lokalstyrets havnearealer, havneanlegg eller innretninger, plikter snarest mulig å melde dette til havneadministrasjonen.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2009-07-28-1031/KAPITTEL_4"><h2>Kap. IV. Forskjellige bestemmelser</h2><article class="legalArticle" data-lovdata-URL="LTI/forskrift/2009-07-28-1031/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">(Vrak mv. som kan volde fare eller skade)</span></h3><article class="legalP" id="kapittel-4-paragraf-1-ledd-1">Vrak, synkeferdige fartøyer eller gjenstander som kan volde fare eller skade, må ikke føres inn i havnedistriktet uten etter tillatelse fra havneadministrasjonen.</article></article><article class="legalArticle" data-lovdata-URL="LTI/forskrift/2009-07-28-1031/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">(Sikring av fartøyer og gjenstander)</span></h3><article class="legalP" id="kapittel-4-paragraf-2-ledd-1">Fartøyer og gjenstander må sikres slik at de ikke kan komme i drift eller på annen måte volde fare eller skade. Dersom fare eller skade likevel skulle oppstå, plikter eieren eller den ansvarlige straks å iverksette nødvendige tiltak for å hindre eller begrense faren eller skaden.</article></article><article class="legalArticle" data-lovdata-URL="LTI/forskrift/2009-07-28-1031/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">(Bruk av offentlige arealer til plassering av fartøyer m.m.)</span></h3><article class="legalP" id="kapittel-4-paragraf-3-ledd-1">Uten tillatelse fra havneadministrasjonen må fartøyer eller gjenstander ikke plasseres på lokalstyrets havneanlegg og havnearealer. Det samme gjelder for plassering på andre av lokalstyrets arealer og offentlige arealer med mindre plasseringen er kortvarig.</article></article><article class="legalArticle" data-lovdata-URL="LTI/forskrift/2009-07-28-1031/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">(Overlastede fartøyer)</span></h3><article class="legalP" id="kapittel-4-paragraf-4-ledd-1">Havneadministrasjonen kan nekte overlastede eller ikke sjødyktige fartøyer å forlate kai eller fortøyning, samt beordre slike fartøyer til nærmeste land eller kai.</article></article><article class="legalArticle" data-lovdata-URL="LTI/forskrift/2009-07-28-1031/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">(Passering av flytende arbeidsredskaper m.m)</span></h3><article class="legalP" id="kapittel-4-paragraf-5-ledd-1">Ved passering av mudderapparater, dykker- og arbeidsprammer, flåter o.l., eller hvor det pågår anleggsarbeide i og ved sjøen, skal det vises særlig aktsomhet. Passerende må om nødvendig holde godt unna og redusere hastigheten til minste styrefart slik at det ikke oppstår bølgeslag eller annen fare for skade.</article></article><article class="legalArticle" data-lovdata-URL="LTI/forskrift/2009-07-28-1031/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">(Isbryting)</span></h3><article class="legalP" id="kapittel-4-paragraf-6-ledd-1">Utenfor de alminnelige benyttede skipsleiene, må ingen bryte råk eller lage annen åpning i isen som kan volde fare eller ulempe, uten at det er innhentet tillatelse fra havneadministrasjonen.</article><article class="legalP" id="kapittel-4-paragraf-6-ledd-2">Havneadministrasjonen avgjør hva som kan regnes som alminnelig benyttet skipslei.</article></article><article class="legalArticle" data-lovdata-URL="LTI/forskrift/2009-07-28-1031/§4-7" data-name="§4-7" id="kapittel-4-paragraf-7"><h3 class="legalArticleHeader"><span class="legalArticleValue">§ 4-7</span>. <span class="legalArticleTitle">(Dykkerarbeid m.m.)</span></h3><article class="legalP" id="kapittel-4-paragraf-7-ledd-1">Dykkerarbeid skal ikke finne sted uten etter tillatelse fra havneadministrasjonen.</article><article class="legalP" id="kapittel-4-paragraf-7-ledd-2">Dykkerarbeid skal markeres med det internasjonale signalflagg «A» eller med tilsvarende merket skjerm. Om natten skal markeringen være belyst.</article><article class="legalP" id="kapittel-4-paragraf-7-ledd-3">Bestemmelsen gjelder ikke der dykking av sikkerhetsmessige årsaker eller for å berge verdier, må skje før tillatelse er gitt. I slike tilfeller skal det snarest mulig foretas merking som nevnt i denne bestemmelsens annet ledd, og gis melding til havneadministrasjonen om dykkingen.</article></article><article class="legalArticle" data-lovdata-URL="LTI/forskrift/2009-07-28-1031/§4-8" data-name="§4-8" id="kapittel-4-paragraf-8"><h3 class="legalArticleHeader"><span class="legalArticleValue">§ 4-8</span>. <span class="legalArticleTitle">(Bruk av eksplosive varer)</span></h3><article class="legalP" id="kapittel-4-paragraf-8-ledd-1">Eksplosive varer skal ikke brukes før det er gitt tillatelse fra havneadministrasjonen.</article></article></section><section class="section" data-name="kapV" id="kapittel-5" data-lovdata-URL="LTI/forskrift/2009-07-28-1031/KAPITTEL_5"><h2>Kap. V. Supplerende bestemmelser</h2><article class="legalArticle" data-lovdata-URL="LTI/forskrift/2009-07-28-1031/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">(Forbud mot bruk av sidepropell)</span></h3></article><article class="legalArticle" data-lovdata-URL="LTI/forskrift/2009-07-28-1031/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">(Ferje- og fløttmannstrafikk)</span></h3></article><article class="legalArticle" data-lovdata-URL="LTI/forskrift/2009-07-28-1031/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">(Registrering av slepebåter, lektere o.l.)</span></h3><article class="legalP" id="kapittel-5-paragraf-3-ledd-1">Den som disponerer losjiskip, lektere, slepebåter, vannbåter, bunkersbåter, verkstedbåter eller produksjonsfartøyer som bare skal anvendes innenfor havnedistriktet skal, innen utgangen av januar hvert år, melde fra til havneadministrasjonen for registrering og gi de opplysninger havneadministrasjonen ber om. Fartøyer av denne art som tas i bruk innen havnedistriktet i løpet av året, skal innen 8 dager etter at de er tatt i bruk meldes til havneadministrasjonen.</article><article class="legalP" id="kapittel-5-paragraf-3-ledd-2">Dersom fartøy nevnt i foregående ledd ikke er påført registreringsnummer, kan det tildeles et nummer av havneadministrasjonen som også bestemmer hvordan nummeret skal påføres fartøyet. Det registeret havneadministrasjonen fører etter denne bestemmelse skal være offentlig.</article></article><article class="legalArticle" data-lovdata-URL="LTI/forskrift/2009-07-28-1031/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">(Passering av broer, kanaler mv.)</span></h3></article><article class="legalArticle" data-lovdata-URL="LTI/forskrift/2009-07-28-1031/§5-5" data-name="§5-5" id="kapittel-5-paragraf-5"><h3 class="legalArticleHeader"><span class="legalArticleValue">§ 5-5</span>. <span class="legalArticleTitle">(Tillatelse til anlegg og innretninger)</span></h3><article class="legalP" id="kapittel-5-paragraf-5-ledd-1">Ingen må innenfor havnedistriktet legge ut faste eller flytende anlegg eller innretninger slik som f.eks. flåter, kiosker, husbåter, losjiskip, fortøyningsinnretninger, merker, bøyer o.l. uten etter tillatelse fra havneadministrasjonen. Dette gjelder ikke dersom tiltaket er kortvarig og ikke vil være til ulempe for ferdselen eller andre brukere av området.</article></article><article class="legalArticle" data-lovdata-URL="LTI/forskrift/2009-07-28-1031/§5-6" data-name="§5-6" id="kapittel-5-paragraf-6"><h3 class="legalArticleHeader"><span class="legalArticleValue">§ 5-6</span>. <span class="legalArticleTitle">(Vesentlige hindringer eller ulemper for ferdselen)</span></h3><article class="legalP" id="kapittel-5-paragraf-6-ledd-1">Når bruk av farvann kan skape vesentlige hindringer eller ulemper for den alminnelige ferdsel, skal det gis melding til havneadministrasjonen om bruken senest 24 timer før den iverksettes.</article><article class="legalP" id="kapittel-5-paragraf-6-ledd-2">Havneadministrasjonen kan kreve at bruken ikke må skje uten tillatelse.</article></article><article class="legalArticle" data-lovdata-URL="LTI/forskrift/2009-07-28-1031/§5-7" data-name="§5-7" id="kapittel-5-paragraf-7"><h3 class="legalArticleHeader"><span class="legalArticleValue">§ 5-7</span>. <span class="legalArticleTitle">(Arrangementer)</span></h3><article class="legalP" id="kapittel-5-paragraf-7-ledd-1">Arrangør eller ansvarlig for regattaer, båtstevner, fritidsbåtsamlinger eller andre arrangementer som kan være til ulempe for nyttetrafikken skal hvis mulig senest 24 timer før arrangementets begynnelse gi melding til havneadministrasjonen.</article><article class="legalP" id="kapittel-5-paragraf-7-ledd-2">Havneadministrasjonen kan kreve at arrangementet ikke må skje uten tillatelse.</article></article><article class="legalArticle" data-lovdata-URL="LTI/forskrift/2009-07-28-1031/§5-8" data-name="§5-8" id="kapittel-5-paragraf-8"><h3 class="legalArticleHeader"><span class="legalArticleValue">§ 5-8</span>. <span class="legalArticleTitle">(Dykking)</span></h3></article><article class="legalArticle" data-lovdata-URL="LTI/forskrift/2009-07-28-1031/§5-9" data-name="§5-9" id="kapittel-5-paragraf-9"><h3 class="legalArticleHeader"><span class="legalArticleValue">§ 5-9</span>. <span class="legalArticleTitle">(Motorisert ferdsel)</span></h3></article><article class="legalArticle" data-lovdata-URL="LTI/forskrift/2009-07-28-1031/§5-10" data-name="§5-10" id="kapittel-5-paragraf-10"><h3 class="legalArticleHeader"><span class="legalArticleValue">§ 5-10</span>. <span class="legalArticleTitle">(Luftputefartøyer)</span></h3></article><article class="legalArticle" data-lovdata-URL="LTI/forskrift/2009-07-28-1031/§5-11" data-name="§5-11" id="kapittel-5-paragraf-11"><h3 class="legalArticleHeader"><span class="legalArticleValue">§ 5-11</span>. <span class="legalArticleTitle">(Seilbrett)</span></h3></article><article class="legalArticle" data-lovdata-URL="LTI/forskrift/2009-07-28-1031/§5-12" data-name="§5-12" id="kapittel-5-paragraf-12"><h3 class="legalArticleHeader"><span class="legalArticleValue">§ 5-12</span>. <span class="legalArticleTitle">(Luftfartøyer)</span></h3></article><article class="legalArticle" data-lovdata-URL="LTI/forskrift/2009-07-28-1031/§5-13" data-name="§5-13" id="kapittel-5-paragraf-13"><h3 class="legalArticleHeader"><span class="legalArticleValue">§ 5-13</span>. <span class="legalArticleTitle">(Opplag)</span></h3><article class="legalP" id="kapittel-5-paragraf-13-ledd-1">Fartøyer med største lengde over 20 meter, og som skal ligge i opplag i over en måned, skal meldes til havneadministrasjonen, som kan kreve at opplag ikke kan skje uten tillatelse.</article><article class="legalP" id="kapittel-5-paragraf-13-ledd-2">Havneadministrasjonen kan forlange et opplagt fartøy flyttet eller fjernet.</article><article class="legalP" id="kapittel-5-paragraf-13-ledd-3">Denne forskrift gjelder ikke fartøyer som omfattes av statlige forskrifter om opplag.</article></article><article class="legalArticle" data-lovdata-URL="LTI/forskrift/2009-07-28-1031/§5-14" data-name="§5-14" id="kapittel-5-paragraf-14"><h3 class="legalArticleHeader"><span class="legalArticleValue">§ 5-14</span>. <span class="legalArticleTitle">(Forbud mot visse typer motorisert ferdsel)</span></h3></article></section><section class="section" data-name="kapVI" id="kapittel-6" data-lovdata-URL="LTI/forskrift/2009-07-28-1031/KAPITTEL_6"><h2>Kap. VI. Avsluttende bestemmelser</h2><article class="legalArticle" data-lovdata-URL="LTI/forskrift/2009-07-28-1031/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">(Opphevelse)</span></h3><article class="legalP" id="kapittel-6-paragraf-1-ledd-1">Fra det tidspunkt forskriften her trer i kraft oppheves tidligere forskrifter gitt i medhold av lov 24. juni 1933 nr. 8 om havnevesenet § 8 bokstav b og § 56.</article></article><article class="legalArticle" data-lovdata-URL="LTI/forskrift/2009-07-28-1031/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">(Overgangsbestemmelser)</span></h3><article class="legalP" id="kapittel-6-paragraf-2-ledd-1">Tiltak det kreves tillatelse til etter disse forskrifter, og som allerede var foretatt uten tillatelse etter tidligere gjeldende lovgivning og forskrifter, kan kreves omgjort med 3 måneders varsel. Dersom det ikke er mulig å varsle eieren av anlegg eller innretning, kan disse fjernes uten varsel.</article></article></section></main></body></html>