<!DOCTYPE html><html lang="no"><head><title>Forskrift om IT-standarder i offentlig forvaltning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-09-25-1222</dd><dt class="dokid">DokumentID</dt><dd class="dokid">LTI/forskrift/2009-09-25-1222</dd><dt class="ministry">Departement</dt><dd class="ministry"><ul><li>Fornyings- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 10 s 1764</dd><dt class="dateInForce">I kraft fra</dt><dd class="dateInForce">2010-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1967-02-10/§15a</li></ul></dd><dt class="dateOfPublication">Kunngjort</dt><dd class="dateOfPublication">2009-10-02 13:50</dd><dt class="journalNumber">Journalnummer</dt><dd class="journalNumber">2009-0917</dd><dt class="titleShort">Korttittel</dt><dd class="titleShort">Forskrift om IT-standarder i forvaltningen</dd><dt class="title">Tittel</dt><dd class="title">Forskrift om IT-standarder i offentlig forvaltning</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 25. september 2009 med hjemmel i lov 10. februar 1967 om behandlingsmåten i forvaltningssaker (forvaltningsloven) § 15a. Fremmet av Fornyings- og administrasjonsdepartementet.</dd><dt class="refid">RefID</dt><dd class="refid">forskrift/2009-09-25-1222</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om IT-standarder i offentlig forvaltning<ul class="tocSubUl"><li>§ 1. Formål og anvendelsesområde</li><li>§ 2. Begreper</li><li>§ 3. Prosess, endringer, mv.</li><li>§ 4. Obligatoriske standarder</li><li>§ 5. Frist for å tilpasse seg spesifiserte obligatoriske standarder</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2009-09-25-1222" id="dokument"><h1>Forskrift om IT-standarder i offentlig forvaltning</h1><article class="legalArticle" data-lovdata-URL="LTI/forskrift/2009-09-25-1222/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og anvendelsesområde</span></h2><article class="legalP" id="paragraf-1-ledd-1">Forskriftens formål er å bidra til at ethvert organ for stat eller kommune (jf. forvaltningsloven § 1 første punktum), tar i bruk IT-standarder som legger til rette for og fremmer elektronisk samhandling mellom offentlige virksomheter og mellom offentlig sektor og samfunnet for øvrig.</article><article class="legalP" id="paragraf-1-ledd-2">Forskriften kan omfatte tekniske, semantiske og organisatoriske standarder.</article></article><article class="legalArticle" data-lovdata-URL="LTI/forskrift/2009-09-25-1222/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Begreper</span></h2><article class="legalP" id="paragraf-2-ledd-1">I forskriften her menes med:<ul class="defaultList"><li data-li-identifier="1." data-name="1."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>standard:</i> normative dokumenter, herunder også spesifikasjoner, retningslinjer og veiledninger</article></article></li><li data-li-identifier="2." data-name="2."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>dokument:</i> en logisk avgrenset informasjonsmengde som er lagret på et medium for senere lesing, lytting, framføring, overføring eller lignende</article></article></li><li data-li-identifier="3." data-name="3."><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>publisering av dokumenter:</i> tilgjengeliggjøring av dokumenter for allmenheten eller en større målgruppe utenfor den virksomheter som publiserer dokumentene</article></article></li><li data-li-identifier="4." data-name="4."><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1"><i>forvaltningsstandard:</i> nærmere angitte krav, anbefalinger eller retningslinjer gitt av en relevant myndighet om at visse standarder skal legges til grunn for hele eller større deler av forvaltningen</article></article></li><li data-li-identifier="5." data-name="5."><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1"><i>teknisk standard:</i> standarder for hvordan IKT-systemer skal være utformet, herunder også brukergrensesnitt og grensesnitt mot andre IKT-systemer</article></article></li><li data-li-identifier="6." data-name="6."><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1"><i>semantisk standard (menings- eller fortolkningsmessig standard):</i> standarder som klargjør det betydningsmessige innholdet av data</article></article></li><li data-li-identifier="7." data-name="7."><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1"><i>organisatorisk standard:</i> standarder som klargjør organisatoriske, rollemessige, prosessuelle eller avtalemessige forhold mellom samhandlende parter</article></article></li><li data-li-identifier="8." data-name="8."><article class="listArticle" id="paragraf-2-ledd-1-punkt-8"><article class="legalP" id="paragraf-2-ledd-1-punkt-8-ledd-1"><i>standardiseringsrådet:</i> rådgivende organ nedsatt av Fornyings- og administrasjonsdepartementet. Rådet er bredt sammensatt og har representasjon fra både statlig, fylkeskommunal og kommunal sektor.</article></article></li></ul><p class="leddfortsettelse">Standardiseringsrådet har en rolle som tilrettelegger og pådriver for systematisk bruk av IT-standarder i offentlig sektor. Rådet skal gi anbefaling til Fornyings- og administrasjonsdepartementet om hvilke IT-standarder som bør legges til grunn i forvaltningen. Rådet skal primært beskjeftige seg med standarder som har relevans for en stor bredde av offentlige aktører.</p></article></article><article class="legalArticle" data-lovdata-URL="LTI/forskrift/2009-09-25-1222/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Prosess, endringer, mv.</span></h2><ul class="defaultList"><li data-li-identifier="(1)" data-name="(1)"><article class="listArticle" id="paragraf-3-punkt-1"><article class="legalP" id="paragraf-3-punkt-1-ledd-1">Obligatoriske standarder fastsettes av FAD. Standardiseringsrådet skal behandle konkrete forslag til slike standarder i henhold til fastsatte retningslinjer for rådet.</article></article></li><li data-li-identifier="(2)" data-name="(2)"><article class="listArticle" id="paragraf-3-punkt-2"><article class="legalP" id="paragraf-3-punkt-2-ledd-1">Øvrige retningslinjer og forslag til standarder skal publiseres på Standardiseringsrådets hjemmeside og skal være tilgjengelig gjennom www.regjeringen.no.</article></article></li></ul></article><article class="legalArticle" data-lovdata-URL="LTI/forskrift/2009-09-25-1222/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Obligatoriske standarder</span></h2><article class="legalP" id="paragraf-4-ledd-1">Når dokumenter beregnet for lesing skal publiseres på offentlige Internett-sider, gjelder følgende obligatoriske krav om de tekniske standardene som skal benyttes:<ul class="defaultList"><li data-li-identifier="(1)" data-name="(1)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">Ved publisering av ferdigstilte dokumenter skal det benyttes <ul class="defaultList"><li data-li-identifier="a." data-name="a."><article class="listArticle" id="paragraf-4-ledd-1-punkt-1-ledd-1-punkt-1"><article class="legalP" id="paragraf-4-ledd-1-punkt-1-ledd-1-punkt-1-ledd-1">HyperText Markup Language, HTML 4.01/Extensible HyperText Markup Language, XHTML 1.0, eller</article></article></li><li data-li-identifier="b." data-name="b."><article class="listArticle" id="paragraf-4-ledd-1-punkt-1-ledd-1-punkt-2"><article class="legalP" id="paragraf-4-ledd-1-punkt-1-ledd-1-punkt-2-ledd-1">Portable Document Format (PDF), versjon PDF/A-1 (ISO 19005-1:2005), PDF 1.4, PDF 1.5, PDF 1.6 eller PDF 1.7 (ISO 32000-1:2008)</article></article></li></ul></article></article></li><li data-li-identifier="(2)" data-name="(2)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">Ved publisering av dokumenter som skal kunne bearbeides videre, skal det benyttes Open Document Format (ODF), versjon 1.1 (OASIS, 1.2.2007).</article></article></li></ul><p class="leddfortsettelse">Det er anledning til å publisere et dokument i andre formater i tillegg til dem som er spesifisert ovenfor.</p></article><article class="legalP" id="paragraf-4-ledd-2">Offentlige nettsider skal tilfredsstille kravene i forskriften her ved publisering av nye dokumenter på nettsider fra og med 1. januar 2010, og på alle tidligere publiserte dokumenter innen 1. januar 2014.</article></article><article class="legalArticle" data-lovdata-URL="LTI/forskrift/2009-09-25-1222/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Frist for å tilpasse seg spesifiserte obligatoriske standarder</span></h2><article class="legalP" id="paragraf-5-ledd-1">Frist for å tilfredsstille kravene i forskriften her angående bruk av obligatoriske standarder er fastsatt i tilknytning til hver enkelt standard og fremgår av § 4.</article></article><article class="legalArticle" data-lovdata-URL="LTI/forskrift/2009-09-25-1222/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Forskriften trer i kraft 1. januar 2010.</article></article></main></body></html>