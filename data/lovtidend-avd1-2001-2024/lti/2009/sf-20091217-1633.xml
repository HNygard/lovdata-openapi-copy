<!DOCTYPE html><html lang="no"><head><title>Forskrift om krav til melding for fartøy over 300 bruttotonn og fartøy som transporterer farlig eller forurensende last</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-12-17-1633</dd><dt class="dokid">DokumentID</dt><dd class="dokid">LTI/forskrift/2009-12-17-1633</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 14 s 2263</dd><dt class="dateInForce">I kraft fra</dt><dd class="dateInForce">2010-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-06-16-727</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2009-04-17-19/§22</li></ul></dd><dt class="dateOfPublication">Kunngjort</dt><dd class="dateOfPublication">2009-12-22 14:40</dd><dt class="journalNumber">Journalnummer</dt><dd class="journalNumber">2009-1259</dd><dt class="titleShort">Korttittel</dt><dd class="titleShort">Forskrift om melding ved transport av farlig last</dd><dt class="title">Tittel</dt><dd class="title">Forskrift om krav til melding for fartøy over 300 bruttotonn og fartøy som transporterer farlig eller forurensende last</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 17. desember 2009 med hjemmel i lov 17. april 2009 nr. 19 om havner og farvann § 22. <br /><strong>EØS-henvisninger:</strong> EØS-avtalen vedlegg XIII nr. 55a (direktiv 1993/75/EØF endret ved direktiv 2002/59/EF).</dd><dt class="refid">RefID</dt><dd class="refid">forskrift/2009-12-17-1633</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om krav til melding for fartøy over 300 bruttotonn og fartøy som transporterer farlig eller forurensende last<ul class="tocSubUl"><li>§ 1. Virkeområde</li><li>§ 2. Forholdet til annen lovgivning</li><li>§ 3. Definisjoner</li><li>§ 4. Ankomstmelding fra fartøy over 300 bruttotonn</li><li>§ 5. Avgangsmelding fra fartøy med farlig eller forurensende last</li><li>§ 6. Ankomstmelding fra fartøy med farlig eller forurensende last som kommer fra havn utenfor EØS-området</li><li>§ 7. Unntak fra meldeplikt</li><li>§ 8. Kontaktpunkt mv.</li><li>§ 9. Ikrafttredelse</li><li>Vedlegg I</li></ul></li></ul></dd></dl></header><main class="documentBody" data-lovdata-URL="LTI/forskrift/2009-12-17-1633" id="dokument"><h1>Forskrift om krav til melding for fartøy over 300 bruttotonn og fartøy som transporterer farlig eller forurensende last</h1><article class="legalArticle" data-lovdata-URL="LTI/forskrift/2009-12-17-1633/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for fartøy med bruttotonnasje på 300 bruttotonn eller mer og fartøy, uansett størrelse, som transporterer farlig eller forurensende last i bulk eller i emballert form. Farlig eller forurensende gods eller utstyr til bruk om bord i fartøyet betraktes ikke som farlig eller forurensende last etter denne forskriften.</article><article class="legalP" id="paragraf-1-ledd-2">Fartøy som har 5000 metriske tonn eller mer med bunkersolje og/eller smøreolje til bruk om bord, betraktes som et fartøy som fører farlig eller forurensende last etter denne forskriften.</article><article class="legalP" id="paragraf-1-ledd-3">Forskriften får ikke anvendelse på:<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-3-punkt-1"><article class="legalP" id="paragraf-1-ledd-3-punkt-1-ledd-1">krigsfartøy og fartøy under militær kommando</article></article></li><li data-li-identifier="b)" data-name="b)"><article class="listArticle" id="paragraf-1-ledd-3-punkt-2"><article class="legalP" id="paragraf-1-ledd-3-punkt-2-ledd-1">offentlige fartøy som brukes til ikke-kommersielle formål</article></article></li><li data-li-identifier="c)" data-name="c)"><article class="listArticle" id="paragraf-1-ledd-3-punkt-3"><article class="legalP" id="paragraf-1-ledd-3-punkt-3-ledd-1">fiskefartøy, fritidsfartøy og historiske fartøy under 45 meter.</article></article></li></ul></article></article><article class="legalArticle" data-lovdata-URL="LTI/forskrift/2009-12-17-1633/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forholdet til annen lovgivning</span></h2><article class="legalP" id="paragraf-2-ledd-1">Bestemmelsene i denne forskriften gjør ingen endring i plikten til å gi melding etter andre forskrifter fastsatt i medhold av lov 17. april 2009 nr. 19 om havner og farvann eller i annen lovgivning.</article></article><article class="legalArticle" data-lovdata-URL="LTI/forskrift/2009-12-17-1633/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><ul class="defaultList"><li data-li-identifier="a)" data-name="a)"><article class="listArticle" id="paragraf-3-punkt-1"><article class="legalP" id="paragraf-3-punkt-1-ledd-1"><i>Operatører:</i> Fartøyets reder eller den som forestår fartøyets drift.</article></article></li><li data-li-identifier="b)" data-name="b)"><article class="listArticle" id="paragraf-3-punkt-2"><article class="legalP" id="paragraf-3-punkt-2-ledd-1"><i>Fartøy:</i> Ethvert sjøgående fartøy.</article></article></li><li data-li-identifier="c)" data-name="c)"><article class="listArticle" id="paragraf-3-punkt-3"><article class="legalP" id="paragraf-3-punkt-3-ledd-1"><i>Farlig last:</i> <ul class="defaultList"><li data-li-identifier="-" data-name="-"><article class="listArticle" id="paragraf-3-punkt-3-ledd-1-punkt-1"><article class="legalP" id="paragraf-3-punkt-3-ledd-1-punkt-1-ledd-1">last oppført i IMDG-koden, herunder også radioaktive materialer som definert i INF-regelverket</article></article></li><li data-li-identifier="-" data-name="-"><article class="listArticle" id="paragraf-3-punkt-3-ledd-1-punkt-2"><article class="legalP" id="paragraf-3-punkt-3-ledd-1-punkt-2-ledd-1">last oppført i kapittel 17 i IBC-regelverket</article></article></li><li data-li-identifier="-" data-name="-"><article class="listArticle" id="paragraf-3-punkt-3-ledd-1-punkt-3"><article class="legalP" id="paragraf-3-punkt-3-ledd-1-punkt-3-ledd-1">last oppført i kapittel 19 i IGC-regelverket</article></article></li><li data-li-identifier="-" data-name="-"><article class="listArticle" id="paragraf-3-punkt-3-ledd-1-punkt-4"><article class="legalP" id="paragraf-3-punkt-3-ledd-1-punkt-4-ledd-1">faste stoffer som er oppført i BC-regelverkets tillegg B</article></article></li><li data-li-identifier="-" data-name="-"><article class="listArticle" id="paragraf-3-punkt-3-ledd-1-punkt-5"><article class="legalP" id="paragraf-3-punkt-3-ledd-1-punkt-5-ledd-1">gods som ved transport omfattes av særlige forholdsregler i henhold til nr. 1.1.3 i IBC-regelverket eller nr. 1.1.6 i IGC-regelverket.</article></article></li></ul></article></article></li><li data-li-identifier="d)" data-name="d)"><article class="listArticle" id="paragraf-3-punkt-4"><article class="legalP" id="paragraf-3-punkt-4-ledd-1"><i>Forurensende last:</i> <ul class="defaultList"><li data-li-identifier="-" data-name="-"><article class="listArticle" id="paragraf-3-punkt-4-ledd-1-punkt-1"><article class="legalP" id="paragraf-3-punkt-4-ledd-1-punkt-1-ledd-1">oljer som definert i vedlegg I til MARPOL-konvensjonen</article></article></li><li data-li-identifier="-" data-name="-"><article class="listArticle" id="paragraf-3-punkt-4-ledd-1-punkt-2"><article class="legalP" id="paragraf-3-punkt-4-ledd-1-punkt-2-ledd-1">skadelige flytende stoffer som definert i vedlegg II til MARPOL-konvensjonen</article></article></li><li data-li-identifier="-" data-name="-"><article class="listArticle" id="paragraf-3-punkt-4-ledd-1-punkt-3"><article class="legalP" id="paragraf-3-punkt-4-ledd-1-punkt-3-ledd-1">skadelige stoffer som definert i vedlegg III til MARPOL-konvensjonen.</article></article></li></ul></article></article></li><li data-li-identifier="e)" data-name="e)"><article class="listArticle" id="paragraf-3-punkt-5"><article class="legalP" id="paragraf-3-punkt-5-ledd-1"><i>Historiske fartøy:</i> Alle typer historiske fartøy og kopier av dem, herunder fartøy som er konstruert for å fremme tradisjonelle ferdigheter og sjømannskap, som også tjener som levende kulturminner og som drives i samsvar med tradisjonelle prinsipper for sjømannskap og teknikk.</article></article></li><li data-li-identifier="f)" data-name="f)"><article class="listArticle" id="paragraf-3-punkt-6"><article class="legalP" id="paragraf-3-punkt-6-ledd-1"><i>MARPOL:</i> Den internasjonale konvensjon om hindring av forurensning fra skip (1973) og dens protokoll av 1978.</article></article></li><li data-li-identifier="g)" data-name="g)"><article class="listArticle" id="paragraf-3-punkt-7"><article class="legalP" id="paragraf-3-punkt-7-ledd-1"><i>IMDG-koden:</i> Den internasjonale kodeks for transport av farlig gods til sjøs.</article></article></li><li data-li-identifier="h)" data-name="h)"><article class="listArticle" id="paragraf-3-punkt-8"><article class="legalP" id="paragraf-3-punkt-8-ledd-1"><i>IBC-regelverket:</i> Den internasjonale sjøfartsorganisasjon (IMO)s regelverk for bygging og utrusting av skip som transporterer farlige kjemikalier i bulk.</article></article></li><li data-li-identifier="i)" data-name="i)"><article class="listArticle" id="paragraf-3-punkt-9"><article class="legalP" id="paragraf-3-punkt-9-ledd-1"><i>IGC-regelverket:</i> Den internasjonale sjøfartsorganisasjon (IMO)s regelverk for bygging og utrusting av skip som transporterer flytende gass i bulk.</article></article></li><li data-li-identifier="j)" data-name="j)"><article class="listArticle" id="paragraf-3-punkt-10"><article class="legalP" id="paragraf-3-punkt-10-ledd-1"><i>INF-regelverket:</i> Den internasjonale sjøfartsorganisasjon (IMO)s regelverk for sikkerhetsbestemmelser for transport av bestrålt nukleært brensel, plutonium og sterkt radioaktivt avfall i beholdere om bord på skip.</article></article></li><li data-li-identifier="k)" data-name="k)"><article class="listArticle" id="paragraf-3-punkt-11"><article class="legalP" id="paragraf-3-punkt-11-ledd-1"><i>BC-regelverket:</i> Den internasjonale sjøfartsorganisasjon (IMO)s regelverk for sikker transport av tørrlast i bulk.</article></article></li></ul></article><article class="legalArticle" data-lovdata-URL="LTI/forskrift/2009-12-17-1633/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ankomstmelding fra fartøy over 300 bruttotonn</span></h2><article class="legalP" id="paragraf-4-ledd-1">Fører av fartøy på 300 bruttotonn eller mer som er på vei til en havn i Norge skal sende opplysninger som nevnt i vedlegg I, nr. 1<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">minst 24 timer før ankomsten eller</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">senest når fartøyet avgår fra den foregående havn, hvis reisen er på under 24 timer eller</article></article></li><li data-li-identifier="c)" data-name="c)"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">så snart ankomsthavnen er kjent.</article></article></li></ul></article></article><article class="legalArticle" data-lovdata-URL="LTI/forskrift/2009-12-17-1633/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Avgangsmelding fra fartøy med farlig eller forurensende last</span></h2><article class="legalP" id="paragraf-5-ledd-1">Fører av fartøy, uansett størrelse, som går fra kai, ankringsplass eller fortøyningsinnretning i norsk territorialfarvann med farlig eller forurensende last, skal senest ved avgang gi opplysninger som nevnt i vedlegg I, nr. 2.</article></article><article class="legalArticle" data-lovdata-URL="LTI/forskrift/2009-12-17-1633/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ankomstmelding fra fartøy med farlig eller forurensende last som kommer fra havn utenfor EØS-området</span></h2><article class="legalP" id="paragraf-6-ledd-1">Fører av fartøy, uansett størrelse, som kommer fra en havn utenfor EØS-området med kurs for en norsk havn eller norsk territorialfarvann med farlig eller forurensende last, skal sende opplysninger som nevnt i vedlegg I, nr. 2, senest ved avgang fra lastehavnen eller så snart ankomsthavnen eller ankringsplass er kjent.</article></article><article class="legalArticle" data-lovdata-URL="LTI/forskrift/2009-12-17-1633/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Unntak fra meldeplikt</span></h2><article class="legalP" id="paragraf-7-ledd-1">Fartøy i innenriks rutefart kan unntas fra bestemmelsene i § 5 og § 6 dersom<ul class="defaultList"><li data-li-identifier="a)" data-name="a)"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">operatøren fører og ajourfører liste over fartøy som er omfattet av bestemmelsene og sender disse til Kystverket og</article></article></li><li data-li-identifier="b)" data-name="b)"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">den informasjon som nevnt i vedlegg I, nr. 2, til enhver tid kan sendes Kystverket på forespørsel. Den ansvarlige operatøren skal opprette et elektronisk register som muliggjør uthenting av foreskrevet informasjon.</article></article></li></ul></article><article class="legalP" id="paragraf-7-ledd-2">Fartøy i internasjonal rutefart, der minst ett av landene i ruten er deltaker i EØS-avtalen, kan unntas fra bestemmelsene i § 5 og § 6 etter krav fra ett deltakerland på samme vilkår som etter første ledd.</article><article class="legalP" id="paragraf-7-ledd-3">Kystverket kan gi dispensasjon etter denne bestemmelsen, og fører kontroll med at vilkårene for unntak er oppfylt og opprettholder en oppdatert liste over skip og operatører som er omfattet. En oppdatert liste skal videresendes til EFTAs Overvåkningsorgan.</article><article class="legalP" id="paragraf-7-ledd-4">Kystverket kan gi pålegg om å sende lister og annen informasjon som nevnt i denne bestemmelsen til operatører som omfattes av unntaket. Dispensasjon kan trekkes tilbake dersom operatøren ikke overholder bestemmelser gitt i eller i medhold av denne forskriften.</article></article><article class="legalArticle" data-lovdata-URL="LTI/forskrift/2009-12-17-1633/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Kontaktpunkt mv.</span></h2><article class="legalP" id="paragraf-8-ledd-1">Melding etter denne forskriften skal gis til Kystverket. Meldingen skal gis elektronisk eller på annen måte slik Kystverket hovedkontor bestemmer. Fartøyets operatør eller agent kan gi melding som nevnt i § 4, § 5 og § 6 på vegne av fartøyets fører.</article></article><article class="legalArticle" data-lovdata-URL="LTI/forskrift/2009-12-17-1633/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft 1. januar 2010.</article><article class="legalP" id="paragraf-9-ledd-2">Fra samme tidspunkt oppheves forskrift 16. juni 1999 nr. 727 om krav til melding og utfylling av kontrolliste ved fartøyers transport av farlig eller forurensende last.</article></article><section class="section" data-name="vedleggI" id="kapittel-1" data-lovdata-URL="LTI/forskrift/2009-12-17-1633/KAPITTEL_1"><h2>Vedlegg I</h2><article class="defaultP"><i>Krav til hvilke opplysninger meldinger i medhold av forskriftens § 4, § 5 og § 6 skal inneholde</i><ul class="defaultList"><li data-li-identifier="1." data-name="1."><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">Ankomstmelding etter § 4 skal inneholde: <ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-1-ledd-1-punkt-1"><article class="legalP" id="kapittel-1-punkt-1-ledd-1-punkt-1-ledd-1">Identifikasjon av fartøyet (navn, kallesignal, IMO-identifikasjon eller MMSI-nummer).</article></article></li><li data-li-identifier="b)" data-name="b)"><article class="listArticle" id="kapittel-1-punkt-1-ledd-1-punkt-2"><article class="legalP" id="kapittel-1-punkt-1-ledd-1-punkt-2-ledd-1">Bestemmelseshavn.</article></article></li><li data-li-identifier="c)" data-name="c)"><article class="listArticle" id="kapittel-1-punkt-1-ledd-1-punkt-3"><article class="legalP" id="kapittel-1-punkt-1-ledd-1-punkt-3-ledd-1">Forventet tidspunkt for ankomst til bestemmelseshavnen eller ved losstasjon og forventet tidspunkt for avgang fra denne.</article></article></li><li data-li-identifier="d)" data-name="d)"><article class="listArticle" id="kapittel-1-punkt-1-ledd-1-punkt-4"><article class="legalP" id="kapittel-1-punkt-1-ledd-1-punkt-4-ledd-1">Samlet antall personer om bord.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-1-punkt-2"><article class="legalP" id="kapittel-1-punkt-2-ledd-1">Avgangsmelding etter § 5 og ankomstmelding etter § 6 skal inneholde:</article><article class="legalP" id="kapittel-1-punkt-2-ledd-2">Generelle opplysninger: <ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-2-ledd-2-punkt-1"><article class="legalP" id="kapittel-1-punkt-2-ledd-2-punkt-1-ledd-1">Identifikasjon av fartøyet (navn, kallesignal, IMO-identifikasjon eller MMSI-nummer).</article></article></li><li data-li-identifier="b)" data-name="b)"><article class="listArticle" id="kapittel-1-punkt-2-ledd-2-punkt-2"><article class="legalP" id="kapittel-1-punkt-2-ledd-2-punkt-2-ledd-1">Bestemmelseshavn.</article></article></li><li data-li-identifier="c)" data-name="c)"><article class="listArticle" id="kapittel-1-punkt-2-ledd-2-punkt-3"><article class="legalP" id="kapittel-1-punkt-2-ledd-2-punkt-3-ledd-1">For fartøy som forlater en havn: forventet tidspunkt for avgang fra avreisehavnen samt forventet tidspunkt for ankomst til bestemmelseshavn.</article></article></li><li data-li-identifier="d)" data-name="d)"><article class="listArticle" id="kapittel-1-punkt-2-ledd-2-punkt-4"><article class="legalP" id="kapittel-1-punkt-2-ledd-2-punkt-4-ledd-1">For fartøy som ankommer fra en havn utenfor EØS-området: forventet tidspunkt for ankomst til bestemmelseshavnen eller ved losstasjon.</article></article></li><li data-li-identifier="e)" data-name="e)"><article class="listArticle" id="kapittel-1-punkt-2-ledd-2-punkt-5"><article class="legalP" id="kapittel-1-punkt-2-ledd-2-punkt-5-ledd-1">Samlet antall personer om bord.</article></article></li></ul></article><article class="legalP" id="kapittel-1-punkt-2-ledd-3">Opplysninger om lasten: <ul class="defaultList"><li data-li-identifier="f)" data-name="f)"><article class="listArticle" id="kapittel-1-punkt-2-ledd-3-punkt-1"><article class="legalP" id="kapittel-1-punkt-2-ledd-3-punkt-1-ledd-1">Korrekt teknisk betegnelse på den farlige eller forurensende last, eventuelt De forente nasjoner (FN)s nummer, IMO-fareklasse fastsatt i samsvar med IMDG-koden og IBC- og IGC-regelverket samt, hvor det er relevant, fartøyets klasse som definert i INF-regelverket, mengde av slik last og dens plassering om bord og, så fremt lasten er plassert i transportable beholdere eller containere, disses identifikasjonsnummer.</article></article></li><li data-li-identifier="g)" data-name="g)"><article class="listArticle" id="kapittel-1-punkt-2-ledd-3-punkt-2"><article class="legalP" id="kapittel-1-punkt-2-ledd-3-punkt-2-ledd-1">Bekreftelse på at det om bord foreligger en lasteliste, et lastemanifest eller en egnet lasteplan som utførlig angir den farlige eller forurensende lasten og dens plassering.</article></article></li><li data-li-identifier="h)" data-name="h)"><article class="listArticle" id="kapittel-1-punkt-2-ledd-3-punkt-3"><article class="legalP" id="kapittel-1-punkt-2-ledd-3-punkt-3-ledd-1">Adresse der detaljerte opplysninger om lasten kan innhentes.</article></article></li></ul></article></article></li></ul></article></section></main></body></html>