<!DOCTYPE html><html lang="no"><head><title>Forskrift om grasrotandel</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-02-27-238</dd><dt class="dokid">DokumentID</dt><dd class="dokid">LTI/forskrift/2009-02-27-238</dd><dt class="ministry">Departement</dt><dd class="ministry"><ul><li>Kultur- og kirkedepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 3 s 462</dd><dt class="dateInForce">I kraft fra</dt><dd class="dateInForce">2009-03-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-08-28-103/§10</li></ul></dd><dt class="dateOfPublication">Kunngjort</dt><dd class="dateOfPublication">2009-02-27 14:55</dd><dt class="journalNumber">Journalnummer</dt><dd class="journalNumber">2009-0204</dd><dt class="titleShort">Korttittel</dt><dd class="titleShort">Forskrift om grasrotandel</dd><dt class="title">Tittel</dt><dd class="title">Forskrift om grasrotandel</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved Kronprinsreg.res. 27. februar 2009 med hjemmel i lov 28. august 1992 nr. 103 om pengespill m.v. (pengespilloven) § 10. Fremmet av Kultur- og kirkedepartementet.</dd><dt class="refid">RefID</dt><dd class="refid">forskrift/2009-02-27-238</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om grasrotandel<ul class="tocSubUl"><li>§ 1. Beregning av grasrotandel</li><li>§ 2. Grasrotberettigede enheter</li><li>§ 3. Utbetaling av grasrotandel</li><li>§ 4. Informasjon om grasrotandelsordningen</li><li>§ 5. Iverksetting av grasrotandelsordningen</li><li>§ 6. Ikraftsetting</li></ul></li></ul></dd></dl></header><main class="documentBody" data-lovdata-URL="LTI/forskrift/2009-02-27-238" id="dokument"><h1>Forskrift om grasrotandel</h1><article class="legalArticle" data-lovdata-URL="LTI/forskrift/2009-02-27-238/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Beregning av grasrotandel</span></h2><article class="legalP" id="paragraf-1-ledd-1">En spiller hos Norsk Tipping kan bestemme at 5 prosent (grasrotandelen) av spillinnsatsen skal gå til en enhet registrert i Frivillighetsregisteret. Ved spill på Norsk Tippings terminalspill Multix er grasrotandelen 25 prosent av spillinnsatsen etter fradrag for gevinster. Spilleren må bruke Norsk Tippings spillerkort ved spillet for å kunne gi en grasrotandel. Spillene Flax og Extra er ikke omfattet av grasrotandelsordningen.</article><article class="legalP" id="paragraf-1-ledd-2">I perioden 1. mars-31. desember 2009 vil den første enheten en spiller velger som sitt grasrotformål, motta grasrotandel beregnet av alt den aktuelle spilleren har spilt for med spillerkortet siden 1. januar 2009. Denne beregningsmåten vil ikke gjelde ved spill på Multix.</article></article><article class="legalArticle" data-lovdata-URL="LTI/forskrift/2009-02-27-238/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Grasrotberettigede enheter</span></h2><article class="legalP" id="paragraf-2-ledd-1">En enhet i Frivillighetsregisteret kan motta grasrotandel hvis enheten driver frivillig virksomhet kun på lokalt nivå. Med lokalt nivå menes her på regionsnivå eller lavere.</article><article class="legalP" id="paragraf-2-ledd-2">Følgende enheter i Frivillighetsregisteret kan likevel ikke motta grasrotandel:<ul class="defaultList"><li data-li-identifier="-" data-name="-"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">enheter som har reservert seg mot grasrotandelsordningen</article></article></li><li data-li-identifier="-" data-name="-"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">enheter som ikke har registrert gyldig bankkontonummer i Frivillighetsregisteret</article></article></li><li data-li-identifier="-" data-name="-"><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1">enheter som driver virksomhet innenfor hovedkategorien Utdanning og forskning</article></article></li><li data-li-identifier="-" data-name="-"><article class="listArticle" id="paragraf-2-ledd-2-punkt-4"><article class="legalP" id="paragraf-2-ledd-2-punkt-4-ledd-1">enheter innenfor hovedkategorien Helse som driver sykehus, psykiatriske institusjoner, pleiehjem eller noen form for private helseklinikker</article></article></li><li data-li-identifier="-" data-name="-"><article class="listArticle" id="paragraf-2-ledd-2-punkt-5"><article class="legalP" id="paragraf-2-ledd-2-punkt-5-ledd-1">enheter som driver virksomhet innenfor hovedkategorien Bolig- og lokalmiljø. Velforeninger kan likevel motta grasrotandel</article></article></li><li data-li-identifier="-" data-name="-"><article class="listArticle" id="paragraf-2-ledd-2-punkt-6"><article class="legalP" id="paragraf-2-ledd-2-punkt-6-ledd-1">enheter innenfor hovedkategorien Politiske- og interesseorganisasjoner som er politiske partier. Politiske partiers ungdomsorganisasjoner kan likevel motta grasrotandel</article></article></li><li data-li-identifier="-" data-name="-"><article class="listArticle" id="paragraf-2-ledd-2-punkt-7"><article class="legalP" id="paragraf-2-ledd-2-punkt-7-ledd-1">enheter som driver virksomhet innenfor hovedkategorien Yrkes-, bransje- og fagforeninger. Elev- og studentorganisasjoner kan likevel motta grasrotandel.</article></article></li></ul></article><article class="legalP" id="paragraf-2-ledd-3">Hvis en enhet er registrert i en kategori som er grasrotberettiget, kan enheten motta grasrotandel selv om enheten også er registrert i kategorier som ikke er grasrotberettigede.</article><article class="legalP" id="paragraf-2-ledd-4">En enhet mister retten til å motta grasrotandeler fra den datoen enheten slettes fra Frivillighetsregisteret.</article><article class="legalP" id="paragraf-2-ledd-5">En enhet kan miste retten til å motta grasrotandelsmidler hvis det godtgjøres at enheten har brukt slike midler til annet enn egen frivillig virksomhet eller ikke kan anses som en reell frivillig organisasjon. Kultur- og kirkedepartementet kan i slike tilfeller pålegge enheten å betale tilbake grasrotandelsmidlene. Tilbakebetalte grasrotandelsmidler inngår i Norsk Tippings overskudd.</article></article><article class="legalArticle" data-lovdata-URL="LTI/forskrift/2009-02-27-238/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utbetaling av grasrotandel</span></h2><article class="legalP" id="paragraf-3-ledd-1">Norsk Tipping skal utbetale grasrotandelen til enhetenes bankkonto tre ganger årlig. Utbetalingene skal skje 1. januar, 1. mai og 1. september. I 2009 skal første utbetaling skje 1. juni. Er en enhets grasrotandel under kr 300, utstår utbetalingen til den utbetalingsdatoen da grasrotandelen er minst kr 300.</article><article class="legalP" id="paragraf-3-ledd-2">Hvis en utbetaling av grasrotandel til en enhet avvises på grunn av feil kontoopplysninger i Frivillighetsregisteret, inngår den aktuelle grasrotandelen i Norsk Tippings overskudd.</article></article><article class="legalArticle" data-lovdata-URL="LTI/forskrift/2009-02-27-238/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Informasjon om grasrotandelsordningen</span></h2><article class="legalP" id="paragraf-4-ledd-1">Norsk Tipping skal via sine kommisjonærer og elektroniske tjenester gi spillere kommunevis oversikt over grasrotberettigede enheter per kategori i Frivillighetsregisteret. I de av Norsk Tippings formidlingskanaler hvor det er hensiktsmessig, skal oversikt over grasrotberettigede enheter også inneholde organisasjonsnummer og postnummer.</article><article class="legalP" id="paragraf-4-ledd-2">Norsk Tipping skal hvert år via internett offentliggjøre oversikt over hvilke enheter i Frivillighetsregisteret som har mottatt grasrotandeler og hvor mye den enkelte enhet har mottatt av slike midler.</article><article class="legalP" id="paragraf-4-ledd-3">Organisasjoner som skal motta grasrotandel kan ikke drive kampanje for grasrotandel til en bestemt enhet gjennom kommersielle reklamekampanjer.</article></article><article class="legalArticle" data-lovdata-URL="LTI/forskrift/2009-02-27-238/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Iverksetting av grasrotandelsordningen</span></h2><article class="legalP" id="paragraf-5-ledd-1">Grasrotandelsordningen iverksettes 1. mars 2009. For spill på Norsk Tippings terminalspill Multix iverksettes grasrotandelsordningen 1. juli 2009.</article></article><article class="legalArticle" data-lovdata-URL="LTI/forskrift/2009-02-27-238/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikraftsetting</span></h2><article class="legalP" id="paragraf-6-ledd-1">Forskriften gjelder fra 1. mars 2009.</article></article></main></body></html>