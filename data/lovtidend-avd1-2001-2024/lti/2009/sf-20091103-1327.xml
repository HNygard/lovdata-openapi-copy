<!DOCTYPE html><html lang="no"><head><title>Forskrift om provisorfarmasøyters og reseptarfarmasøyters rett til rekvirering av oseltamivir og zanamivir</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-11-03-1327</dd><dt class="dokid">DokumentID</dt><dd class="dokid">LTI/forskrift/2009-11-03-1327</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 12 s 1913</dd><dt class="dateInForce">I kraft fra</dt><dd class="dateInForce">2009-11-05, se § 7</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-07-02-64/§11</li><li>lov/1999-07-02-64/§40</li><li>lov/1992-12-04-132/§10</li><li>forskrift/1995-06-08-521</li></ul></dd><dt class="dateOfPublication">Kunngjort</dt><dd class="dateOfPublication">2009-11-04 10:15</dd><dt class="journalNumber">Journalnummer</dt><dd class="journalNumber">2009-1004</dd><dt class="titleShort">Korttittel</dt><dd class="titleShort">Forskrift om rekvirering av Tamiflu og Relenza</dd><dt class="title">Tittel</dt><dd class="title">Forskrift om provisorfarmasøyters og reseptarfarmasøyters rett til rekvirering av oseltamivir og zanamivir</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 3. november 2009 med hjemmel i lov 2. juli 1999 nr. 64 om helsepersonell m.v. (helsepersonelloven) § 11 og § 40 og lov 4. desember 1992 nr. 132 om legemidler m.v. (legemiddelloven) § 10 jf. delegeringsvedtak 8. juni 1995 nr. 521.</dd><dt class="refid">RefID</dt><dd class="refid">forskrift/2009-11-03-1327</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om provisorfarmasøyters og reseptarfarmasøyters rett til rekvirering av oseltamivir og zanamivir<ul class="tocSubUl"><li>§ 1. Formål</li><li>§ 2. Rett til rekvirering</li><li>§ 3. Krav til rekvireringen</li><li>§ 4. Krav til dokumentasjon</li><li>§ 5. Melding om bivirkninger fra rekvirenter av oseltamivir og zanamivir</li><li>§ 6. Rett til godtgjørelse for rekvireringen</li><li>§ 7. Ikrafttredelse og opphør</li></ul></li></ul></dd></dl></header><main class="documentBody" data-lovdata-URL="LTI/forskrift/2009-11-03-1327" id="dokument"><h1>Forskrift om provisorfarmasøyters og reseptarfarmasøyters rett til rekvirering av oseltamivir og zanamivir</h1><article class="legalArticle" data-lovdata-URL="LTI/forskrift/2009-11-03-1327/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å bedre befolkningens tilgang til oseltamivir og zanamivir for behandling av sykdom under influensa A (H1N1)-pandemien.</article></article><article class="legalArticle" data-lovdata-URL="LTI/forskrift/2009-11-03-1327/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Rett til rekvirering</span></h2><article class="legalP" id="paragraf-2-ledd-1">Provisorfarmasøyter og reseptarfarmasøyter har rett til å rekvirere oseltamivir og zanamivir ved ytelse av helsehjelp i apotek. Rekvireringsretten gjelder også for farmasistudenter med lisens.</article></article><article class="legalArticle" data-lovdata-URL="LTI/forskrift/2009-11-03-1327/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til rekvireringen</span></h2><article class="legalP" id="paragraf-3-ledd-1">Forskrift om rekvirering og utlevering av legemidler fra apotek, herunder § 5-7 tredje ledd, gjelder for rekvirering etter denne forskriften.</article></article><article class="legalArticle" data-lovdata-URL="LTI/forskrift/2009-11-03-1327/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til dokumentasjon</span></h2><article class="legalP" id="paragraf-4-ledd-1">Dokumentasjonsplikt i henhold til helsepersonelloven kapittel 8 gjelder for rekvirering etter denne forskriften.</article><article class="legalP" id="paragraf-4-ledd-2">Journalene skal oppbevares i minst 10 år. De skal oppbevares slik at de ikke kommer til skade eller blir ødelagt, og at uvedkommende ikke får adgang til dem.</article></article><article class="legalArticle" data-lovdata-URL="LTI/forskrift/2009-11-03-1327/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Melding om bivirkninger fra rekvirenter av oseltamivir og zanamivir</span></h2><article class="legalP" id="paragraf-5-ledd-1">Rekvirenter etter denne forskriften skal sende melding til Statens legemiddelverk ved mistanke om at bruk av oseltamivir eller zanamivir har ført til:<ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">dødelige eller livstruende bivirkninger</article></article></li><li data-li-identifier="b)" data-name="b)"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">bivirkninger som har gitt varige alvorlige følger</article></article></li><li data-li-identifier="c)" data-name="c)"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">uventede eller nye bivirkninger.</article></article></li></ul></article></article><article class="legalArticle" data-lovdata-URL="LTI/forskrift/2009-11-03-1327/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Rett til godtgjørelse for rekvireringen</span></h2><article class="legalP" id="paragraf-6-ledd-1">Det kan kreves godtgjørelse for rekvireringen fra pasienten på inntil 20 kroner per rekvirering.</article></article><article class="legalArticle" data-lovdata-URL="LTI/forskrift/2009-11-03-1327/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse og opphør</span></h2><article class="legalP" id="paragraf-7-ledd-1">Forskriften trer i kraft 5. november 2009. § 1, § 2, § 3 og § 6 opphører å gjelde 1. juli 2010.</article></article></main></body></html>