<!DOCTYPE html><html lang="no"><head><title>Lov om endringar i folketrygdlova og i enkelte andre lover (tilbakekrevjing etter feilutbetalingar, tiltak mot trygdemisbruk, renter og erstatning i trygdesaker)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2009-01-16-5</dd><dt class="dokid">DokumentID</dt><dd class="dokid">LTI/lov/2009-01-16-5</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 1 s 22</dd><dt class="dateInForce">I kraft fra</dt><dd class="dateInForce">2009-01-01</dd><dt class="changesToDocuments">Endrer</dt><dd class="changesToDocuments"><ul><li>lov/1961-05-24-1</li><li>lov/1961-05-24-2</li><li>lov/1989-02-17-2</li><li>lov/1997-02-28-19</li><li>lov/2005-04-29-20</li><li>lov/2005-06-10-44</li><li>lov/2006-06-16-20</li></ul></dd><dt class="dateOfPublication">Kunngjort</dt><dd class="dateOfPublication">2009-01-16 14:30</dd><dt class="journalNumber">Journalnummer</dt><dd class="journalNumber">2009-0040</dd><dt class="titleShort">Korttittel</dt><dd class="titleShort">Endringslov til folketrygdlova mv.</dd><dt class="title">Tittel</dt><dd class="title">Lov om endringar i folketrygdlova og i enkelte andre lover (tilbakekrevjing etter feilutbetalingar, tiltak mot trygdemisbruk, renter og erstatning i trygdesaker)</dd><dt class="miscInformation">Annet om dokumentet</dt><dd class="miscInformation">Ot.prp.nr.21 (2008–2009) jf. Ot.prp.nr.76 (2007–2008), Innst.O.nr.35 (2008–2009) og Besl.O.nr.53 (2008–2009). Odels- og lagtingsvedtak hhv. 8. og 13. januar 2009. Fremja av Arbeids- og inkluderingsdepartementet.</dd><dt class="refid">RefID</dt><dd class="refid">lov/2009-01-16-5</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i folketrygdlova og i enkelte andre lover (tilbakekrevjing etter feilutbetalingar, tiltak mot trygdemisbruk, renter og erstatning i trygdesaker)<ul class="tocSubUl"><li>I<ul class="tocSubUl"><li>§ 21-4 a. Innhenting av opplysninger fra tredjemann – stedlig kontroll</li><li>§ 21-4 b. Utveksling av opplysninger med finansinstitusjoner</li><li>§ 21-4 c. Nærmere om innhenting av opplysninger</li><li>§ 22-15. Tilbakekreving etter feilaktig utbetaling</li><li>§ 22-15 a. Tilbakekreving av utbetalinger etter direkte oppgjørsordning</li><li>§ 22-16. Avregning av feilutbetalinger som skyldes for høy inntekt</li><li>§ 22-17. Renter ved etterbetaling av ytelser</li><li>§ 22-17 a. Renter og rentetillegg ved tilbakekreving av feilutbetalinger</li><li>§ 22-17 b. Forholdet til erstatning</li><li>§ 25-3. Gebyr og tvangsmulkt</li></ul></li><li>II</li><li>III</li><li>IV</li><li>V</li><li>VI</li><li>VII<ul class="tocSubUl"><li>§ 7. Taushetsplikt</li></ul></li><li>VIII Iverksetjing og overgangsreglar</li></ul></li></ul></dd></dl></header><main class="documentBody" data-lovdata-URL="LTI/lov/2009-01-16-5" id="dokument"><h1>Lov om endringar i folketrygdlova og i enkelte andre lover (tilbakekrevjing etter feilutbetalingar, tiltak mot trygdemisbruk, renter og erstatning i trygdesaker)</h1><article class="defaultP" data-text-size="small">Endringar i følgjande lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 24. mai 1961 nr. 1 om sparebanker.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 24. mai 1961 nr. 2 om forretningsbanker.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 17. februar 1989 nr. 2 om bidragsforskott (forskotteringsloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 28. februar 1997 nr. 19 om folketrygd (folketrygdloven).</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 29. april 2005 nr. 20 om innkreving av underholdsbidrag mv. (bidragsinnkrevingsloven).</article></article></li><li data-li-identifier="6" data-name="6"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 10. juni 2005 nr. 44 om forsikringsselskaper, pensjonsforetak og deres virksomhet mv. (forsikringsvirksomhetsloven).</article></article></li><li data-li-identifier="7" data-name="7"><article class="listArticle" data-text-size="small" id="punkt-7"><article class="legalP" id="punkt-7-ledd-1">Lov 16. juni 2006 nr. 20 om arbeids- og velferdsforvaltningen (arbeids- og velferdsforvaltningsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2009-01-16-5/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 28. februar 1997 nr. 19 om folketrygd (folketrygdloven) vert gjort desse endringane:</article> <article class="defaultP" margin-top="true">§ 15-5 første leddet skal lyde:</article><article class="legalP" id="kapittel-1-ledd-2">Medlemmet må sannsynliggjøre at vedkommende er enslig mor eller far med aleneomsorg for barn. Som mor eller far regnes også den som på grunn av dødsfall har fått foreldreansvaret etter barnelova § 38.</article> <article class="defaultP" margin-top="true">I lista over innhaldet i kapittel 21 skal det fjerde strekpunktet lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">innhenting og utveksling av opplysninger mv. står i §§ 21-4 til 21-4 c</article></article></li></ul></article> <article class="defaultP" margin-top="true">Niande strekpunktet vert oppheva.</article> <article class="defaultP" margin-top="true">§ 21-3 tredje leddet skal lyde:</article><article class="legalP" id="kapittel-1-ledd-3">Dersom Arbeids- og velferdsetaten, Helsedirektoratet eller det organ Helsedirektoratet bestemmer finner det nødvendig, kan en person pålegges å la seg undersøke eller intervjue av den lege eller annen sakkyndig som etaten bestemmer. Dette gjelder i forbindelse med krav om ytelser og ved kontroll av om vilkårene for en ytelse fortsatt er oppfylt eller har vært oppfylt i tilbakelagte perioder. Dersom det er forenlig med kontrollhensynet, skal det tas hensyn til personens ønsker ved valg av lege eller sakkyndig.</article> <article class="defaultP" margin-top="true">§ 21-4 første, andre og tredje leddet skal lyde:</article><article class="legalP" id="kapittel-1-ledd-4">Arbeids- og velferdsetaten, Helsedirektoratet eller det organ Helsedirektoratet bestemmer har rett til å innhente de opplysninger som er nødvendige for å kontrollere om vilkårene for en ytelse er oppfylt eller har vært oppfylt i tilbakelagte perioder eller for å kontrollere utbetalinger etter en direkte oppgjørsordning. Opplysninger kan innhentes fra helsepersonell, andre som yter tjenester forutsatt at de gjør det for trygdens regning, arbeidsgiver, tidligere arbeidsgiver, postoperatør, utdanningsinstitusjon, barnetilsynsordning, offentlig virksomhet, pensjonsinnretning, forsikringsselskap og annen finansinstitusjon. Den som blir pålagt å gi opplysninger, plikter å gjøre dette uten godtgjørelse.</article><article class="legalP" id="kapittel-1-ledd-5">Helsepersonell plikter etter krav fra Arbeids- og velferdsetaten, Helsedirektoratet eller det organ Helsedirektoratet bestemmer å undersøke eller intervjue en pasient og gi de erklæringer og uttalelser som er nødvendige for å kunne vurdere rettigheter og plikter etter loven her. Det samme gjelder andre som yter tjenester, forutsatt at de gjør det for trygdens regning, og andre særskilt sakkyndige. I en legeerklæring om sykefravær plikter legen å oppgi om en sykdom eller skade kan ha sammenheng med arbeidssituasjonen. Arbeids- og velferdsdirektoratet fastsetter godtgjørelsen for uttalelser og erklæringer som nevnt etter drøfting med berørte organisasjoner. Det kan ikke kreves betaling fra pasienten i forbindelse med innhenting av erklæringer og uttalelser. Departementet kan gi forskrift om at erklæringer og uttalelser skal sendes elektronisk til Arbeids- og velferdsetaten.</article><article class="legalP" id="kapittel-1-ledd-6">Ved innhenting av opplysninger mv. etter første og andre ledd gjelder reglene i § 21-4 c.</article> <article class="defaultP" margin-top="true">§ 21-4 noverande tredje leddet blir fjerde leddet.</article> <article class="defaultP" margin-top="true">§ 21-4 noverande fjerde leddet blir femte leddet og skal lyde:</article><article class="legalP" id="kapittel-1-ledd-7">De som blir pålagt å gi opplysninger, erklæringer og uttalelser, plikter å gjøre dette uten hinder av taushetsplikt.</article> <article class="defaultP" margin-top="true">§ 21-4 noverande femte leddet blir nytt sjette ledd.</article> <article class="defaultP" margin-top="true">Ny § 21-4 a skal lyde:</article><article class="futureLegalArticle" data-name="§21-4a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 21-4 a</span>. <span class="legalArticleTitle">Innhenting av opplysninger fra tredjemann – stedlig kontroll</span></span><article class="legalP" id="kapittel-1-foreslåttparagraf-1-ledd-1">Når det foreligger rimelig grunn til mistanke om at det er skjedd eller vil skje urettmessige utbetalinger fra trygden, kan Arbeids- og velferdsdirektoratet, Helsedirektoratet eller særskilt utpekte enheter pålegge andre enn dem som er nevnt i § 21-4 å gi de opplysninger som er nødvendige for å avdekke eller begrense urettmessige utbetalinger fra trygden. Opplysninger kan kreves også om andre enn stønadstakeren. Ved innhentingen av opplysninger gjelder reglene i § 21-4 c.</article><article class="legalP" id="kapittel-1-foreslåttparagraf-1-ledd-2">Arbeids- og velferdsdirektoratet eller særskilt utpekte enheter innen Arbeids- og velferdsetaten kan til enhver tid foreta stedlig kontroll i virksomheter uten forutgående varsel. Slik kontroll kan foretas i bransjer som erfaringsmessig er utsatt for trygdemisbruk, og forøvrig ved konkret mistanke om dette. Klage etter forvaltningsloven § 15 skal ikke medføre at stedlig kontroll utsettes, og det kan kreves bistand av politiet til å gjennomføre kontrollen. Under kontrollen kan det kreves at arbeidstakere identifiserer seg for å kontrollere om vedkommende er innmeldt i arbeidstakerregisteret eller mottar trygdeytelser som er uforenlige med arbeidsforholdet. Det kan også kreves innsyn i og kopi av dokumenter som kan avdekke eller hindre urettmessige utbetalinger fra trygden. Helseopplysninger kan likevel bare innhentes etter reglene i § 21-4, jf. § 21-4 c.</article><article class="legalP" id="kapittel-1-foreslåttparagraf-1-ledd-3">Den som blir pålagt å gi opplysninger eller innsyn i dokumenter mv. i medhold av paragrafen her, plikter å gjøre dette uten godtgjørelse og uten hinder av taushetsplikt.</article></article> <article class="defaultP" margin-top="true">Ny § 21-4 b skal lyde:</article><article class="futureLegalArticle" data-name="§21-4b" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 21-4 b</span>. <span class="legalArticleTitle">Utveksling av opplysninger med finansinstitusjoner</span></span><article class="legalP" id="kapittel-1-foreslåttparagraf-2-ledd-1">Pensjonsinnretninger, forsikringsselskaper og andre finansinstitusjoner kan av eget tiltak og uten hinder av taushetsplikt informere Arbeids- og velferdsetaten om forhold som har medført eller kan medføre urettmessig utbetaling av trygdeytelser.</article><article class="legalP" id="kapittel-1-foreslåttparagraf-2-ledd-2">Når en person ved forsett eller uaktsomhet har fått eller har søkt å oppnå utbetalinger fra Arbeids- og velferdsetaten som vedkommende ikke hadde krav på, kan etaten av eget tiltak og uten hinder av taushetsplikt informere en pensjonsinnretning, et forsikringsselskap eller annen finansinstitusjon om forhold som har medført eller kan medføre urettmessige utbetalinger fra denne institusjonen til denne personen.</article><article class="legalP" id="kapittel-1-foreslåttparagraf-2-ledd-3">Informasjon som nevnt i andre ledd skal ikke omfatte formidling av helseopplysninger e.l. innhentet i medhold av § 21-3, § 21-4 eller § 21-4 a første ledd. Det kan imidlertid opplyses hvilke ytelser vedkommende urettmessig er tilstått eller har søkt å oppnå og om de feilaktige eller mangelfulle opplysningene gjelder sivilstand, bosted, økonomiske eller helsemessige forhold eller annet.</article><article class="legalP" id="kapittel-1-foreslåttparagraf-2-ledd-4">Den som opplysningene gjelder, skal ikke gjøres kjent med at det er gitt informasjon etter første eller andre ledd.</article><article class="legalP" id="kapittel-1-foreslåttparagraf-2-ledd-5">Opplysninger som gis etter første eller andre ledd skal være undergitt taushetsplikt hos mottaker i samme utstrekning som i det organ som gir opplysningene, og kan bare brukes så langt nødvendig for at mottaker av opplysningene kan kreve tilbake eller hindre urettmessige utbetalinger.</article><article class="legalP" id="kapittel-1-foreslåttparagraf-2-ledd-6">Opplysninger som i god tro meddeles etter paragrafen her, gir ikke grunnlag for erstatning eller straff.</article><article class="legalP" id="kapittel-1-foreslåttparagraf-2-ledd-7">Departementet gir forskrifter om hvordan opplysningsretten etter første og andre ledd skal utøves.</article></article> <article class="defaultP" margin-top="true">Ny § 21-4 c skal lyde:</article><article class="futureLegalArticle" data-name="§21-4c" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 21-4 c</span>. <span class="legalArticleTitle">Nærmere om innhenting av opplysninger</span></span><article class="legalP" id="kapittel-1-foreslåttparagraf-3-ledd-1">Adgangen til innhenting av opplysninger etter § 21-4 første ledd i saker om stønad etter loven her og ved rutinemessig kontroll av behandlere omfatter ikke innhenting av fullstendig pasientjournal. Det kan imidlertid kreves spesifiserte eller redigerte utdrag av journalen når dette anses nødvendig.</article><article class="legalP" id="kapittel-1-foreslåttparagraf-3-ledd-2">Dersom forhold ved en behandlers praksis gir grunnlag for å anta at det har skjedd urettmessige utbetalinger fra trygden, eventuelt ved et samarbeid mellom behandler og stønadstaker, kan det kreves fullstendig og uredigert pasientjournal. Krav om dette skal framsettes av Arbeids- og velferdsdirektoratet eller Helsedirektoratet eller av særskilt utpekte enheter.</article><article class="legalP" id="kapittel-1-foreslåttparagraf-3-ledd-3">Det innhentende organ skal oppgi formålet med opplysninger og erklæringer mv. som innhentes etter § 21-4 eller § 21-4 a første ledd. Det skal videre opplyses om hjemmelen for innhentingen og om klageadgangen, se forvaltningsloven § 14. Dersom det i saker som nevnt i andre ledd i paragrafen her er fare for at kontrollhensyn motvirkes, kan formålet oppgis etter at opplysningene er utlevert.</article><article class="legalP" id="kapittel-1-foreslåttparagraf-3-ledd-4">Personopplysningslovens regler om informasjonsplikt og om behandling av opplysninger, herunder tilgang, oppbevaring, viderebefordring og sletting, gjelder for opplysninger innhentet etter reglene i loven her, med de unntak som følger av § 21-4 b.</article><article class="legalP" id="kapittel-1-foreslåttparagraf-3-ledd-5">Reglene i tvisteloven om begrensninger i plikten til å avgi forklaring mv. gjelder tilsvarende ved anvendelsen av bestemmelsene i § 21-4 og § 21-4 a første ledd.</article><article class="legalP" id="kapittel-1-foreslåttparagraf-3-ledd-6">Opplysninger, uttalelser og erklæringer etter § 21-4 og § 21-4 a første ledd skal gis uten ugrunnet opphold.</article></article> <article class="defaultP" margin-top="true">I lista over innhaldet i kapittel 22 vert det gjort følgjande endringar:</article> <article class="defaultP" margin-top="true">Femtande strekpunktet skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-6-punkt-1"><article class="legalP" id="kapittel-1-foreslåttparagraf-3-ledd-6-punkt-1-ledd-1">tilbakekreving etter feilaktig utbetaling står i §§ 22-15, 22-15 a og 22-16</article></article></li></ul></article> <article class="defaultP" margin-top="true">Sekstande strekpunktet skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-6-punkt-2"><article class="legalP" id="kapittel-1-foreslåttparagraf-3-ledd-6-punkt-2-ledd-1">renter står i §§ 22-17 og 22-17 a</article></article></li></ul></article> <article class="defaultP" margin-top="true">Nytt syttande strekpunkt skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-6-punkt-3"><article class="legalP" id="kapittel-1-foreslåttparagraf-3-ledd-6-punkt-3-ledd-1">forholdet til erstatning står i § 22-17 b</article></article></li></ul></article> <article class="defaultP" margin-top="true">Noverande syttande og attande strekpunktet vert nye attande og nittande strekpunktet.</article> <article class="defaultP" margin-top="true">§ 22-8 nye femte og sjette ledd skal lyde:</article><article class="legalP" id="kapittel-1-ledd-8">Ved etterbetaling av en ytelse som etter loven kan medføre at overgangsstønad eller pensjon etter kapittel 15, 16 eller 17 settes ned, gjøres det fradrag i etterbetalingen når det er utbetalt overgangsstønad eller pensjon som nevnt for samme tidsrom. Fradraget skal svare til det beløp som overgangsstønaden eller pensjonen skulle ha vært redusert med.</article><article class="legalP" id="kapittel-1-ledd-9">Når en ytelse er utbetalt etter arbeidsmarkedsloven, og det etterbetales en ytelse fra folketrygden som dekker samme formål, skal etterbetalingen reduseres med det beløp som svarer til utbetalt ytelse etter arbeidsmarkedsloven for samme tidsrom.</article> <article class="defaultP" margin-top="true">§ 21-11 a tredje ledd skal lyde:</article><article class="legalP" id="kapittel-1-ledd-10">Arbeids- og velferdsforvaltningsloven § 6 og § 7 første, tredje og femte ledd gjelder tilsvarende for Helsedirektoratet ved behandling av saker etter kapittel 5.</article> <article class="defaultP" margin-top="true">§ 22-14 femte leddet første punktumet skal lyde:</article><article class="legalP" id="kapittel-1-ledd-11">Trekk etter § 22-15 sjuende ledd eller § 22-15 a femte ledd eller avregning etter § 22-16 avbryter foreldelse.</article> <article class="defaultP" margin-top="true">§ 22-15 skal lyde:</article><article class="futureLegalArticle" data-name="§22-15" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 22-15</span>. <span class="legalArticleTitle">Tilbakekreving etter feilaktig utbetaling</span></span><article class="legalP" id="kapittel-1-foreslåttparagraf-4-ledd-1">En utbetaling som Arbeids- og velferdsetaten, Helsedirektoratet eller organ underlagt Helsedirektoratet har foretatt til noen som ikke hadde krav på den, kan kreves tilbake dersom den som har fått utbetalingen (mottakeren) eller noen som opptrådte på vegne av mottakeren forsto eller burde ha forstått at utbetalingen skyldtes en feil. Det samme gjelder dersom vedkommende har forårsaket utbetalingen ved forsettlig eller uaktsomt å gi feilaktige eller mangelfulle opplysninger.</article><article class="legalP" id="kapittel-1-foreslåttparagraf-4-ledd-2">Krav etter første ledd skal rettes mot mottakeren av feilutbetalingen. Dersom kravet ikke dekkes hos mottakeren, kan det rettes mot noen som har opptrådt på vegne av mottakeren og som har utvist forsett eller uaktsomhet som angitt i første ledd. På tilsvarende vilkår kan krav om tilbakebetaling av en ytelse utbetalt til en arbeidsgiver etter § 22-3 eller etter særskilt avtale, rettes mot en arbeidstaker.</article><article class="legalP" id="kapittel-1-foreslåttparagraf-4-ledd-3">Dersom det etterbetales lønn, eller erstatning for lønn, for tidsrom som det allerede er utbetalt attføringspenger, tidsbegrenset uførestønad eller dagpenger under arbeidsløshet for, kan det for meget utbetalte kreves tilbake. Dersom ytelser etter kapitlene 4 og 11 er utbetalt som forskudd, kan det for meget utbetalte kreves tilbake.</article><article class="legalP" id="kapittel-1-foreslåttparagraf-4-ledd-4">Det skal settes fram krav om tilbakebetaling etter første til tredje ledd med mindre særlige grunner taler mot det. Det legges blant annet vekt på graden av uaktsomhet hos den som kravet retter seg mot, størrelsen av det feilutbetalte beløpet, hvor lang tid det er gått siden utbetalingen fant sted og om feilen helt eller delvis kan tilskrives Arbeids- og velferdsetaten, Helsedirektoratet eller organ underlagt Helsedirektoratet. Tilbakebetalingskravet kan herunder settes til en del av det feilutbetalte beløpet. Når den som kravet retter seg mot har opptrådt forsettlig, skal krav alltid fremmes, og beløpet kan ikke settes ned.</article><article class="legalP" id="kapittel-1-foreslåttparagraf-4-ledd-5">Feilutbetalte beløp som er mottatt i aktsom god tro, kan kreves tilbake, begrenset til det beløp som er i behold når vedkommende blir kjent med feilen. Ved vurderingen av om dette beløpet helt eller delvis skal kreves tilbake, legges det blant annet vekt på størrelsen av det feilutbetalte beløpet, hvor lang tid det er gått siden feilutbetalingen fant sted og om vedkommende har innrettet seg i tillit til den.</article><article class="legalP" id="kapittel-1-foreslåttparagraf-4-ledd-6">Feilutbetalte beløp som utgjør mindre enn 50 prosent av rettsgebyret, kreves ikke tilbake.</article><article class="legalP" id="kapittel-1-foreslåttparagraf-4-ledd-7">Vedtak om tilbakekreving etter paragrafen her er tvangsgrunnlag for utlegg. Kravet kan innkreves ved trekk i framtidige trygdeytelser eller inndrives etter reglene i bidragsinnkrevingsloven av Arbeids- og velferdsetatens innkrevingssentral eller, for så vidt gjelder ytelser etter kapittel 5, av det organ som Helsedirektoratet bestemmer.</article><article class="legalP" id="kapittel-1-foreslåttparagraf-4-ledd-8">Feilutbetalinger etter direkte oppgjørsordninger kreves tilbake etter reglene i § 22-15 a.</article></article> <article class="defaultP" margin-top="true">Ny § 22-15 a skal lyde:</article><article class="futureLegalArticle" data-name="§22-15a" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 22-15 a</span>. <span class="legalArticleTitle">Tilbakekreving av utbetalinger etter direkte oppgjørsordning</span></span><article class="legalP" id="kapittel-1-foreslåttparagraf-5-ledd-1">Feilutbetalinger som Arbeids- og velferdsetaten, Helsedirektoratet eller organ underlagt Helsedirektoratet har foretatt til behandlere, tjenesteytere eller andre etter en direkte oppgjørsordning, skal kreves tilbake med mindre annet følger av andre eller tredje ledd. Med feilutbetalinger menes blant annet utbetalinger på grunn av feil takstbruk, dobbeltregninger, overforbruk og behandling som ikke kan anses nødvendig.</article><article class="legalP" id="kapittel-1-foreslåttparagraf-5-ledd-2">I den utstrekning en feilutbetaling skyldtes behandling som ikke var nødvendig eller feil bruk av takster, kreves feilutbetalingen ikke tilbake dersom den som har fått utbetalingen (mottakeren), eller noen som opptrådte på vegne av mottakeren, har foretatt seg det som med rimelighet kan kreves for å bringe på det rene hva som anses å være nødvendig behandling eller riktig bruk av takstene.</article><article class="legalP" id="kapittel-1-foreslåttparagraf-5-ledd-3">Dersom feilutbetalingen helt eller delvis kan tilskrives Arbeids- og velferdsetaten, Helsedirektoratet eller organ underlagt Helsedirektoratet, kan tilbakebetalingskravet settes ned eller falle bort. Når mottakeren eller noen som opptrådte på vegne av mottakeren forsto eller måtte forstå at det dreide seg om en feil, skal kravet likevel alltid fremmes, og beløpet kan ikke settes ned.</article><article class="legalP" id="kapittel-1-foreslåttparagraf-5-ledd-4">Krav etter første ledd skal rettes mot mottakeren av feilutbetalingen. Dersom kravet ikke dekkes, kan det rettes mot noen som har opptrådt på vegne av mottakeren.</article><article class="legalP" id="kapittel-1-foreslåttparagraf-5-ledd-5">Vedtak om tilbakekreving etter paragrafen her er tvangsgrunnlag for utlegg. Tilbakebetalingsbeløpet kan dekkes ved trekk i framtidige oppgjør eller innkreves etter reglene i bidragsinnkrevingsloven av Arbeids- og velferdsetatens innkrevingssentral eller, for så vidt gjelder ytelser etter kapittel 5, av det organ som Helsedirektoratet bestemmer.</article></article> <article class="defaultP" margin-top="true">§ 22-16 skal lyde:</article><article class="futureLegalArticle" data-name="§22-16" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 22-16</span>. <span class="legalArticleTitle">Avregning av feilutbetalinger som skyldes for høy inntekt</span></span><article class="legalP" id="kapittel-1-foreslåttparagraf-6-ledd-1">Når en ytelse som nevnt i andre ledd utbetales med for høyt beløp fordi mottakerens inntekt er høyere enn forutsatt ved fastsettingen av ytelsen, skal det som etter reglene om inntektsprøving, meldeplikt og nedsetting av ytelser på grunn av endrede forhold er utbetalt for mye, avregnes ved trekk i framtidige ytelser. Dersom feilutbetalingen helt eller delvis kan tilskrives Arbeids- og velferdsetaten, kan kravet settes ned.</article><article class="legalP" id="kapittel-1-foreslåttparagraf-6-ledd-2">Avregningsordningen gjelder ved feilutbetaling av<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-6-ledd-2-punkt-1"><article class="legalP" id="kapittel-1-foreslåttparagraf-6-ledd-2-punkt-1-ledd-1">ektefelletillegg og barnetillegg som kan reduseres etter § 3-26,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-6-ledd-2-punkt-2"><article class="legalP" id="kapittel-1-foreslåttparagraf-6-ledd-2-punkt-2-ledd-1">alderspensjon som ytes før fylte 70 år,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-6-ledd-2-punkt-3"><article class="legalP" id="kapittel-1-foreslåttparagraf-6-ledd-2-punkt-3-ledd-1">etterlattepensjon og overgangsstønad etter kapitlene 15, 16 og 17,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-6-ledd-2-punkt-4"><article class="legalP" id="kapittel-1-foreslåttparagraf-6-ledd-2-punkt-4-ledd-1">tidsbegrenset uførestønad og uførepensjon.</article></article></li></ul></article><article class="legalP" id="kapittel-1-foreslåttparagraf-6-ledd-3">Avregning etter første ledd skjer normalt med opptil 10 prosent av samlet månedlig ytelse, men kan settes til et høyere beløp. Trekk kan foretas i ytelser som nevnt i andre ledd, i alderspensjon fra fylte 70 år og i krigspensjon og pensjon etter yrkesskadetrygdloven. Det kan foretas trekk også etter overgang fra en av disse ytelsene til en annen, og feilutbetalte forsørgingstillegg kan avregnes i pensjon mv. etter at tilleggene er falt bort.</article></article> <article class="defaultP" margin-top="true">§ 22-17 skal lyde:</article><article class="futureLegalArticle" data-name="§22-17" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 22-17</span>. <span class="legalArticleTitle">Renter ved etterbetaling av ytelser</span></span><article class="legalP" id="kapittel-1-foreslåttparagraf-7-ledd-1">Det ytes renter ved etterbetaling i medhold av § 22-13 sjette ledd eller § 22-14 fjerde ledd og ved etterbetaling når Arbeids- og velferdsetaten av eget tiltak retter ytelser som er gitt med for lavt beløp. Rentesatsen fastsettes av departementet og skal utgjøre om lag halvparten av rentesatsen etter § 3 i lov 17. desember 1976 nr. 100 om renter ved forsinket betaling.</article><article class="legalP" id="kapittel-1-foreslåttparagraf-7-ledd-2">Renter regnes fra utbetalingsdato for den enkelte termin som etterbetalingen omfatter fram til den dato da utbetalingen skjer. Ytelsene for den enkelte termin i etterbetalingen renteberegnes for seg. Rentesrente beregnes ikke.</article><article class="legalP" id="kapittel-1-foreslåttparagraf-7-ledd-3">Dersom det gjøres fradrag i en eller flere av de ytelsesterminer som etterbetalingen omfatter, fordi vedkommende har mottatt andre ytelser etter folketrygdloven eller arbeidsmarkedsloven eller har fått økonomisk sosialhjelp etter sosialtjenesteloven, skal renter beregnes på grunnlag av de deler av etterbetalingen som gjenstår etter at slike fradrag er gjort.</article><article class="legalP" id="kapittel-1-foreslåttparagraf-7-ledd-4">Det ytes ikke renter for tidsrom da stønadstakeren eller andre som har opptrådt på vegne av ham eller henne er skyld i at ytelsen ikke er kommet til utbetaling.</article><article class="legalP" id="kapittel-1-foreslåttparagraf-7-ledd-5">Departementet kan gi forskrift om gjennomføringen av paragrafen her.</article></article> <article class="defaultP" margin-top="true">Ny § 22-17 a skal lyde:</article><article class="futureLegalArticle" data-name="§22-17a" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 22-17 a</span>. <span class="legalArticleTitle">Renter og rentetillegg ved tilbakekreving av feilutbetalinger</span></span><article class="legalP" id="kapittel-1-foreslåttparagraf-8-ledd-1">Ved tilbakekreving etter § 22-15 første og andre ledd på grunnlag av forsett eller grov uaktsomhet hos den som kravet retter seg mot, beregnes et rentetillegg på 10 prosent av det beløp som kreves tilbake.</article><article class="legalP" id="kapittel-1-foreslåttparagraf-8-ledd-2">Ved tilbakekreving etter § 22-15 a beregnes et rentetillegg på 10 prosent av det beløp som kreves tilbake. Ved betaling etter fastsatt betalingsfrist kreves det renter fra fristens utløp inntil tilbakebetaling skjer, beregnet på grunnlag av tilbakebetalingsbeløpet tillagt rentetillegg etter første punktum. Rentesatsen etter forsinkelsesrenteloven legges til grunn.</article></article> <article class="defaultP" margin-top="true">Ny § 22-17 b skal lyde:</article><article class="futureLegalArticle" data-name="§22-17b" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 22-17 b</span>. <span class="legalArticleTitle">Forholdet til erstatning</span></span><article class="legalP" id="kapittel-1-foreslåttparagraf-9-ledd-1">Ved etterbetaling av en ytelse etter bestemmelsene i § 22-13 kan det ikke kreves erstatning etter skadeserstatningsloven eller alminnelige erstatningsrettslige regler for ytelser for tidsrom som ikke omfattes av etterbetalingen. Tilsvarende kan det ved etterbetaling av ytelser ikke gis renter eller kreves erstatning for rentetap i andre tilfelle eller i større utstrekning enn det som følger av bestemmelsene i § 22-17.</article></article> <article class="defaultP" margin-top="true">I lista over innhaldet i kapittel 25 skal tredje strekpunktet lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-9-ledd-1-punkt-1"><article class="legalP" id="kapittel-1-foreslåttparagraf-9-ledd-1-punkt-1-ledd-1">gebyr og tvangsmulkt står i § 25-3</article></article></li></ul></article> <article class="defaultP" margin-top="true">§ 25-3 overskrifta skal lyde:</article><article class="futureLegalArticle" data-name="§25-3" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 25-3</span>. <span class="legalArticleTitle">Gebyr og tvangsmulkt</span></span></article> <article class="defaultP" margin-top="true">§ 25-3 andre leddet skal lyde:</article><article class="legalP" id="kapittel-1-ledd-12">Gebyr kan ilegges når melding ikke er gitt innen den frist som er fastsatt i forskrift. Gebyret skal utgjøre et halvt rettsgebyr for hver melding som ikke er sendt. Ilagt gebyr er tvangsgrunnlag for utlegg.</article></section><section class="section" data-name="kapII" id="kapittel-2" data-lovdata-URL="LTI/lov/2009-01-16-5/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 24. mai 1961 nr. 1 om sparebanker skal § 21 første ledd nytt tredje punktum lyde:</article><article class="legalP" id="kapittel-2-ledd-2">Taushetsplikten gjelder heller ikke opplysninger som gis til Arbeids- og velferdsetaten i medhold av folketrygdloven § 21-4 b første ledd.</article></section><section class="section" data-name="kapIII" id="kapittel-3" data-lovdata-URL="LTI/lov/2009-01-16-5/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 24. mai 1961 nr. 2 om forretningsbanker skal § 18 første ledd nytt tredje punktum lyde:</article><article class="legalP" id="kapittel-3-ledd-2">Taushetsplikten gjelder heller ikke opplysninger som gis til Arbeids- og velferdsetaten i medhold av folketrygdloven § 21-4 b første ledd.</article></section><section class="section" data-name="kapIV" id="kapittel-4" data-lovdata-URL="LTI/lov/2009-01-16-5/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 17. februar 1989 nr. 2 om bidragsforskott (forskotteringsloven) vert gjort følgjande endringar:</article> <article class="defaultP" margin-top="true">§ 7 nytt åttande ledd skal lyde:</article><article class="legalP" id="kapittel-4-ledd-2">Ved etterbetaling av forskott etter annet ledd kan det ikke kreves erstatning etter skadeserstatningsloven eller alminnelige erstatningsrettslige regler for ytelser for tidsrom som ikke omfattes av etterbetalingen. Det kan heller ikke kreves erstatning for rentetap.</article> <article class="defaultP" margin-top="true">§ 9 fjerde leddet skal lyde:</article><article class="legalP" id="kapittel-4-ledd-3">Den som setter fram krav om eller får utbetalt bidragsforskott plikter å opplyse bidragsfogden om alle forhold og endringer i forhold som har betydning for retten til bidragsforskott. Bidragsfogden kan innhente nødvendige opplysninger fra arbeidsgiver mv. i samsvar med bestemmelsene i barneloven § 10 andre ledd og folketrygdloven § 21-4 første ledd.</article></section><section class="section" data-name="kapV" id="kapittel-5" data-lovdata-URL="LTI/lov/2009-01-16-5/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I lov 29. april 2005 nr. 20 om innkreving av underholdsbidrag mv. (bidragsinnkrevingsloven) skal § 22 første ledd lyde:</article><article class="legalP" id="kapittel-5-ledd-2">Ved Innkrevingssentralens tvangsfullbyrdelse etter loven her gjelder tvangsfullbyrdelsesloven § 1-2 andre ledd, §§ 5-6 til 5-15, §§ 5-17 til 5-19, § 7-9 og §§ 7-11 til 7-28 om gjennomføring av utleggsforretningen mv. så langt de passer.</article></section><section class="section" data-name="kapVI" id="kapittel-6" data-lovdata-URL="LTI/lov/2009-01-16-5/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">I lov 10. juni 2005 nr. 44 om forsikringsselskaper, pensjonsforetak og deres virksomhet mv. (forsikringsloven) skal § 1-6 andre ledd nytt tredje punktum lyde:</article><article class="legalP" id="kapittel-6-ledd-2">Bestemmelsene i første ledd er heller ikke til hinder for at opplysninger gis til Arbeids- og velferdsetaten i medhold av folketrygdloven § 21-4 b første ledd.</article></section><section class="section" data-name="kapVII" id="kapittel-7" data-lovdata-URL="LTI/lov/2009-01-16-5/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">I lov 16. juni 2006 nr. 20 om arbeids- og velferdsforvaltningen (arbeids- og velferdsforvaltningsloven) skal § 7 lyde:</article><article class="futureLegalArticle" data-name="§7" id="kapittel-7-foreslåttparagraf-1"><span class="futureLegalArticleHeader">§ 7. <span class="legalArticleTitle">Taushetsplikt</span></span><article class="legalP" id="kapittel-7-foreslåttparagraf-1-ledd-1">Enhver som utfører tjeneste eller arbeid for Arbeids- og velferdsetaten etter denne loven, har taushetsplikt etter forvaltningsloven §§ 13 til 13 e. Taushetsplikten gjelder også fødested, fødselsdato, personnummer, statsborgerforhold, sivilstand, yrke, bosted og arbeidssted. Bestemmelsene i forvaltningsloven § 13 b nr. 5 og 6 gjelder ikke. Det kan bare gjøres unntak fra taushetsplikten når dette følger av bestemmelsene i andre til femte ledd eller av andre bestemmelser gitt i eller i medhold av lov.</article><article class="legalP" id="kapittel-7-foreslåttparagraf-1-ledd-2">Opplysninger om en person kan brukes ved formidling av arbeid eller ved gjennomføring av arbeidsmarkedstiltak. Videre kan en brukerkontakt som nevnt i folketrygdloven § 15-12 femte ledd få oppgitt navn og adresse på enslige forsørgere som mottar overgangsstønad innenfor brukerkontaktens virkeområde.</article><article class="legalP" id="kapittel-7-foreslåttparagraf-1-ledd-3">Opplysninger til andre forvaltningsorganer kan gis når det er nødvendig for å fremme Arbeids- og velferdsetatens oppgaver, for å forebygge vesentlig fare for liv eller alvorlig skade på noens helse eller for å hindre at noen urettmessig får utbetalt offentlige midler eller unndrar midler fra innbetaling til det offentlige.</article><article class="legalP" id="kapittel-7-foreslåttparagraf-1-ledd-4">Departementet kan bestemme at opplysninger kan utleveres til offentlige myndigheter i andre tilfelle enn nevnt i tredje ledd når det er godtgjort at opplysningene er nødvendige for at disse myndighetene skal kunne løse pålagte offentlige oppgaver. Dette gjelder likevel ikke opplysninger om etnisitet, politisk eller religiøs oppfatning, helseforhold, misbruk av rusmidler eller seksuelle forhold.</article><article class="legalP" id="kapittel-7-foreslåttparagraf-1-ledd-5">Taushetsplikten etter første ledd er ikke til hinder for utveksling av informasjon som forutsatt i lov 6. juni 1997 nr. 35 om Oppgaveregisteret eller annen utlevering av opplysninger til forvaltningsorganer som har hjemmel til å kreve opplysninger uten hinder av taushetsplikt.</article></article></section><section class="section" data-name="kapVIII" id="kapittel-8" data-lovdata-URL="LTI/lov/2009-01-16-5/KAPITTEL_8"><h2 data-text-align="center">VIII<br />Iverksetjing og overgangsreglar</h2><article class="legalP" id="kapittel-8-ledd-1">Lova her tek til å gjelde 1. januar 2009, likevel slik at:<ul class="defaultList"><li data-li-identifier="a)" data-name="a)"><article class="listArticle" id="kapittel-8-ledd-1-punkt-1"><article class="legalP" id="kapittel-8-ledd-1-punkt-1-ledd-1">Vedtak om tilbakekrevjing av feilutbetalingar som etter dei tidlegare reglane berre kan bli tvangsgrunnlag etter behandling ved domstolane, skal handsamast ved domstolane dersom sak er teken opp der før lova tek til å gjelde. Arbeids- og velferdsetaten og den private parten kan likevel gjere avtale om at saka skal handsamast etter reglane i folketrygdlova §§ 22-15 eller 22-15 a.</article></article></li><li data-li-identifier="b)" data-name="b)"><article class="listArticle" id="kapittel-8-ledd-1-punkt-2"><article class="legalP" id="kapittel-8-ledd-1-punkt-2-ledd-1">Reglane i folketrygdlova §§ 22-17 og 22-17 a om renter og rentetillegg får berre verknad i saker der vedtak om etterbetaling eller tilbakekrevjing vert gjort etter 31. desember 2008.</article></article></li><li data-li-identifier="c)" data-name="c)"><article class="listArticle" id="kapittel-8-ledd-1-punkt-3"><article class="legalP" id="kapittel-8-ledd-1-punkt-3-ledd-1">Reglane i folketrygdlova § 22-17 b første punktumet skal ikkje gjelde for krav om erstatning som grunnar seg på hendingar før lova tok til å gjelde.</article></article></li></ul></article></section></main></body></html>