<!DOCTYPE html><html lang="no"><head><title>Midlertidig forskrift om tillegg til forskrift 17. juni 2009 nr. 946 om studier og eksamen ved Høgskolen i Akershus</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-12-02-1447</dd><dt class="dokid">DokumentID</dt><dd class="dokid">LTI/forskrift/2009-12-02-1447</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 13 s 2038</dd><dt class="dateInForce">I kraft fra</dt><dd class="dateInForce">2009-12-02 – 2010-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-06-17-946</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li></ul></dd><dt class="dateOfPublication">Kunngjort</dt><dd class="dateOfPublication">2009-12-08 14:40</dd><dt class="journalNumber">Journalnummer</dt><dd class="journalNumber">2009-1119</dd><dt class="titleShort">Korttittel</dt><dd class="titleShort">Tillegg til forskrift om studier mv. ved HiAk</dd><dt class="title">Tittel</dt><dd class="title">Midlertidig forskrift om tillegg til forskrift 17. juni 2009 nr. 946 om studier og eksamen ved Høgskolen i Akershus</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret for Høgskolen i Akershus 2. desember 2009 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-9.</dd><dt class="refid">RefID</dt><dd class="refid">forskrift/2009-12-02-1447</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om tillegg til forskrift 17. juni 2009 nr. 946 om studier og eksamen ved Høgskolen i Akershus<ul class="tocSubUl"><li>§ 1. Motstrid med nasjonal rammeplan</li><li>§ 2. Sensurfrist</li><li>§ 3. Regler for godkjenning av arbeidskrav i et emne</li><li>§ 4. Dispensasjon fra krav om progresjon/rekkefølge for gjennomføring av praksis</li><li>§ 5. Dispensasjon fra forkunnskapskrav</li><li>§ 6. Melding om fravær ved eksamen</li><li>§ 7. Studieprogresjon</li><li>§ 8. Varighet</li></ul></li></ul></dd></dl></header><main class="documentBody" data-lovdata-URL="LTI/forskrift/2009-12-02-1447" id="dokument"><h1>Midlertidig forskrift om tillegg til forskrift 17. juni 2009 nr. 946 om studier og eksamen ved Høgskolen i Akershus</h1><article class="legalArticle" data-lovdata-URL="LTI/forskrift/2009-12-02-1447/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Motstrid med nasjonal rammeplan</span></h2><article class="numberedLegalP" data-numerator="1" id="paragraf-1-nummer-1">(1) Dersom denne forskrift strider mot en gjeldende nasjonal rammeplan, gjelder rammeplanens bestemmelser framfor forskriften.</article></article><article class="legalArticle" data-lovdata-URL="LTI/forskrift/2009-12-02-1447/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Sensurfrist</span></h2><article class="numberedLegalP" data-numerator="1" id="paragraf-2-nummer-1">(1) Høgskolen kan utvide sensurfristen for eksamener som høgskolen administrerer. En eventuell utvidelse av sensurfristen for en eksamen skal normalt ikke overstige to uker utover ordinær sensurfrist for eksamen. Denne bestemmelsen gjelder både for eksamener med tre ukers sensurfrist og for masteroppgaver.</article></article><article class="legalArticle" data-lovdata-URL="LTI/forskrift/2009-12-02-1447/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Regler for godkjenning av arbeidskrav i et emne</span></h2><article class="numberedLegalP" data-numerator="1" id="paragraf-3-nummer-1">(1) Selv om studenter på grunn av sykdom blir forhindret fra å gjennomføre og få godkjent arbeidskrav i et emne, kan høgskolen etter en individuell vurdering gi studentene anledning til å avlegge eksamen i emnet.</article><article class="numberedLegalP" data-numerator="2" id="paragraf-3-nummer-2">(2) Selv om studenter, på grunn av sykdom blant Høgskolen i Akershus sine ansatte, ikke får anledning til å gjennomføre og få godkjent arbeidskrav i et emne, skal høgskolen normalt gi studentene anledning til å avlegge eksamen i emnet.</article><article class="numberedLegalP" data-numerator="3" id="paragraf-3-nummer-3">(3) Selv om studenter, på grunn av forhold relatert til influensa A (H1N1) utenfor Høgskolen i Akershus sin kontroll, ikke får anledning til å gjennomføre og få godkjent arbeidskrav i et emne, skal høgskolen normalt gi studentene anledning til å avlegge eksamen i emnet.</article><article class="numberedLegalP" data-numerator="4" id="paragraf-3-nummer-4">(4) Studenter som omfattes av første, andre eller tredje ledd må gjennomføre og få godkjent arbeidskravene innen en angitt frist. Sensur holdes tilbake til arbeidskravet er utført. Er ikke arbeidskravene utført innen angitt frist, anses eksamen som trukket og teller som ett forsøk til eksamen. Ny besvarelse må leveres ved neste ordinære eksamen.</article></article><article class="legalArticle" data-lovdata-URL="LTI/forskrift/2009-12-02-1447/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Dispensasjon fra krav om progresjon/rekkefølge for gjennomføring av praksis</span></h2><article class="numberedLegalP" data-numerator="1" id="paragraf-4-nummer-1">(1) Studenter som ikke får anledning til å gjennomføre veiledet praksis fastsatt i nasjonal rammeplan, på grunn av forhold relatert til influensa A (H1N1), kan etter en individuell vurdering gis en midlertidig dispensasjon fra kravet om godkjent praksis før avleggelse av eksamen.</article><article class="numberedLegalP" data-numerator="2" id="paragraf-4-nummer-2">(2) Studenter som omfattes av første ledd må gjennomføre praksis innen en gitt frist og senest innen et år. Endelig grad blir ikke tilkjent før praksis er utført.</article></article><article class="legalArticle" data-lovdata-URL="LTI/forskrift/2009-12-02-1447/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Dispensasjon fra forkunnskapskrav</span></h2><article class="numberedLegalP" data-numerator="1" id="paragraf-5-nummer-1">(1) Dersom studenter mangler forkunnskapskrav til emner i vårsemesteret 2010 på grunn av sykdomsfravær fra eksamen i høstsemesteret 2009, kan høgskolen etter søknad gi dispensasjon fra forkunnskapskravene.</article><article class="numberedLegalP" data-numerator="2" id="paragraf-5-nummer-2">(2) Studenter som omfattes av første ledd må gjennomføre de manglende forkunnskapskravene innen en gitt frist for å kunne fortsette i studiet. Vitnemål eller karakterutskrift blir ikke utstedet før forkunnskapskrav er utført.</article></article><article class="legalArticle" data-lovdata-URL="LTI/forskrift/2009-12-02-1447/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Melding om fravær ved eksamen</span></h2><article class="numberedLegalP" data-numerator="1" id="paragraf-6-nummer-1">(1) Høgskolen kan, etter en individuell vurdering, innvilge bruk av egenmelding ved sykdom under eksamen. Det vil gi de samme rettighetene som fravær dokumentert med legeerklæring eller tilsvarende dokumentasjon.</article><article class="numberedLegalP" data-numerator="2" id="paragraf-6-nummer-2">(2) Prorektoren fastsetter hvordan studenter normalt skal levere egenmelding om fravær fra eksamen.</article></article><article class="legalArticle" data-lovdata-URL="LTI/forskrift/2009-12-02-1447/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Studieprogresjon</span></h2><article class="numberedLegalP" data-numerator="1" id="paragraf-7-nummer-1">(1) Forsinkelse i studieprogresjonen, på grunn av forhold relatert til influensa A (H1N1), skal normalt ikke inngå i tidsberegning for forsinkelse.</article></article><article class="legalArticle" data-lovdata-URL="LTI/forskrift/2009-12-02-1447/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Varighet</span></h2><article class="numberedLegalP" data-numerator="1" id="paragraf-8-nummer-1">(1) Denne forskriften gjelder fra 2. desember 2009 til 1. april 2010.</article></article></main></body></html>