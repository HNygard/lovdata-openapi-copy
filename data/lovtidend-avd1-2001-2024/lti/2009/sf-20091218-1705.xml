<!DOCTYPE html><html lang="no"><head><title>Forskrift om endring i forskrift om drift av akvakulturanlegg (akvakulturdriftsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-12-18-1705</dd><dt class="dokid">DokumentID</dt><dd class="dokid">LTI/forskrift/2009-12-18-1705</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 14 s 2356</dd><dt class="dateInForce">I kraft fra</dt><dd class="dateInForce">2010-01-01, 2010-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-06-17-822</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-79/§1</li><li>lov/2005-06-17-79/§2</li><li>lov/2005-06-17-79/§3</li><li>lov/2005-06-17-79/§4</li><li>lov/2005-06-17-79/§5</li><li>lov/2005-06-17-79/§10</li><li>lov/2005-06-17-79/§11</li><li>lov/2005-06-17-79/§12</li><li>lov/2005-06-17-79/§13</li><li>lov/2005-06-17-79/§17</li><li>lov/2005-06-17-79/§21</li><li>lov/2005-06-17-79/§22</li><li>lov/2005-06-17-79/§24</li><li>lov/2003-12-19-124/§7</li><li>lov/2003-12-19-124/§8</li><li>lov/2003-12-19-124/§14</li><li>lov/2003-12-19-124/§15</li><li>lov/2003-12-19-124/§19</li><li>forskrift/2003-12-19-1790</li><li>lov/1974-12-20-73/§30</li><li>forskrift/2004-02-06-307</li></ul></dd><dt class="dateOfPublication">Kunngjort</dt><dd class="dateOfPublication">2009-12-30 15:15</dd><dt class="journalNumber">Journalnummer</dt><dd class="journalNumber">2009-1316</dd><dt class="titleShort">Korttittel</dt><dd class="titleShort">Endr. i akvakulturdriftsforskriften</dd><dt class="title">Tittel</dt><dd class="title">Forskrift om endring i forskrift om drift av akvakulturanlegg (akvakulturdriftsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 18. desember 2009 med hjemmel i lov 17. juni 2005 nr. 79 om akvakultur (akvakulturloven) § 1, § 2, § 3, § 4, § 5, § 10, § 11, § 12, § 13, § 17, § 21, § 22 og § 24, lov 19. desember 2003 nr. 124 om matproduksjon og mattrygghet mv. (matloven) § 7, § 8, § 14, § 15 og § 19, jf. delegeringsvedtak 19. desember 2003 nr. 1790 og lov 20. desember 1974 nr. 73 om dyrevern § 30, jf. delegeringsvedtak 6. februar 2004 nr. 307.</dd><dt class="refid">RefID</dt><dd class="refid">forskrift/2009-12-18-1705</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om drift av akvakulturanlegg (akvakulturdriftsforskriften)<ul class="tocSubUl"><li>I<ul class="tocSubUl"><li>§ 3. Forskriftens saklige virkeområde</li><li>§ 18. Fiske- og ferdselsforbud</li><li>§ 38. Meldeplikt ved rømming</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2009-12-18-1705" id="dokument"><h1>Forskrift om endring i forskrift om drift av akvakulturanlegg (akvakulturdriftsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2009-12-18-1705/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. juni 2008 nr. 822 om drift av akvakulturanlegg (akvakulturdriftsforskriften) gjøres følgende endringer:</article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Forskriftens saklige virkeområde</span></span><article class="legalP" id="kapittel-1-foreslåttparagraf-1-ledd-1">Forskriften omfatter drift av akvakulturanlegg, herunder lokaliteter hvor det ikke er akvakulturdyr. Forskriften omfatter ikke akvakultur av krepsdyr, bløtdyr og pigghuder i form av bunnkultur uten at dyrene holdes i fangenskap (havbeite), og drift av restitusjons- og mellomlagringsmerder ved fangstbasert akvakultur. For øvrig gjelder følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">Akvakultur av matfisk og stamfisk reguleres av kapittel 1, 2, 3, 4 og 7.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">Akvakultur av settefisk reguleres av kapittel 1, 2, 3, 5 og 7.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">Akvakultur av kultiveringsfisk reguleres av kapittel 1 og 7. I tillegg gjelder følgende bestemmelser: § 5 tredje ledd, § 6 unntatt første ledd, § 7 første og andre ledd, § 10 første ledd, § 11, § 12 unntatt tredje ledd, § 13, § 14, § 16, § 19 til og med § 22, § 24 til og med § 34, § 50, § 51 tredje, fjerde og femte ledd, § 57 unntatt første ledd bokstav b, § 58 tredje ledd, § 59 til og med § 62.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">Akvakultur av bløtdyr og krepsdyr reguleres av kapittel 1, 2, 6 og 7.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1">Akvakultur av pigghuder reguleres av kapittel 1, 6 og 7. I kapittel 6 unntas § 64 bokstav b og e, og § 66. I tillegg gjelder følgende bestemmelser: § 5 unntatt siste ledd, § 6 første ledd, § 7 unntatt andre ledd, § 8, § 10 første ledd, § 12 første, tredje og fjerde ledd, § 15, § 17 og § 18, § 64 bokstav a, c og d og § 65.</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-1-ledd-1-punkt-6"><article class="legalP" id="kapittel-1-foreslåttparagraf-1-ledd-1-punkt-6-ledd-1">Oppbevaring av matfisk i slaktemerder ved slakteri reguleres av kapittel 1 og 7. I tillegg gjelder følgende bestemmelser: § 5 til og med § 10, § 11 første ledd, § 12, § 13 andre og siste ledd, § 14 første ledd, § 16, § 17, § 19 til og med § 23, § 25, § 28 til og med § 32, § 37 til og med § 39, § 41 bokstav c og g, § 42 unntatt bokstav c i første ledd og bokstav d i andre ledd, § 46, § 47 og § 54.</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-1-ledd-1-punkt-7"><article class="legalP" id="kapittel-1-foreslåttparagraf-1-ledd-1-punkt-7-ledd-1">Oppbevaring av leppefisk reguleres av kapittel 1 og 7. I tillegg gjelder følgende bestemmelser: § 5, § 8, § 10 til og med § 17, § 19, § 20, § 22, § 23, § 25, § 27, § 28, § 29, § 31, § 32, § 33, § 34, § 37, § 38 og § 47.</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-1-ledd-1-punkt-8"><article class="legalP" id="kapittel-1-foreslåttparagraf-1-ledd-1-punkt-8-ledd-1">Installasjoner for fritidsfiske reguleres, med unntak for § 27, av kapittel 1, 2, 3 og kapittel 7. I tillegg gjelder § 42, § 48 og § 50.</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-1-ledd-1-punkt-9"><article class="legalP" id="kapittel-1-foreslåttparagraf-1-ledd-1-punkt-9-ledd-1">Zoobutikk, hagesenter, hagedam, kommersielt akvarium og grossist med akvariedyr hvor det er direkte avløp til naturlige vannmasser uten behandling av avløpsvannet, reguleres av § 5 tredje ledd unntatt bestemmelser om velferd, § 7 første og andre ledd unntatt bestemmelser om velferd, § 10, § 11 første ledd, § 13 unntatt fjerde ledd og siste ledd bokstav c, § 14, § 16 unntatt første ledd.</article></article></li><li data-li-identifier="j)" data-name="j)"><article class="listArticle" id="kapittel-1-foreslåttparagraf-1-ledd-1-punkt-10"><article class="legalP" id="kapittel-1-foreslåttparagraf-1-ledd-1-punkt-10-ledd-1">Annen produksjon enn det som følger av de foregående ledd, reguleres av kapittel 1, 2 og 7. Dersom produksjonen gjelder fisk gjelder i tillegg kapittel 3. Dersom produksjonen gjelder andre akvakulturdyr enn fisk, bløtdyr eller krepsdyr er den unntatt fra § 5 tredje ledd, § 6 andre, tredje og fjerde ledd, § 7 andre ledd, § 9, § 10 andre ledd, § 11, § 12 andre og femte ledd, § 13, § 14 og § 16.</article></article></li></ul></article></article> <article class="defaultP" margin-top="true">§ 4 bokstav g) skal lyde:<ul class="defaultList"><li data-li-identifier="g)" data-name="g)"><article class="listArticle" id="kapittel-1-foreslåttparagraf-1-ledd-1-punkt-11"><article class="legalP" id="kapittel-1-foreslåttparagraf-1-ledd-1-punkt-11-ledd-1"><i>Biomasse:</i> den til enhver tid stående mengde av levende fisk (målt i kg eller tonn).</article></article></li></ul></article> <article class="defaultP" margin-top="true">§ 4 bokstav k) skal lyde<ul class="defaultList"><li data-li-identifier="k)" data-name="k)"><article class="listArticle" id="kapittel-1-foreslåttparagraf-1-ledd-1-punkt-12"><article class="legalP" id="kapittel-1-foreslåttparagraf-1-ledd-1-punkt-12-ledd-1"><i>Installasjon:</i> innretning der akvakulturdyr kan fôres, behandles, eller oppbevares, inkludert fortøyninger. En installasjon kan bestå av flere produksjonsenheter.</article></article></li></ul></article> <article class="defaultP" margin-top="true">§ 4 bokstav v) skal lyde:<ul class="defaultList"><li data-li-identifier="v)" data-name="v)"><article class="listArticle" id="kapittel-1-foreslåttparagraf-1-ledd-1-punkt-13"><article class="legalP" id="kapittel-1-foreslåttparagraf-1-ledd-1-punkt-13-ledd-1"><i>Settefisk:</i> rogn, yngel, parr, smolt eller tilsvarende livsstadier som produseres med sikte på overføring til andre lokaliteter eller annen type produksjon.</article></article></li></ul></article> <article class="defaultP" margin-top="true">§ 5 annet ledd skal lyde:</article><article class="legalP" id="kapittel-1-ledd-2">Det er forbudt å drive akvakultur med arter som ikke forekommer naturlig i området.</article> <article class="defaultP" margin-top="true">§ 7 annet og tredje ledd skal lyde:</article><article class="legalP" id="kapittel-1-ledd-3">Beredskapsplanen skal bidra til å ivareta smittehygiene og fiskevelferd i krisesituasjoner. Den skal blant annet gi oversikt over smittehygieniske og dyrevernmessige tiltak som er aktuelle å iverksette for å hindre og eventuelt håndtere akutt utbrudd av smittsom sykdom og massedød, herunder opptak, behandling, transport, maksimum oppholdstid for fisk i rørsystemer ved systemsvikt, slakting og destruksjon av syke og døde akvakulturdyr.</article><article class="legalP" id="kapittel-1-ledd-4">Beredskapsplanen skal videre gi oversikt over tiltak for å hindre og eventuelt håndtere dødelighet ved skadelige alge- og manetforekomster, levemiljøforhold som er uforenlig med artens krav og akutt forurensning.</article> <article class="defaultP" margin-top="true">§ 8 annet ledd skal lyde:</article><article class="legalP" id="kapittel-1-ledd-5">Installasjon skal være merket med lokalitetsnummer og navnet på den eller de som innehar tillatelse på lokaliteten. Merkingen skal være i form av skilt som skal kunne ses fra sjøen og annen naturlig adkomst.</article> <article class="defaultP" margin-top="true">§ 12 første ledd skal lyde:</article><article class="legalP" id="kapittel-1-ledd-6">Den ansvarlige for den daglige drift skal sikre at det føres risikobasert tilsyn med forhold av betydning for miljøet samt for helsen og velferden for akvakulturdyr, herunder tilsyn med installasjoner, tekniske innretninger og utstyr for produksjon. Tilsynet i akvakulturanlegg med fisk skal utføres minst en gang om dagen såfremt værforholdene tillater det. Tilsynet i akvakulturanlegg med bløtdyr, krepsdyr og pigghuder skal utføres minst en gang i uken.</article> <article class="defaultP" margin-top="true">§ 15 annet ledd skal lyde:</article><article class="legalP" id="kapittel-1-ledd-7">Dersom akvakulturdyr tilføres legemidler som medfører plikt til å holde akvakulturdyrene tilbake (tilbakeholdelsestid), skal dette varsles ved skilt som skal stå sammen med skilt med lokalitetsnummer. Skiltet skal kunne ses fra sjøen og annen naturlig adkomst. Varslingsplikten gjelder fra påbegynt behandling og til tilbakeholdelsestiden for det aktuelle medikamentet som benyttes er utløpt.</article> <article class="defaultP" margin-top="true">§ 18 skal lyde:</article><article class="futureLegalArticle" data-name="§18" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Fiske- og ferdselsforbud</span></span><article class="legalP" id="kapittel-1-foreslåttparagraf-2-ledd-1">Det er forbudt å drive fiske nærmere anlegget enn 100 meter og å ferdes nærmere enn 20 meter. Avstanden måles fra en rett linje trukket mellom anleggets faktiske ytterpunkt i overflaten.</article></article> <article class="defaultP" margin-top="true">§ 24 annet og tredje ledd skal lyde:</article><article class="legalP" id="kapittel-1-ledd-8">Akvakulturanlegget skal ha et reservesystem som ved svikt kan sikre fiskens grunnleggende fysiologiske behov med hensyn til oksygen og metabolitter.</article><article class="legalP" id="kapittel-1-ledd-9">Det skal foretas systematiske målinger av vannkvalitetsparametrene O<sub>2</sub> , pH, salinitet og temperatur. Kravet om måling av salinitet gjelder ikke når vannet utelukkende er fra en ferskvannskilde. Måling av pH gjelder ikke når vannet utelukkende er fra sjøen.</article> <article class="defaultP" margin-top="true">§ 29 første ledd skal lyde:</article><article class="legalP" id="kapittel-1-ledd-10">Fisken skal kontrolleres før intern flytting i akvakulturanlegget, og fisk som ikke er skikket til det, skal ikke flyttes.</article> <article class="defaultP" margin-top="true">§ 37 fjerde ledd skal lyde:</article><article class="legalP" id="kapittel-1-ledd-11">Maskevidde i notpose skal være tilpasset fiskens størrelse, slik at fisken ikke kan slippe igjennom notposen. Nøter skal kontrolleres før de tas i bruk, og regelmessig under driften.</article> <article class="defaultP" margin-top="true">§ 37 nytt femte ledd skal lyde:</article><article class="legalP" id="kapittel-1-ledd-12">Ved lokaliteter for torsk som er i drift skal det drives kontinuerlig overvåkingsfiske med teiner eller ruser. All fisk og krepsdyr som fanges under overvåkingsfiske, og som ikke er akvakulturdyr, skal slippes ut. Gjenfangede akvakulturdyr skal avlives.</article> <article class="defaultP" margin-top="true">§ 37 nåværende femte ledd blir nytt sjette ledd og skal lyde:</article><article class="legalP" id="kapittel-1-ledd-13">Det er forbudt å slippe fisk ut fra installasjonen.</article> <article class="defaultP" margin-top="true">§ 38 skal lyde:</article><article class="futureLegalArticle" data-name="§38" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 38</span>. <span class="legalArticleTitle">Meldeplikt ved rømming</span></span><article class="legalP" id="kapittel-1-foreslåttparagraf-3-ledd-1">Det skal straks meldes fra på fastsatt skjema til Fiskeridirektoratet dersom det er kjennskap til at fisk rømmer, eller når mistanke om rømming foreligger, uavhengig av om fisken har rømt fra egne eller andres produksjonsenheter eller installasjoner. Nærmere krav til meldeplikten fastsettes i skjema for melding om rømming.</article></article> <article class="defaultP" margin-top="true">§ 39 første ledd skal lyde:</article><article class="legalP" id="kapittel-1-ledd-14">Det skal straks foretas gjenfangst av fisk som er rømt. Gjenfangstplikten begrenses til sjøområdet inntil 500 meter fra anlegget og opphører når det er åpenbart at den rømte fisken ikke lenger befinner seg i dette området. Avstanden måles fra en rett linje trukket mellom anleggets faktiske ytterpunkt i overflaten.</article> <article class="defaultP" margin-top="true">§ 40 annet og tredje ledd skal lyde:</article><article class="legalP" id="kapittel-1-ledd-15">Av driftsplanen skal det for de to neste kalenderårene minimum framgå:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-15-punkt-1"><article class="legalP" id="kapittel-1-ledd-15-punkt-1-ledd-1">hvilke lokaliteter det planlegges å sette ut fisk på, tidspunktet for utsett og antall fisk. For lokaliteter, der flere akvakulturtillatelser er tilknyttet, skal det fremgå hvilke tillatelser utsettet gjelder for, og</article></article></li><li data-li-identifier="b)" data-name="b)"><article class="listArticle" id="kapittel-1-ledd-15-punkt-2"><article class="legalP" id="kapittel-1-ledd-15-punkt-2-ledd-1">tidsrom for brakklegging og eventuell flytting av fisk til andre lokaliteter, og</article></article></li><li data-li-identifier="c)" data-name="c)"><article class="listArticle" id="kapittel-1-ledd-15-punkt-3"><article class="legalP" id="kapittel-1-ledd-15-punkt-3-ledd-1">hvilke lokaliteter som eventuelt ikke planlegges brukt.</article></article></li></ul></article><article class="legalP" id="kapittel-1-ledd-16">Lokaliteter i sjøvann med matfisk og stamfisk skal tømmes og brakklegges i minimum 2 måneder etter hver produksjonssyklus. Mattilsynet kan treffe vedtak om lengre brakkleggingstid av den enkelte lokalitet og koordinert brakklegging av et område, dersom hensynet til fiskehelse tilsier det.</article> <article class="defaultP" margin-top="true">§ 40 femte og sjette ledd skal lyde:</article><article class="legalP" id="kapittel-1-ledd-17">Driftsplan for matfisk og stamfisk av laks, ørret, regnbueørret og torsk for de neste to kalenderår, skal før 1. oktober sendes til Fiskeridirektoratets regionkontor for godkjenning. Kravet om innsending og godkjenning gjelder ikke for akvakultur av torsk som baserer seg på villfanget fisk.</article><article class="legalP" id="kapittel-1-ledd-18">Fiskeridirektoratets regionkontor skal i samråd med Mattilsynet fatte vedtak om godkjenning av den del av planen som gjelder det første året. Mattilsynet kan i vedtak nekte godkjenning dersom hensynet til fiskehelse på den enkelte lokaliteten eller i et område tilsier det.</article> <article class="defaultP" margin-top="true">§ 41 første ledd bokstav h og ny bokstav i og j skal lyde:<ul class="defaultList"><li data-li-identifier="h)" data-name="h)"><article class="listArticle" id="kapittel-1-ledd-18-punkt-1"><article class="legalP" id="kapittel-1-ledd-18-punkt-1-ledd-1">Resultater etter foretatte miljøundersøkelser: kart (1:5000), det topografiske bunnkartet, lokalitetskartet der prøvetakingsstedene er avmerket og skjema for oppsummering av undersøkelsen,</article></article></li><li data-li-identifier="i)" data-name="i)"><article class="listArticle" id="kapittel-1-ledd-18-punkt-2"><article class="legalP" id="kapittel-1-ledd-18-punkt-2-ledd-1">gjennomførte kontroller av not,</article></article></li><li data-li-identifier="j)" data-name="j)"><article class="listArticle" id="kapittel-1-ledd-18-punkt-3"><article class="legalP" id="kapittel-1-ledd-18-punkt-3-ledd-1">gjennomførte kontroller av bunnredskap for overvåkingsfiske, herunder antall innfangede akvakulturdyr, ville fisk og krepsdyr, størrelsesfordeling og samlet vekt.</article></article></li></ul></article> <article class="defaultP" margin-top="true">§ 43 første ledd skal lyde:</article><article class="legalP" id="kapittel-1-ledd-19">Driftsjournalen for stamfisk skal på lokalitetsnivå i tillegg minst inneholde opplysninger om biologisk avstamming. For lokaliteter på land skal driftsjournalen i tillegg minst inneholde opplysning om:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-19-punkt-1"><article class="legalP" id="kapittel-1-ledd-19-punkt-1-ledd-1">antall rognkorn produsert, og</article></article></li><li data-li-identifier="b)" data-name="b)"><article class="listArticle" id="kapittel-1-ledd-19-punkt-2"><article class="legalP" id="kapittel-1-ledd-19-punkt-2-ledd-1">leveranse av rogn internt og eksternt: dato for leveranse, navn på mottaker og antall rognkorn.</article></article></li></ul></article> <article class="defaultP" margin-top="true">§ 44 første ledd skal lyde:</article><article class="legalP" id="kapittel-1-ledd-20">Fra akvakulturanlegg i sjøvann med fisk skal det månedlig rapporteres til Fiskeridirektoratet om tidspunktet for brakklegging av lokaliteten. I tillegg skal det for hver produksjonsenhet som er i drift rapporteres om følgende opplysninger:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-20-punkt-1"><article class="legalP" id="kapittel-1-ledd-20-punkt-1-ledd-1">nummer på produksjonsenhet knyttet til innehaver av tillatelse,</article></article></li><li data-li-identifier="b)" data-name="b)"><article class="listArticle" id="kapittel-1-ledd-20-punkt-2"><article class="legalP" id="kapittel-1-ledd-20-punkt-2-ledd-1">utsett av fisk: art, antall fisk og årsklasse,</article></article></li><li data-li-identifier="c)" data-name="c)"><article class="listArticle" id="kapittel-1-ledd-20-punkt-3"><article class="legalP" id="kapittel-1-ledd-20-punkt-3-ledd-1">beholdning av fisk: art, antall individer og årsklasse,</article></article></li><li data-li-identifier="d)" data-name="d)"><article class="listArticle" id="kapittel-1-ledd-20-punkt-4"><article class="legalP" id="kapittel-1-ledd-20-punkt-4-ledd-1">biomasse,</article></article></li><li data-li-identifier="e)" data-name="e)"><article class="listArticle" id="kapittel-1-ledd-20-punkt-5"><article class="legalP" id="kapittel-1-ledd-20-punkt-5-ledd-1">utslaktingskvantum: art, antall fisk, slaktevekt og slaktetilstand,</article></article></li><li data-li-identifier="f)" data-name="f)"><article class="listArticle" id="kapittel-1-ledd-20-punkt-6"><article class="legalP" id="kapittel-1-ledd-20-punkt-6-ledd-1">Uttak av levende fisk: art, antall og kvantum, ved flytting av fisk skal det rapporteres til hvilket akvakulturanlegg fisken er flyttet til,</article></article></li><li data-li-identifier="g)" data-name="g)"><article class="listArticle" id="kapittel-1-ledd-20-punkt-7"><article class="legalP" id="kapittel-1-ledd-20-punkt-7-ledd-1">tap: dødelighet og annen årsak til tap, art, antall fisk og kvantum,</article></article></li><li data-li-identifier="h)" data-name="h)"><article class="listArticle" id="kapittel-1-ledd-20-punkt-8"><article class="legalP" id="kapittel-1-ledd-20-punkt-8-ledd-1">fôrforbruk i kilo og fôrtype, og</article></article></li><li data-li-identifier="i)" data-name="i)"><article class="listArticle" id="kapittel-1-ledd-20-punkt-9"><article class="legalP" id="kapittel-1-ledd-20-punkt-9-ledd-1">volum.</article></article></li></ul></article> <article class="defaultP" margin-top="true">§ 44 andre ledd oppheves.</article> <article class="defaultP" margin-top="true">§ 44 nåværende tredje til sjette ledd blir andre til femte ledd.</article> <article class="defaultP" margin-top="true">§ 45 første ledd skal lyde:</article><article class="legalP" id="kapittel-1-ledd-21">Fra akvakulturanlegg med stamfisk av laks, ørret og regnbueørret på land skal det 15. juli hvert år rapporteres for perioden 1. juni til 31. mai til Fiskeridirektoratet følgende opplysninger på lokalitetsnivå for hver årsklasse:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-21-punkt-1"><article class="legalP" id="kapittel-1-ledd-21-punkt-1-ledd-1">antall fisk strøket, herunder antall hunner og antall hanner</article></article></li><li data-li-identifier="b)" data-name="b)"><article class="listArticle" id="kapittel-1-ledd-21-punkt-2"><article class="legalP" id="kapittel-1-ledd-21-punkt-2-ledd-1">tap: antall fisk og årsak, og</article></article></li><li data-li-identifier="c)" data-name="c)"><article class="listArticle" id="kapittel-1-ledd-21-punkt-3"><article class="legalP" id="kapittel-1-ledd-21-punkt-3-ledd-1">antall rognkorn: produsert, levert og eventuell restbeholdning.</article></article></li></ul></article> <article class="defaultP" margin-top="true">§ 59 fjerde ledd skal lyde:</article><article class="legalP" id="kapittel-1-ledd-22">For akvakulturanlegg som ble etablert før 1. januar 2001 kan det gis dispensasjon fra andre ledd.</article> <article class="defaultP" margin-top="true">§ 67 første ledd skal lyde:</article><article class="legalP" id="kapittel-1-ledd-23">Fiskeridirektoratet fører tilsyn og fatter vedtak for å gjennomføre bestemmelsene gitt i § 5 unntatt tredje ledd, § 6 første ledd, § 7 unntatt andre ledd, § 8 unntatt fjerde ledd, § 10 første ledd, § 12 første, tredje og fjerde ledd, § 15, § 17, § 18, § 35 til og med § 39, § 40 unntatt tredje ledd, § 41 bokstav a-f og h, § 42 første ledd bokstav a, b, c og g og andre ledd, § 43, § 44, § 45, § 47, § 48, § 49, § 52, § 53, § 55, § 57 første ledd bokstav a t.o.m. d, § 64 unntatt bokstav e, § 65 og § 66.</article> <article class="defaultP" margin-top="true">§ 68 første ledd skal lyde:</article><article class="legalP" id="kapittel-1-ledd-24">Fiskeridirektoratet kan i særlige tilfeller dispensere fra bestemmelsene nevnt i § 67 første ledd, bortsett fra § 48 første og annet ledd. Fra 1. januar 2014 bortfaller dispensasjonsadgangen fra § 52.</article> <article class="defaultP" margin-top="true">Overskriften til kapittel 7 skal lyde:</article><span class="futuretitle" id="kapittel-1-foreslåttittel-1">Kapittel 7. Avsluttende bestemmelser</span> <article class="defaultP" margin-top="true">§ 70 tredje ledd skal lyde:</article><article class="legalP" id="kapittel-1-ledd-25">§ 58 første og andre ledd om rapportering fra akvakulturanlegg med settefisk trer i kraft 1. oktober 2010.</article> <article class="defaultP" margin-top="true">§ 71 oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2009-12-18-1705/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2010, med unntak for § 37 femte ledd som trer i kraft 1. april 2010.</article></section></main></body></html>