<!DOCTYPE html><html lang="no"><head><title>Forskrift om endring i forskrift om ordningen av påtalemyndigheten (Påtaleinstruksen)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-09-25-1211</dd><dt class="dokid">DokumentID</dt><dd class="dokid">LTI/forskrift/2009-09-25-1211</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 10 s 1740</dd><dt class="dateInForce">I kraft fra</dt><dd class="dateInForce">2009-11-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-06-28-1679</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-22-25/§62</li></ul></dd><dt class="dateOfPublication">Kunngjort</dt><dd class="dateOfPublication">2009-09-25 14:40</dd><dt class="journalNumber">Journalnummer</dt><dd class="journalNumber">2009-0906</dd><dt class="titleShort">Korttittel</dt><dd class="titleShort">Endr. i Påtaleinstruksen</dd><dt class="title">Tittel</dt><dd class="title">Forskrift om endring i forskrift om ordningen av påtalemyndigheten (Påtaleinstruksen)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 25. september 2009 med hjemmel i lov 22. mai 1981 nr. 25 om rettergangsmåten i straffesaker (Straffeprosessloven) § 62. Fremmet av Justis- og politidepartementet.</dd><dt class="refid">RefID</dt><dd class="refid">forskrift/2009-09-25-1211</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om ordningen av påtalemyndigheten (Påtaleinstruksen)<ul class="tocSubUl"><li>I<ul class="tocSubUl"><li>§ 7-6. Orientering til fornærmede og etterlatte</li><li>§ 7A-1. Kontaktperson i politiet</li><li>§ 7A-2. Rett for fornærmede og etterlatte til å utpeke en stedfortreder</li><li>§ 7A-3. Varsel om rekonstruksjoner og lignende</li><li>§ 8-5. Underretning til fornærmede om at mistenkte er avhørt</li><li>§ 8-6. Opplysninger som skal gis ved avhør</li><li>§ 8-7. Opplysning om rett til advokat</li><li>§ 8-8. Gjennomføring av avhøret</li><li>§ 8-9. Rett til avhør om lovbruddets virkninger</li><li>§ 8-13. Hvem kan være til stede ved avhøret eller observasjonen</li><li>§ 9-6. Underretning om varetektsfengsling mv. av siktede til fornærmede ved visse typer forbrytelser</li><li>§ 16-4. Fornærmedes og etterlattes rett til kopi av saksdokumentene</li><li>§ 20-7. Underretning om vedtatt forelegg</li><li>§ 21-3. Varsel til bistandsadvokat</li><li>§ 25-7. Oversendelse av sakens dokumenter til bistandsadvokaten mv.</li><li>§ 25-8. Underretning om tiltale og dokumentinnsyn til fornærmede og etterlatte</li><li>§ 25-10. Samtale med aktor før hovedforhandling</li><li>§ 26-5. Underretning om rettskraftig dom</li><li>§ 28-6. Underretning om anke</li><li>§ 28-7. Varsel om ankeforhandling i Høyesterett</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2009-09-25-1211" id="dokument"><h1>Forskrift om endring i forskrift om ordningen av påtalemyndigheten (Påtaleinstruksen)</h1><section class="section" data-name="kapI" id="kapittel-1" data-lovdata-URL="LTI/forskrift/2009-09-25-1211/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 28. juni 1985 nr. 1679 om ordningen av påtalemyndigheten (Påtaleinstruksen) gjøres følgende endringer:</article> <article class="defaultP" margin-top="true">I § 2-2 første ledd endres henvisningen til § 8-12 til henvisning til § 8-15.</article> <article class="defaultP" margin-top="true">§ 3-3 nr. 1 skal lyde:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">at opplysningene i en sak gjøres kjent for sakens parter, for fornærmede eller for etterlatte, eller deres representanter, og ellers for dem som opplysningene direkte gjelder,</article></article></li></ul></article> <article class="defaultP" margin-top="true">§ 4-1 første ledd første punktum skal lyde:</article><article class="legalP" id="kapittel-1-ledd-2">Fornærmede og etterlatte kan kreve utskrift av rettsbøker og andre dokumenter i en avsluttet straffesak.</article> <article class="defaultP" margin-top="true">Ny § 7-6 skal lyde:</article><article class="futureLegalArticle" data-name="§7-6" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7-6</span>. <span class="legalArticleTitle">Orientering til fornærmede og etterlatte</span></span><article class="legalP" id="kapittel-1-foreslåttparagraf-1-ledd-1">Fornærmede med bistandsadvokat og etterlatte i lovbestemt rekkefølge skal holdes orientert om sakens utvikling og fremdrift med mindre hensynet til etterforskingen eller andre grunner gjør det utilrådelig. Andre fornærmede skal informeres etter behov.</article><article class="legalP" id="kapittel-1-foreslåttparagraf-1-ledd-2">Så langt det er mulig skal fornærmede med bistandsadvokat og etterlatte i lovbestemt rekkefølge varsles før det holdes pressekonferanse eller opplysninger om saken offentliggjøres på annen måte.</article></article> <article class="defaultP" margin-top="true">Nytt kapittel 7A skal ha overskriften <i>«Enkelte særlige rettigheter for fornærmede og etterlatte»</i>.</article> <article class="defaultP" margin-top="true">§ 7A-1 skal lyde:</article><article class="futureLegalArticle" data-name="§7A-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7A-1</span>. <span class="legalArticleTitle">Kontaktperson i politiet</span></span><article class="legalP" id="kapittel-1-foreslåttparagraf-2-ledd-1">Politiet skal oppnevne en kontaktperson for fornærmede med bistandsadvokat og for etterlatte i lovbestemt rekkefølge. Kontaktpersonen skal blant annet ha ansvaret for at fornærmede og etterlatte får den informasjonen de har krav på etter § 7-6.</article></article> <article class="defaultP" margin-top="true">§ 7A-2 skal lyde:</article><article class="futureLegalArticle" data-name="§7A-2" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7A-2</span>. <span class="legalArticleTitle">Rett for fornærmede og etterlatte til å utpeke en stedfortreder</span></span><article class="legalP" id="kapittel-1-foreslåttparagraf-3-ledd-1">Fornærmede og etterlatte i lovbestemt rekkefølge kan utpeke en stedfortreder som på deres vegne kan utøve retten til innsyn og til å motta informasjon fra politi og påtalemyndighet.</article><article class="legalP" id="kapittel-1-foreslåttparagraf-3-ledd-2">Hvis det er oppnevnt bistandsadvokat, skal politi og påtalemyndighet gi all skriftlig informasjon både til bistandsadvokaten og stedfortrederen. Muntlig informasjon behøver bare gis til bistandsadvokaten. Stedfortrederen kan få samme informasjon ved å henvende seg til politi eller påtalemyndighet.</article></article> <article class="defaultP" margin-top="true">§ 7A-3 skal lyde:</article><article class="futureLegalArticle" data-name="§7A-3" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7A-3</span>. <span class="legalArticleTitle">Varsel om rekonstruksjoner og lignende</span></span><article class="legalP" id="kapittel-1-foreslåttparagraf-4-ledd-1">Skal fornærmede eller etterlatte delta ved åstedsbefaringer, rekonstruksjoner eller andre etterforskingsskritt, skal bistandsadvokaten varsles. Bistandsadvokaten har rett til å være til stede.</article><article class="legalP" id="kapittel-1-foreslåttparagraf-4-ledd-2">Fornærmede og etterlatte i lovbestemt rekkefølge skal også ellers varsles om rekonstruksjoner dersom slik underretning vil være av betydning for dem.</article></article> <article class="defaultP" margin-top="true">I § 8-1 tredje ledd endres henvisningen til § 8-12 til henvisning til § 8-15.</article> <article class="defaultP" margin-top="true">I kapittel 8, underavsnittet «Avhør av mistenkte (siktede)» skal § 8-5 lyde:</article><article class="futureLegalArticle" data-name="§8-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 8-5</span>. <span class="legalArticleTitle">Underretning til fornærmede om at mistenkte er avhørt</span></span><article class="legalP" id="kapittel-1-foreslåttparagraf-5-ledd-1">Fornærmede med bistandsadvokat skal i alminnelighet varsles når den mistenkte er avhørt første gang.</article></article> <article class="defaultP" margin-top="true">Nytt underavsnitt med § 8-6 til § 8-8 skal ha overskriften: <i>«Avhør av fornærmede og etterlatte»</i></article> <article class="defaultP" margin-top="true">§ 8-6 skal lyde:</article><article class="futureLegalArticle" data-name="§8-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 8-6</span>. <span class="legalArticleTitle">Opplysninger som skal gis ved avhør</span></span><article class="legalP" id="kapittel-1-foreslåttparagraf-6-ledd-1">Fornærmede skal ved første gangs avhør alltid spørres om han eller hun begjærer påtale.</article><article class="legalP" id="kapittel-1-foreslåttparagraf-6-ledd-2">Fornærmede og etterlatte skal gjøres kjent med adgangen til å få fremmet sivile krav i forbindelse med straffesaken. Tilsvarende gjelder ved avhør av andre som kan fremme sivile krav i saken, jf. straffeprosessloven § 3. Hvis de ikke har krav på bistandsadvokat, skal de spørres om de ønsker at påtalemyndigheten fremmer kravet for dem og orienteres om hvilke prosessuelle konsekvenser dette har fremfor at de fremmer kravet selv etter straffeprosessloven § 428. De skal også informeres om at de må gi nærmere opplysninger om grunnlaget for og størrelsen på kravet, samt hvilke bevis de kan oppgi. Det skal opplyses om at fornærmede, hvis tiltale tas ut, vil gis en kort frist til eventuelt å fremme kravet selv eller til å be om endringer i kravet slik det er angitt i tiltalebeslutningen.</article><article class="legalP" id="kapittel-1-foreslåttparagraf-6-ledd-3">Fornærmede som er blitt skadet ved en straffbar voldshandling, skal gjøres kjent med adgangen til å kreve erstatning av staten, og at erstatning kan nektes dersom kravet ikke er forsøkt tatt med i straffesaken. Det samme gjelder for etterlatte.</article></article> <article class="defaultP" margin-top="true">§ 8-7 skal lyde:</article><article class="futureLegalArticle" data-name="§8-7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 8-7</span>. <span class="legalArticleTitle">Opplysning om rett til advokat</span></span><article class="legalP" id="kapittel-1-foreslåttparagraf-7-ledd-1">I saker som nevnt i straffeprosessloven § 107a første og annet ledd skal fornærmede og etterlatte før forklaring gis, gjøres kjent med sin rett til å få bistandsadvokat. Det samme gjelder den som et besøksforbud skal beskytte, i saker som nevnt i straffeprosessloven § 107a femte ledd. De skal også gjøres kjent med sin rett til å vente med å forklare seg til advokaten er til stede.</article><article class="legalP" id="kapittel-1-foreslåttparagraf-7-ledd-2">Politiet skal spørre om en bestemt advokat ønskes oppnevnt i saken. Dersom den ønskede advokaten har kontor utenfor rettskretsen, skal politiet opplyse at merutgiftene ved dette kan kreves av den advokaten oppnevnes for. Har fornærmede eller etterlatte ikke ønske om en bestemt advokat, kan politiet vise til oversikten over faste bistandsadvokater ved ting- og lagmannsrettene, jf. straffeprosessloven § 107g.</article><article class="legalP" id="kapittel-1-foreslåttparagraf-7-ledd-3">Det skal gå fram av rapporten om det er gitt slik informasjon som nevnt i første og annet ledd.</article></article> <article class="defaultP" margin-top="true">§ 8-8 skal lyde:</article><article class="futureLegalArticle" data-name="§8-8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8-8</span>. <span class="legalArticleTitle">Gjennomføring av avhøret</span></span><article class="legalP" id="kapittel-1-foreslåttparagraf-8-ledd-1">Om gjennomføringen av avhøret gjelder reglene om avhør av vitner så langt de passer.</article></article> <article class="defaultP" margin-top="true">§ 8-9 skal lyde:</article><article class="futureLegalArticle" data-name="§8-9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 8-9</span>. <span class="legalArticleTitle">Rett til avhør om lovbruddets virkninger</span></span><article class="legalP" id="kapittel-1-foreslåttparagraf-9-ledd-1">Dersom bistandsadvokaten anmoder om det, skal politiet gjennomføre et særskilt avhør av fornærmede og etterlatte for å belyse hvilke virkninger lovbruddet har hatt for dem.</article></article> <article class="defaultP" margin-top="true">I underavsnitt «Avhør av vitne» blir nåværende § 8-5 § 8-10 og skal ha overskriften <i>«Avhør av vitne»</i>.</article> <article class="defaultP" margin-top="true">Nåværende § 8-6 blir § 8-11.</article> <article class="defaultP" margin-top="true">Nåværende § 8-7 og § 8-8 oppheves.</article> <article class="defaultP" margin-top="true">Nåværende § 8-9 blir § 8-12. § 8-12 annet ledd skal lyde:</article><article class="legalP" id="kapittel-1-ledd-3">I en sak om seksuallovbrudd bør avhør av vitne under 16 år fortrinnsvis begjæres foretatt av dommeren utenfor rettsmøte etter reglene i straffeprosessloven § 239. Samme fremgangsmåte kan brukes ved avhør av vitne med psykisk utviklingshemming eller tilsvarende funksjonssvikt. Fremgangsmåten bør også overveies i saker om andre straffbare forhold når hensynet til vitnet tilsier det. Gjentatt avhør skal i slike tilfeller så vidt mulig unngås. Fornærmede mellom 14 og 16 år skal gjøres kjent med at de har rett til å avgi forklaring i hovedforhandlingen, dersom de ønsker det.</article> <article class="defaultP" margin-top="true">Nåværende § 8-10 blir § 8-13 og skal lyde:</article><article class="futureLegalArticle" data-name="§8-13" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 8-13</span>. <span class="legalArticleTitle">Hvem kan være til stede ved avhøret eller observasjonen</span></span><article class="legalP" id="kapittel-1-foreslåttparagraf-10-ledd-1">Politiet kan tillate at forsvareren er til stede ved avhør av vitne dersom dette kan skje uten skade for etterforskingen.</article><article class="legalP" id="kapittel-1-foreslåttparagraf-10-ledd-2">Er det oppnevnt bistandsadvokat i medhold av straffeprosessloven § 107a, skal advokaten varsles om tidspunktet for avhør av klienten, og om advokatens rett til å overvære avhøret eller observasjonen i henhold til forskrift 2. oktober 1998 nr. 925 om dommeravhør og observasjon.</article><article class="legalP" id="kapittel-1-foreslåttparagraf-10-ledd-3">Dersom fornærmede ønsker det og ikke særlige grunner taler mot det, kan en person fornærmede har tiltro til være til stede ved avhøret. Politiet kan nekte fornærmede å ha til stede en person som selv er vitne i saken, jf. § 8-11 første ledd.</article><article class="legalP" id="kapittel-1-foreslåttparagraf-10-ledd-4">Fornærmede skal før avhøret tar til gjøres kjent med sin rett etter tredje ledd.</article></article> <article class="defaultP" margin-top="true">I underavsnittet «Utarbeidelse av rapport og bruk av lydopptak» blir § 8-11 til § 8-13 § 8-14 til § 8-16.</article> <article class="defaultP" margin-top="true">I § 8-14 annet ledd endres henvisningen til § 8-12 til henvisning til § 8-15.</article> <article class="defaultP" margin-top="true">I § 8-14 annet ledd endres henvisningen til § 8-5 annet ledd til henvisning til § 8-10 annet ledd.</article> <article class="defaultP" margin-top="true">I § 8-14 sjette ledd endres henvisningen til § 8-13 sjette ledd til henvisning til § 8-16 sjette ledd.</article> <article class="defaultP" margin-top="true">§ 9-6 skal lyde:</article><article class="futureLegalArticle" data-name="§9-6" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 9-6</span>. <span class="legalArticleTitle">Underretning om varetektsfengsling mv. av siktede til fornærmede ved visse typer forbrytelser</span></span><article class="legalP" id="kapittel-1-foreslåttparagraf-11-ledd-1">Politiet skal så snart som mulig underrette fornærmede med bistandsadvokat og etterlatte i lovbestemt rekkefølge om at siktede er varetektsfengslet og for hvor lang tid.</article><article class="legalP" id="kapittel-1-foreslåttparagraf-11-ledd-2">Likeledes skal fornærmede med bistandsadvokat og etterlatte i lovbestemt rekkefølge underrettes så snart som mulig dersom siktede løslates eller fengsling forlenges.</article></article> <article class="defaultP" margin-top="true">§ 16-4 skal lyde:</article><article class="futureLegalArticle" data-name="§16-4" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 16-4</span>. <span class="legalArticleTitle">Fornærmedes og etterlattes rett til kopi av saksdokumentene</span></span><article class="legalP" id="kapittel-1-foreslåttparagraf-12-ledd-1">Fornærmede og etterlatte i lovbestemt rekkefølge kan få kopi av sakens dokumenter i den grad det er nødvendig for at de skal kunne ivareta sine interesser i saken og det for øvrig anses ubetenkelig. Det samme gjelder andre som har fremmet sivile krav i saken.</article><article class="legalP" id="kapittel-1-foreslåttparagraf-12-ledd-2">Bistandsadvokaten skal få tilsendt kopi av forklaringen til sin klient. Fornærmede og etterlatte må ikke uten politiets samtykke selv gis kopi av egen forklaring i saken.</article></article> <article class="defaultP" margin-top="true">§ 17-2 første ledd bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-foreslåttparagraf-12-ledd-2-punkt-1"><article class="legalP" id="kapittel-1-foreslåttparagraf-12-ledd-2-punkt-1-ledd-1">etterlatte i lovbestemt rekkefølge,</article></article></li></ul></article> <article class="defaultP" margin-top="true">§ 17-2 første ledd bokstav f skal lyde:<ul class="defaultList"><li data-li-identifier="f)" data-name="f)"><article class="listArticle" id="kapittel-1-foreslåttparagraf-12-ledd-2-punkt-2"><article class="legalP" id="kapittel-1-foreslåttparagraf-12-ledd-2-punkt-2-ledd-1">bistandsadvokat.</article></article></li></ul></article> <article class="defaultP" margin-top="true">§ 17-2 første ledd bokstav g oppheves.</article> <article class="defaultP" margin-top="true">§ 17-6 nytt annet punktum skal lyde:</article><article class="legalP" id="kapittel-1-ledd-4">I underretningen skal det opplyses om klageadgangen etter straffeprosessloven § 59a første ledd første punktum nr. 6, muligheten for selv å fremme kravet etter straffeprosessloven § 428 såfremt hovedforhandling blir holdt, og at det vil bli gitt en kort frist for å fremsette slikt krav overfor retten dersom det blir tatt ut tiltale.</article> <article class="defaultP" margin-top="true">§ 18-5 første ledd skal lyde:</article><article class="legalP" id="kapittel-1-ledd-5">Når saken er avgjort ved påtaleunnlatelse skal det straks gis skriftlig underretning til:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">fornærmede som har inngitt anmeldelse,</article></article></li><li data-li-identifier="b)" data-name="b)"><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">etterlatte i lovbestemt rekkefølge,</article></article></li><li data-li-identifier="c)" data-name="c)"><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">andre som har inngitt anmeldelse og som antas å ha rettslig klageinteresse,</article></article></li><li data-li-identifier="d)" data-name="d)"><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1">vedkommende forvaltningsorgan når saken direkte gjelder dets saksområde,</article></article></li><li data-li-identifier="e)" data-name="e)"><article class="listArticle" id="kapittel-1-ledd-5-punkt-5"><article class="legalP" id="kapittel-1-ledd-5-punkt-5-ledd-1">bistandsadvokat.</article></article></li></ul></article> <article class="defaultP" margin-top="true">I § 18A-1 tredje ledd endres henvisningen til § 8-12 til henvisning til § 8-15.</article> <article class="defaultP" margin-top="true">§ 20-7 skal lyde:</article><article class="futureLegalArticle" data-name="§20-7" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 20-7</span>. <span class="legalArticleTitle">Underretning om vedtatt forelegg</span></span><article class="legalP" id="kapittel-1-foreslåttparagraf-13-ledd-1">Når saken er avgjort ved vedtatt forelegg, skal det straks gis skriftlig underretning til:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-13-ledd-1-punkt-1"><article class="legalP" id="kapittel-1-foreslåttparagraf-13-ledd-1-punkt-1-ledd-1">fornærmede som har inngitt anmeldelse,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-13-ledd-1-punkt-2"><article class="legalP" id="kapittel-1-foreslåttparagraf-13-ledd-1-punkt-2-ledd-1">etterlatte i lovbestemt rekkefølge,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-13-ledd-1-punkt-3"><article class="legalP" id="kapittel-1-foreslåttparagraf-13-ledd-1-punkt-3-ledd-1">andre som har inngitt anmeldelse og som antas å ha rettslig klageinteresse,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-13-ledd-1-punkt-4"><article class="legalP" id="kapittel-1-foreslåttparagraf-13-ledd-1-punkt-4-ledd-1">vedkommende forvaltningsorgan når saken direkte gjelder dets sakområde,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-13-ledd-1-punkt-5"><article class="legalP" id="kapittel-1-foreslåttparagraf-13-ledd-1-punkt-5-ledd-1">bistandsadvokat.</article></article></li></ul></article></article> <article class="defaultP" margin-top="true">Ny § 21-3 skal lyde:</article><article class="futureLegalArticle" data-name="§21-3" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 21-3</span>. <span class="legalArticleTitle">Varsel til bistandsadvokat</span></span><article class="legalP" id="kapittel-1-foreslåttparagraf-14-ledd-1">Fornærmede med bistandsadvokat og bistandsadvokaten skal underrettes om at saken begjæres pådømt etter straffeprosessloven § 248 og gis kopi av siktelsen. Fornærmede med bistandsadvokat har klagerett over siktelsens innhold etter straffeprosessloven § 59a annet ledd annet punktum.</article><article class="legalP" id="kapittel-1-foreslåttparagraf-14-ledd-2">Påtalemyndigheten skal samtidig fastsette en frist for fornærmede for å fremsette krav som nevnt i straffeprosessloven § 3 overfor retten, jf. § 428 første ledd tredje punktum.</article><article class="legalP" id="kapittel-1-foreslåttparagraf-14-ledd-3">Fornærmede skal angi kravets størrelse, dets faktiske og rettslige grunnlag samt hvilke bevis som vil bli ført. Retten sender kopi av kravet til siktede og fastsetter en frist for bemerkninger til kravet.</article></article> <article class="defaultP" margin-top="true">§ 22-1 tredje ledd nytt tredje punktum skal lyde:</article><article class="legalP" id="kapittel-1-ledd-6">Fremmer påtalemyndigheten krav etter straffeprosessloven § 427, bør det i bevisoppgaven spesifiseres hvilke bevis som knytter seg til kravet.</article> <article class="defaultP" margin-top="true">§ 25-7 skal lyde:</article><article class="futureLegalArticle" data-name="§25-7" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 25-7</span>. <span class="legalArticleTitle">Oversendelse av sakens dokumenter til bistandsadvokaten mv.</span></span><article class="legalP" id="kapittel-1-foreslåttparagraf-15-ledd-1">I saker hvor det er oppnevnt bistandsadvokat, skal kopi av tiltalebeslutningen, av bevisoppgaven og så vidt mulig av sakens dokumenter sendes til advokaten når tiltalebeslutningen sendes til forkynning for tiltalte. Påtalemyndigheten skal også angi når saken bør behandles. Dokumenter som ikke blir sendt til advokaten, skal gjøres tilgjengelig for denne på hensiktsmessig måte.</article><article class="legalP" id="kapittel-1-foreslåttparagraf-15-ledd-2">Fornærmede og etterlatte må ikke uten påtalemyndighetens samtykke gis kopi av egen eller andres forklaring i saken.</article></article> <article class="defaultP" margin-top="true">§ 25-8 skal lyde:</article><article class="futureLegalArticle" data-name="§25-8" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 25-8</span>. <span class="legalArticleTitle">Underretning om tiltale og dokumentinnsyn til fornærmede og etterlatte</span></span><article class="legalP" id="kapittel-1-foreslåttparagraf-16-ledd-1">Fornærmede og etterlatte i lovbestemt rekkefølge skal underrettes om at det er tatt ut tiltale i saken, og om at de kan kreve å gjøre seg kjent med tiltalebeslutningen.</article><article class="legalP" id="kapittel-1-foreslåttparagraf-16-ledd-2">Fornærmede og etterlatte i lovbestemt rekkefølge skal gis underretning om adgangen til dokumentinnsyn etter § 264a tredje ledd.</article></article> <article class="defaultP" margin-top="true">Ny § 25-10 skal lyde:</article><article class="futureLegalArticle" data-name="§25-10" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 25-10</span>. <span class="legalArticleTitle">Samtale med aktor før hovedforhandling</span></span><article class="legalP" id="kapittel-1-foreslåttparagraf-17-ledd-1">Fornærmede med bistandsadvokat og etterlatte i lovbestemt rekkefølge har rett til å på begjæring få en samtale før hovedforhandlingen med den aktor som skal føre saken.</article></article> <article class="defaultP" margin-top="true">Overskriften til kap. 26 skal lyde: <i>«Hovedforhandlingen. Saksbehandling etter domsavsigelse».</i></article> <article class="defaultP" margin-top="true">§ 26-3 tiende ledd oppheves.</article> <article class="defaultP" margin-top="true">Ny § 26-5 skal lyde:</article><article class="futureLegalArticle" data-name="§26-5" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 26-5</span>. <span class="legalArticleTitle">Underretning om rettskraftig dom</span></span><article class="legalP" id="kapittel-1-foreslåttparagraf-18-ledd-1">Når dommen er rettskraftig, skal påtalemyndigheten underrette fornærmede og etterlatte med kjent navn og adresse om domsresultatet og om rett til innsyn etter straffeprosessloven § 28, såfremt de ikke har fått beskjed på annen måte.</article></article> <article class="defaultP" margin-top="true">Ny § 28-6 skal lyde:</article><article class="futureLegalArticle" data-name="§28-6" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 28-6</span>. <span class="legalArticleTitle">Underretning om anke</span></span><article class="legalP" id="kapittel-1-foreslåttparagraf-19-ledd-1">Påtalemyndigheten gir underretning til bistandsadvokat og til fornærmede som har fått behandlet krav etter § 3 i dommen, om at dommen er anket, hvem som har anket og hva det er anket over.</article></article> <article class="defaultP" margin-top="true">Ny § 28-7 skal lyde:</article><article class="futureLegalArticle" data-name="§28-7" id="kapittel-1-foreslåttparagraf-20"><span class="futureLegalArticleHeader"><span class="legalArticleValue">§ 28-7</span>. <span class="legalArticleTitle">Varsel om ankeforhandling i Høyesterett</span></span><article class="legalP" id="kapittel-1-foreslåttparagraf-20-ledd-1">Påtalemyndigheten skal underrette fornærmede i saker som nevnt i straffeprosessloven § 107a første ledd og etterlatte i lovbestemt rekkefølge om berammelse av hovedforhandling i Høyesterett, selv om bistandsadvokat ikke er oppnevnt for Høyesterett.</article></article> <article class="defaultP" margin-top="true">§ 30-10 første ledd skal lyde:</article><article class="legalP" id="kapittel-1-ledd-7">Når erstatnings- og oppreisningskrav er pådømt i straffesak, skal politiet opplyse fornærmede og andre skadelidte som har fått krav pådømt i saken om at Statens innkrevingssentral vil gi nærmere redegjørelse om eventuell innkreving. Dersom det i saken er besluttet inndragning av vinning, skal fornærmede og andre skadelidte gjøres kjent med adgangen til å kreve inndragningsbeløpet brukt til dekning av deres erstatningskrav, jf. straffeloven § 37d annet ledd.</article></section><section class="section" data-name="kapII" id="kapittel-2" data-lovdata-URL="LTI/forskrift/2009-09-25-1211/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. november 2009.</article></section></main></body></html>