<!DOCTYPE html><html lang="no"><head><title>Forskrift om endring i forskrift om bruk av legemidler til dyr</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-12-18-1691</dd><dt class="dokid">DokumentID</dt><dd class="dokid">LTI/forskrift/2009-12-18-1691</dd><dt class="ministry">Departement</dt><dd class="ministry"><ul><li>Landbruks- og matdepartementet</li><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 14 s 2339</dd><dt class="dateInForce">I kraft fra</dt><dd class="dateInForce">2010-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-01-16-50</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2001-06-15-75/§18</li><li>lov/2001-06-15-75/§23</li><li>lov/2001-06-15-75/§24</li><li>lov/2003-12-19-124/§16</li><li>lov/2003-12-19-124/§19</li><li>forskrift/2003-12-19-1790</li><li>lov/1974-12-20-73/§30</li><li>lov/1992-12-04-132/§25b</li></ul></dd><dt class="dateOfPublication">Kunngjort</dt><dd class="dateOfPublication">2009-12-29 14:45</dd><dt class="journalNumber">Journalnummer</dt><dd class="journalNumber">2009-1305</dd><dt class="titleShort">Korttittel</dt><dd class="titleShort">Endr. i forskrift om bruk av legemidler til dyr</dd><dt class="title">Tittel</dt><dd class="title">Forskrift om endring i forskrift om bruk av legemidler til dyr</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet og Helse- og omsorgsdepartementet 18. desember 2009 med hjemmel i lov 15. juni 2001 nr. 75 om veterinærer og annet dyrehelsepersonell § 18 tredje ledd, § 23 andre ledd og § 24, lov 19. desember 2003 nr. 124 om matproduksjon og mattrygghet mv. (matloven) § 16 andre ledd og § 19 tredje ledd bokstav c, jf. delegeringsvedtak 19. desember 2003 nr. 1790, lov 20. desember 1974 nr. 73 om dyrevern § 30 andre ledd og lov 4. desember 1992 nr. 132 om legemidler m.v. (legemiddelloven) § 25b. <br /><strong>EØS-henvisninger:</strong> EØS-avtalen vedlegg II kap. XIII nr. 15p (direktiv 2001/82/EF som endret ved direktiv 2004/28/EF).</dd><dt class="refid">RefID</dt><dd class="refid">forskrift/2009-12-18-1691</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om bruk av legemidler til dyr<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2009-12-18-1691" id="dokument"><h1>Forskrift om endring i forskrift om bruk av legemidler til dyr</h1><section class="section" data-name="kapI" id="kapittel-1" data-lovdata-URL="LTI/forskrift/2009-12-18-1691/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 16. januar 2007 nr. 50 om bruk av legemidler til dyr gjøres følgende endringer:</article> <article class="defaultP" margin-top="true">§ 2 skal lyde:</article><article class="legalP" id="kapittel-1-ledd-2">Forskriften gjelder veterinærers og fiskehelsebiologers bruk av legemidler til dyr.</article> <article class="defaultP" margin-top="true">§ 4 tredje ledd skal lyde:</article><article class="legalP" id="kapittel-1-ledd-3">Veterinærer og fiskehelsebiologer kan bruke homøopatiske legemidler selv om vilkårene i annet ledd ikke er oppfylt.</article> <article class="defaultP" margin-top="true">§ 4 nytt fjerde ledd skal lyde:</article><article class="legalP" id="kapittel-1-ledd-4">Personer som har rett til å utøve midlertidig tjeneste i Norge som veterinær eller fiskehelsebiolog, kan bruke legemidler uten norsk godkjenning dersom alle de følgende vilkårene er oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">Tjenesteutøveren har tatt med legemidlene fra det landet vedkommende er etablert i.</article></article></li><li data-li-identifier="b)" data-name="b)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">Legemidlene har markedsføringstillatelse til bruk på dyr i etableringslandet.</article></article></li><li data-li-identifier="c)" data-name="c)"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">Legemidlene er pakket i originalemballasjen.</article></article></li><li data-li-identifier="d)" data-name="d)"><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">Tjenesteutøveren overlater ikke til dyreeier eller andre medhjelpere å sette i gang behandling med legemidlene eller å bruke mer av legemidlene enn det som er nødvendig for å behandle de aktuelle dyrene.</article></article></li><li data-li-identifier="e)" data-name="e)"><article class="listArticle" id="kapittel-1-ledd-4-punkt-5"><article class="legalP" id="kapittel-1-ledd-4-punkt-5-ledd-1">Tjenesteutøveren fører journal i samsvar med forskrift 20. februar 2006 nr. 229 om journal for dyrehelsepersonell.</article></article></li><li data-li-identifier="f)" data-name="f)"><article class="listArticle" id="kapittel-1-ledd-4-punkt-6"><article class="legalP" id="kapittel-1-ledd-4-punkt-6-ledd-1">Utvalget og mengden av legemidler skal ikke overstige det som vanligvis kreves for 1 dags utøvelse av forsvarlig virksomhet.</article></article></li><li data-li-identifier="g)" data-name="g)"><article class="listArticle" id="kapittel-1-ledd-4-punkt-7"><article class="legalP" id="kapittel-1-ledd-4-punkt-7-ledd-1">Legemidlene er ikke immunologiske.</article></article></li></ul></article> <article class="defaultP" margin-top="true">§ 5 fjerde ledd skal lyde:</article><article class="legalP" id="kapittel-1-ledd-5">Homøopatiske legemidler som brukes til matproduserende dyr etter § 4 tredje ledd, skal være beregnet for slike dyr. De farmakologisk aktive stoffene i homøopatiske legemidler skal være oppført i vedlegg II til forordning (EØF) nr. 2377/90. For homøopatiske legemidler, er tilbakeholdelsestiden 0 døgn.</article> <article class="defaultP" margin-top="true">§ 5 nytt sjette ledd skal lyde:</article><article class="legalP" id="kapittel-1-ledd-6">Legemidler som brukes under midlertidig tjeneste, jf. § 4 fjerde ledd, til matproduserende dyr, skal ikke inneholde andre eller en annen mengde av farmakologisk aktive stoffer enn legemidler som har norsk markedsføringstillatelse til bruk på dyr. Tjenesteyteren fastsetter en tilbakeholdelsestid som tilsvarer den som er påført originalemballasjen eller som er lengre dersom det er nødvendig for å utøve forsvarlig virksomhet.</article></section><section class="section" data-name="kapII" id="kapittel-2" data-lovdata-URL="LTI/forskrift/2009-12-18-1691/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2010.</article></section></main></body></html>