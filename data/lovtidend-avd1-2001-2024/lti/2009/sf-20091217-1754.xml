<!DOCTYPE html><html lang="no"><head><title>Forskrift om tilskudd til utvikling og produksjon av dokumentarfilm som ikke er kinofilm</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-12-17-1754</dd><dt class="dokid">DokumentID</dt><dd class="dokid">LTI/forskrift/2009-12-17-1754</dd><dt class="ministry">Departement</dt><dd class="ministry"><ul><li>Kultur- og kirkedepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 1 s 19</dd><dt class="dateInForce">I kraft fra</dt><dd class="dateInForce">2010-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2009-09-07-1168/§1-17</li></ul></dd><dt class="dateOfPublication">Kunngjort</dt><dd class="dateOfPublication">2010-01-07 15:30</dd><dt class="journalNumber">Journalnummer</dt><dd class="journalNumber">2009-1359</dd><dt class="titleShort">Korttittel</dt><dd class="titleShort">Forskrift om tilskudd til dokumentarfilm</dd><dt class="title">Tittel</dt><dd class="title">Forskrift om tilskudd til utvikling og produksjon av dokumentarfilm som ikke er kinofilm</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Norsk filminstitutt 17. desember 2009 med hjemmel i Stortingets årlige budsjettvedtak jf. 7. september 2009 nr. 1168 forskrift om tilskudd til audiovisuelle produksjoner § 1-17.</dd><dt class="refid">RefID</dt><dd class="refid">forskrift/2009-12-17-1754</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til utvikling og produksjon av dokumentarfilm som ikke er kinofilm<ul class="tocSubUl"><li>§ 1. Virkeområde</li><li>§ 2. Krav til søknad om tilskudd til prosjektutvikling</li><li>§ 3. Utbetaling av tilskudd til prosjektutvikling</li><li>§ 4. Krav til søknad om tilskudd til produksjon</li><li>§ 5. Utbetaling av tilskudd til produksjon</li><li>§ 6. Godkjente kostnader</li><li>§ 7. Rapportering om bruken av tilskudd</li><li>§ 8. Kreditering</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2009-12-17-1754" id="dokument"><h1>Forskrift om tilskudd til utvikling og produksjon av dokumentarfilm som ikke er kinofilm</h1><article class="legalArticle" data-lovdata-URL="LTI/forskrift/2009-12-17-1754/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="numberedLegalP" data-numerator="1" id="paragraf-1-nummer-1">(1) Forskriften gir nærmere regler om tilskudd til dokumentarfilm jf. forskrift 7. september 2009 nr. 1168 om tilskudd til audiovisuelle produksjoner § 3-2.</article><article class="numberedLegalP" data-numerator="2" id="paragraf-1-nummer-2">(2) Forskriften skal sikre effektiv og forsvarlig saksbehandling av søknader om tilskudd til dokumentarfilm, samt god kvalitet på det ferdige produktet. Forskriften skal gi grunnlag for godt forberedte søknader og en effektiv kontroll av bruken av tilskudd og måloppnåelse.</article><article class="numberedLegalP" data-numerator="3" id="paragraf-1-nummer-3">(3) Forskriften gjelder<ul class="defaultList"><li data-li-identifier="a)" data-name="a)"><article class="listArticle" id="paragraf-1-nummer-3-punkt-1"><article class="legalP" id="paragraf-1-nummer-3-punkt-1-ledd-1">krav til søknaden</article></article></li><li data-li-identifier="b)" data-name="b)"><article class="listArticle" id="paragraf-1-nummer-3-punkt-2"><article class="legalP" id="paragraf-1-nummer-3-punkt-2-ledd-1">utbetaling av rater og krav til dokumentasjon før utbetaling av rater</article></article></li><li data-li-identifier="c)" data-name="c)"><article class="listArticle" id="paragraf-1-nummer-3-punkt-3"><article class="legalP" id="paragraf-1-nummer-3-punkt-3-ledd-1">hvilke kostnader som kan godkjennes som utviklings- og produksjonskostnader</article></article></li><li data-li-identifier="d)" data-name="d)"><article class="listArticle" id="paragraf-1-nummer-3-punkt-4"><article class="legalP" id="paragraf-1-nummer-3-punkt-4-ledd-1">rapportering om bruken av tilskudd og måloppnåelse</article></article></li><li data-li-identifier="e)" data-name="e)"><article class="listArticle" id="paragraf-1-nummer-3-punkt-5"><article class="legalP" id="paragraf-1-nummer-3-punkt-5-ledd-1">kreditering av Norsk filminstitutt.</article></article></li></ul></article><article class="numberedLegalP" data-numerator="4" id="paragraf-1-nummer-4">(4) Som <i>dokumentarfilm</i> regnes en audiovisuell produksjon som ikke er kinofilm i henhold til definisjonen i forskrift 7. september 2009 nr. 1168 om tilskudd til audiovisuelle produksjoner § 1-4 bokstav b.</article><article class="numberedLegalP" data-numerator="5" id="paragraf-1-nummer-5">(5) For å motta tilskudd må nøkkelmedarbeidere i produksjonen ha betydelig profesjonell erfaring med filmproduksjon jf. forskrift 7. september 2009 nr. 1168 om tilskudd til audiovisuelle produksjoner § 3-3 femte ledd. For øvrig gjelder de generelle vilkår og bestemmelser om Norsk filminstitutts prioriteringer i den nevnte forskriften § 1-6 og § 1-7.</article></article><article class="legalArticle" data-lovdata-URL="LTI/forskrift/2009-12-17-1754/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Krav til søknad om tilskudd til prosjektutvikling</span></h2><article class="legalP" id="paragraf-2-ledd-1">Søknad fremmes av produksjonsforetak på elektronisk skjema innen eventuelle søknadsfrister fastsatt av Norsk filminstitutt og skal inneholde<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">produksjonsforetakets CV, samt navn og CV til produsent, regissør og eventuell manuskriptforfatter</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">definert problemstilling, bakgrunn for søknaden, målbeskrivelse og prosjektets historikk</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">prosjektbeskrivelse</article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">dokumentasjon på at produksjonsforetaket innehar filmretten eller opsjon på filmretten</article></article></li><li data-li-identifier="e)" data-name="e)"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">kalkyle for prosjektutviklingen utarbeidet på godkjent kalkyleskjema med markedspriser lagt til grunn for beregningen</article></article></li><li data-li-identifier="f)" data-name="f)"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">fremdriftsplan</article></article></li><li data-li-identifier="g)" data-name="g)"><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1">finansieringsplan med spesifikasjon av prosjektets finansiering. Som finansiering godtas <ul class="defaultList"><li data-li-identifier="1." data-name="1."><article class="listArticle" id="paragraf-2-ledd-1-punkt-7-ledd-1-punkt-1"><article class="legalP" id="paragraf-2-ledd-1-punkt-7-ledd-1-punkt-1-ledd-1">foretakets dokumenterte likvide midler</article></article></li><li data-li-identifier="2." data-name="2."><article class="listArticle" id="paragraf-2-ledd-1-punkt-7-ledd-1-punkt-2"><article class="legalP" id="paragraf-2-ledd-1-punkt-7-ledd-1-punkt-2-ledd-1">produksjonsforetakets kreditter. Som kreditt aksepteres honorar til ansvarlig produsent og andre ansatte i produksjonsforetaket som arbeider på prosjektet, administrasjonsgodtgjørelsen, samt utleie av produksjonsforetakets opptaksutstyr og utstyr til etterarbeid, basert på markedspriser</article></article></li><li data-li-identifier="3." data-name="3."><article class="listArticle" id="paragraf-2-ledd-1-punkt-7-ledd-1-punkt-3"><article class="legalP" id="paragraf-2-ledd-1-punkt-7-ledd-1-punkt-3-ledd-1">andre kreditter fra distributør, samprodusenter samt utstyrs- og tjenesteleverandører, basert på markedspriser</article></article></li><li data-li-identifier="4." data-name="4."><article class="listArticle" id="paragraf-2-ledd-1-punkt-7-ledd-1-punkt-4"><article class="legalP" id="paragraf-2-ledd-1-punkt-7-ledd-1-punkt-4-ledd-1">lønnskreditter såfremt arbeidsgiveravgift er innbetalt og forskuddsskatt er trukket fra, for det aktuelle beløpet</article></article></li><li data-li-identifier="5." data-name="5."><article class="listArticle" id="paragraf-2-ledd-1-punkt-7-ledd-1-punkt-5"><article class="legalP" id="paragraf-2-ledd-1-punkt-7-ledd-1-punkt-5-ledd-1">forhåndssalg inkludert minimumsgaranti fra distributør unntatt bytteavtale</article></article></li><li data-li-identifier="6." data-name="6."><article class="listArticle" id="paragraf-2-ledd-1-punkt-7-ledd-1-punkt-6"><article class="legalP" id="paragraf-2-ledd-1-punkt-7-ledd-1-punkt-6-ledd-1">tilskudd fra andre tilskuddsgivere</article></article></li><li data-li-identifier="7." data-name="7."><article class="listArticle" id="paragraf-2-ledd-1-punkt-7-ledd-1-punkt-7"><article class="legalP" id="paragraf-2-ledd-1-punkt-7-ledd-1-punkt-7-ledd-1">bidrag fra andre investorer</article></article></li><li data-li-identifier="8." data-name="8."><article class="listArticle" id="paragraf-2-ledd-1-punkt-7-ledd-1-punkt-8"><article class="legalP" id="paragraf-2-ledd-1-punkt-7-ledd-1-punkt-8-ledd-1">kontante bidrag fra sponsorer.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2009-12-17-1754/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utbetaling av tilskudd til prosjektutvikling</span></h2><article class="numberedLegalP" data-numerator="1" id="paragraf-3-nummer-1">(1) Utviklingstilskuddet utbetales i rater og etter skriftlig anmodning fra produksjonsforetaket som har fått vedtak om tilskudd.</article><article class="numberedLegalP" data-numerator="2" id="paragraf-3-nummer-2">(2) Første rate utgjør normalt 70 prosent av tilskuddet og utbetales når produksjonsforetaket fremlegger<ul class="defaultList"><li data-li-identifier="a)" data-name="a)"><article class="listArticle" id="paragraf-3-nummer-2-punkt-1"><article class="legalP" id="paragraf-3-nummer-2-punkt-1-ledd-1">dokumentasjon på all godkjent finansiering</article></article></li><li data-li-identifier="b)" data-name="b)"><article class="listArticle" id="paragraf-3-nummer-2-punkt-2"><article class="legalP" id="paragraf-3-nummer-2-punkt-2-ledd-1">godkjent engasjementsbrev fra registrert eller statsautorisert revisor når tilskuddet er større enn kr 100&#xa0;000</article></article></li><li data-li-identifier="c)" data-name="c)"><article class="listArticle" id="paragraf-3-nummer-2-punkt-3"><article class="legalP" id="paragraf-3-nummer-2-punkt-3-ledd-1">kopi av filmrettsavtale dersom dette ikke er fremlagt i søknaden</article></article></li><li data-li-identifier="d)" data-name="d)"><article class="listArticle" id="paragraf-3-nummer-2-punkt-4"><article class="legalP" id="paragraf-3-nummer-2-punkt-4-ledd-1">kopi av kontrakter med regissør og eventuell manuskriptforfatter</article></article></li><li data-li-identifier="e)" data-name="e)"><article class="listArticle" id="paragraf-3-nummer-2-punkt-5"><article class="legalP" id="paragraf-3-nummer-2-punkt-5-ledd-1">oppdatert fremdriftsplan.</article></article></li></ul></article><article class="numberedLegalP" data-numerator="3" id="paragraf-3-nummer-3">(3) Andre rate utgjør normalt 30 prosent av tilskuddet og utbetales når produksjonsforetaket fremlegger<ul class="defaultList"><li data-li-identifier="a)" data-name="a)"><article class="listArticle" id="paragraf-3-nummer-3-punkt-1"><article class="legalP" id="paragraf-3-nummer-3-punkt-1-ledd-1">utviklingsmaterialet beskrevet i vedtak eller tilskuddsbrev</article></article></li><li data-li-identifier="b)" data-name="b)"><article class="listArticle" id="paragraf-3-nummer-3-punkt-2"><article class="legalP" id="paragraf-3-nummer-3-punkt-2-ledd-1">sluttregnskap sammenholdt med godkjent kalkyle.</article></article></li></ul><p class="leddfortsettelse">Dersom tilskuddet er større enn kr 100&#xa0;000 skal sluttregnskapet være revisorbekreftet og i tillegg skal prosjektets balanse samt revisors særattestasjon fremlegges.</p></article><article class="numberedLegalP" data-numerator="4" id="paragraf-3-nummer-4">(4) Når andre krav til dokumentasjon enn de nevnt i denne bestemmelsen er spesifisert i vedtak eller tilskuddsbrev, skal også dette fremlegges før utbetaling av de ulike ratene.</article><article class="numberedLegalP" data-numerator="5" id="paragraf-3-nummer-5">(5) Før utbetaling av ratene, skal Norsk filminstitutt påse at den dokumentasjon som kreves fremlagt foreligger, og gjennomgå produksjonsforetakets dokumentasjon på all finansiering, for å kontrollere at prosjektet er fullfinansiert, og ellers i tråd med forutsetningene for tilskuddet.</article><article class="numberedLegalP" data-numerator="6" id="paragraf-3-nummer-6">(6) I særlige tilfeller kan Norsk filminstitutt gjøre unntak fra denne bestemmelsens fastsatte oppdeling i rater.</article></article><article class="legalArticle" data-lovdata-URL="LTI/forskrift/2009-12-17-1754/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til søknad om tilskudd til produksjon</span></h2><article class="legalP" id="paragraf-4-ledd-1">Søknad fremmes av produksjonsforetak på elektronisk skjema innen eventuelle søknadsfrister fastsatt av Norsk filminstitutt og før opptaksstart eller produksjonsbeslutning, og skal inneholde<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">produksjonsforetakets CV, samt navn og CV til ansvarlig produsent, regissør og eventuell manuskriptforfatter, dersom dette ikke er fremlagt tidligere</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">definert problemstilling, bakgrunn for søknaden, målbeskrivelse og prosjektets historikk</article></article></li><li data-li-identifier="c)" data-name="c)"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">ferdig utarbeidet prosjektbeskrivelse eller manuskript</article></article></li><li data-li-identifier="d)" data-name="d)"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">reginotat</article></article></li><li data-li-identifier="e)" data-name="e)"><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">dokumentasjon på at produksjonsforetaket innehar filmretten eller opsjon på filmrett dersom dette ikke er fremlagt tidligere</article></article></li><li data-li-identifier="f)" data-name="f)"><article class="listArticle" id="paragraf-4-ledd-1-punkt-6"><article class="legalP" id="paragraf-4-ledd-1-punkt-6-ledd-1">stabsliste, så fullstendig som mulig</article></article></li><li data-li-identifier="g)" data-name="g)"><article class="listArticle" id="paragraf-4-ledd-1-punkt-7"><article class="legalP" id="paragraf-4-ledd-1-punkt-7-ledd-1">kalkyle utarbeidet på kalkyleskjema godkjent av Norsk filminstitutt, med markedspriser lagt til grunn for beregningen</article></article></li><li data-li-identifier="h)" data-name="h)"><article class="listArticle" id="paragraf-4-ledd-1-punkt-8"><article class="legalP" id="paragraf-4-ledd-1-punkt-8-ledd-1">fremdriftsplan, opptaksplan, og antatt ferdigstillelse</article></article></li><li data-li-identifier="i)" data-name="i)"><article class="listArticle" id="paragraf-4-ledd-1-punkt-9"><article class="legalP" id="paragraf-4-ledd-1-punkt-9-ledd-1">markedsstrategi</article></article></li><li data-li-identifier="j)" data-name="j)"><article class="listArticle" id="paragraf-4-ledd-1-punkt-10"><article class="legalP" id="paragraf-4-ledd-1-punkt-10-ledd-1">finansieringsplan med spesifikasjon av prosjektets finansiering. Som finansiering godtas <ul class="defaultList"><li data-li-identifier="1." data-name="1."><article class="listArticle" id="paragraf-4-ledd-1-punkt-10-ledd-1-punkt-1"><article class="legalP" id="paragraf-4-ledd-1-punkt-10-ledd-1-punkt-1-ledd-1">foretakets dokumenterte likvide midler</article></article></li><li data-li-identifier="2." data-name="2."><article class="listArticle" id="paragraf-4-ledd-1-punkt-10-ledd-1-punkt-2"><article class="legalP" id="paragraf-4-ledd-1-punkt-10-ledd-1-punkt-2-ledd-1">produksjonsforetakets kreditter. Som kreditt aksepteres honorar til ansvarlig produsent og andre ansatte i produksjonsforetaket som arbeider på prosjektet, administrasjonsgodtgjørelsen, samt utleie av produksjonsforetakets opptaksutstyr og utstyr til etterarbeid, basert på markedspriser</article></article></li><li data-li-identifier="3." data-name="3."><article class="listArticle" id="paragraf-4-ledd-1-punkt-10-ledd-1-punkt-3"><article class="legalP" id="paragraf-4-ledd-1-punkt-10-ledd-1-punkt-3-ledd-1">lønnskreditter såfremt arbeidsgiveravgift er innbetalt og forskuddsskatt er trukket fra, for det aktuelle beløpet</article></article></li><li data-li-identifier="4." data-name="4."><article class="listArticle" id="paragraf-4-ledd-1-punkt-10-ledd-1-punkt-4"><article class="legalP" id="paragraf-4-ledd-1-punkt-10-ledd-1-punkt-4-ledd-1">andre kreditter fra distributør, samprodusenter samt utstyrs- og tjenesteleverandører, basert på markedspriser</article></article></li><li data-li-identifier="5." data-name="5."><article class="listArticle" id="paragraf-4-ledd-1-punkt-10-ledd-1-punkt-5"><article class="legalP" id="paragraf-4-ledd-1-punkt-10-ledd-1-punkt-5-ledd-1">forhåndssalg inkludert minimumsgaranti fra distributør unntatt bytteavtale</article></article></li><li data-li-identifier="6." data-name="6."><article class="listArticle" id="paragraf-4-ledd-1-punkt-10-ledd-1-punkt-6"><article class="legalP" id="paragraf-4-ledd-1-punkt-10-ledd-1-punkt-6-ledd-1">tilskudd fra andre tilskuddsgivere</article></article></li><li data-li-identifier="7." data-name="7."><article class="listArticle" id="paragraf-4-ledd-1-punkt-10-ledd-1-punkt-7"><article class="legalP" id="paragraf-4-ledd-1-punkt-10-ledd-1-punkt-7-ledd-1">bidrag fra andre investorer</article></article></li><li data-li-identifier="8." data-name="8."><article class="listArticle" id="paragraf-4-ledd-1-punkt-10-ledd-1-punkt-8"><article class="legalP" id="paragraf-4-ledd-1-punkt-10-ledd-1-punkt-8-ledd-1">kontante bidrag fra sponsorer.</article></article></li></ul></article></article></li><li data-li-identifier="k)" data-name="k)"><article class="listArticle" id="paragraf-4-ledd-1-punkt-11"><article class="legalP" id="paragraf-4-ledd-1-punkt-11-ledd-1">inntektsprognose</article></article></li><li data-li-identifier="l)" data-name="l)"><article class="listArticle" id="paragraf-4-ledd-1-punkt-12"><article class="legalP" id="paragraf-4-ledd-1-punkt-12-ledd-1">likviditetsplan</article></article></li><li data-li-identifier="m)" data-name="m)"><article class="listArticle" id="paragraf-4-ledd-1-punkt-13"><article class="legalP" id="paragraf-4-ledd-1-punkt-13-ledd-1">produsentens betraktninger om prosjektavviklingen og produksjonsplan sett i forhold til budsjett og finansiering.</article></article></li></ul></article></article><article class="legalArticle" data-lovdata-URL="LTI/forskrift/2009-12-17-1754/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utbetaling av tilskudd til produksjon</span></h2><article class="numberedLegalP" data-numerator="1" id="paragraf-5-nummer-1">(1) Produksjonstilskuddet utbetales i rater og etter skriftlig anmodning fra produksjonsforetaket som har fått vedtak om tilskudd.</article><article class="numberedLegalP" data-numerator="2" id="paragraf-5-nummer-2">(2) Første rate utgjør normalt 70 prosent av tilskuddet og utbetales når produksjonsforetaket fremlegger<ul class="defaultList"><li data-li-identifier="a)" data-name="a)"><article class="listArticle" id="paragraf-5-nummer-2-punkt-1"><article class="legalP" id="paragraf-5-nummer-2-punkt-1-ledd-1">dokumentasjon på all godkjent finansiering</article></article></li><li data-li-identifier="b)" data-name="b)"><article class="listArticle" id="paragraf-5-nummer-2-punkt-2"><article class="legalP" id="paragraf-5-nummer-2-punkt-2-ledd-1">godkjent engasjementsbrev fra registrert eller statsautorisert revisor</article></article></li><li data-li-identifier="c)" data-name="c)"><article class="listArticle" id="paragraf-5-nummer-2-punkt-3"><article class="legalP" id="paragraf-5-nummer-2-punkt-3-ledd-1">skriftlig erklæring om at produksjonsforetaket innehar samtlige rettigheter til filmen og at foretaket forplikter seg til å overdra disse vederlagsfritt til Norsk filminstitutt, dersom filmen ikke fullføres innen fastsatt frist</article></article></li><li data-li-identifier="d)" data-name="d)"><article class="listArticle" id="paragraf-5-nummer-2-punkt-4"><article class="legalP" id="paragraf-5-nummer-2-punkt-4-ledd-1">kopi av filmrettsavtale dersom dette ikke er fremlagt tidligere</article></article></li><li data-li-identifier="e)" data-name="e)"><article class="listArticle" id="paragraf-5-nummer-2-punkt-5"><article class="legalP" id="paragraf-5-nummer-2-punkt-5-ledd-1">kopi av kontrakt med eventuell manusforfatter</article></article></li><li data-li-identifier="f)" data-name="f)"><article class="listArticle" id="paragraf-5-nummer-2-punkt-6"><article class="legalP" id="paragraf-5-nummer-2-punkt-6-ledd-1">kopi av kontrakt med regissør</article></article></li><li data-li-identifier="g)" data-name="g)"><article class="listArticle" id="paragraf-5-nummer-2-punkt-7"><article class="legalP" id="paragraf-5-nummer-2-punkt-7-ledd-1">oppdatert fremdriftsplan</article></article></li><li data-li-identifier="h)" data-name="h)"><article class="listArticle" id="paragraf-5-nummer-2-punkt-8"><article class="legalP" id="paragraf-5-nummer-2-punkt-8-ledd-1">oppdatert likviditetsplan</article></article></li><li data-li-identifier="i)" data-name="i)"><article class="listArticle" id="paragraf-5-nummer-2-punkt-9"><article class="legalP" id="paragraf-5-nummer-2-punkt-9-ledd-1">produsentens rapport om prosjektet</article></article></li><li data-li-identifier="j)" data-name="j)"><article class="listArticle" id="paragraf-5-nummer-2-punkt-10"><article class="legalP" id="paragraf-5-nummer-2-punkt-10-ledd-1">bekreftelser på at følgende forsikringsavtaler er inngått: <ul class="defaultList"><li data-li-identifier="1." data-name="1."><article class="listArticle" id="paragraf-5-nummer-2-punkt-10-ledd-1-punkt-1"><article class="legalP" id="paragraf-5-nummer-2-punkt-10-ledd-1-punkt-1-ledd-1">filmforsikring</article></article></li><li data-li-identifier="2." data-name="2."><article class="listArticle" id="paragraf-5-nummer-2-punkt-10-ledd-1-punkt-2"><article class="legalP" id="paragraf-5-nummer-2-punkt-10-ledd-1-punkt-2-ledd-1">lovbestemt yrkesskadeforsikring for alle lønnsmottagere på produksjonen</article></article></li><li data-li-identifier="3." data-name="3."><article class="listArticle" id="paragraf-5-nummer-2-punkt-10-ledd-1-punkt-3"><article class="legalP" id="paragraf-5-nummer-2-punkt-10-ledd-1-punkt-3-ledd-1">ansvarsforsikring.</article></article></li></ul></article></article></li></ul><p class="leddfortsettelse">Norsk filminstitutt kan i tillegg kreve at produksjonsforetaket fremlegger avtaler med staben som ikke er nevnt i bokstav e og f samt andre forsikringer enn de nevnt i bokstav j.</p></article><article class="numberedLegalP" data-numerator="3" id="paragraf-5-nummer-3">(3) Andre rate utgjør normalt 20 prosent av tilskuddet og utbetales når produksjonsforetaket fremlegger<ul class="defaultList"><li data-li-identifier="a)" data-name="a)"><article class="listArticle" id="paragraf-5-nummer-3-punkt-1"><article class="legalP" id="paragraf-5-nummer-3-punkt-1-ledd-1">redigert versjon av hele filmen med lyd</article></article></li><li data-li-identifier="b)" data-name="b)"><article class="listArticle" id="paragraf-5-nummer-3-punkt-2"><article class="legalP" id="paragraf-5-nummer-3-punkt-2-ledd-1">produsentens rapport om prosjektet.</article></article></li></ul></article><article class="numberedLegalP" data-numerator="4" id="paragraf-5-nummer-4">(4) Tredje rate utgjør normalt 10 prosent av tilskuddet og utbetales når filmprosjektet er gjennomført i tråd med forutsetningene for tilskudd, senest fire måneder etter filmens ferdigstillelse, og når produksjonsforetaket fremlegger<ul class="defaultList"><li data-li-identifier="a)" data-name="a)"><article class="listArticle" id="paragraf-5-nummer-4-punkt-1"><article class="legalP" id="paragraf-5-nummer-4-punkt-1-ledd-1">kopi av ferdig film</article></article></li><li data-li-identifier="b)" data-name="b)"><article class="listArticle" id="paragraf-5-nummer-4-punkt-2"><article class="legalP" id="paragraf-5-nummer-4-punkt-2-ledd-1">revisorbekreftet sluttregnskap sammenholdt med godkjent kalkyle, samt revisors særattestasjon etter godkjent skjema. Produksjonsforetaket plikter å kommentere vesentlige avvik for hver hovedkonto i kalkylen</article></article></li><li data-li-identifier="c)" data-name="c)"><article class="listArticle" id="paragraf-5-nummer-4-punkt-3"><article class="legalP" id="paragraf-5-nummer-4-punkt-3-ledd-1">kvittering for at alt pliktavleveringsmateriale er mottatt av Nasjonalbiblioteket</article></article></li><li data-li-identifier="d)" data-name="d)"><article class="listArticle" id="paragraf-5-nummer-4-punkt-4"><article class="legalP" id="paragraf-5-nummer-4-punkt-4-ledd-1">nødvendig materiale for eventuell profilering av filmen i Norge, som spesifisert i vedtak eller tilskuddsbrev</article></article></li><li data-li-identifier="e)" data-name="e)"><article class="listArticle" id="paragraf-5-nummer-4-punkt-5"><article class="legalP" id="paragraf-5-nummer-4-punkt-5-ledd-1">eventuelt nødvendig materiale for profilering av filmen i utlandet jf. forskrift om krav til materiale for profilering av audiovisuelle produksjoner i utlandet</article></article></li><li data-li-identifier="f)" data-name="f)"><article class="listArticle" id="paragraf-5-nummer-4-punkt-6"><article class="legalP" id="paragraf-5-nummer-4-punkt-6-ledd-1">produsentens redegjørelse om bruk av tilskudd og måloppnåelse.</article></article></li></ul></article><article class="numberedLegalP" data-numerator="5" id="paragraf-5-nummer-5">(5) Når andre krav til dokumentasjon enn de nevnt i denne bestemmelsen er spesifisert i vedtak eller tilskuddsbrev, skal også dette fremlegges før utbetaling av de ulike ratene.</article><article class="numberedLegalP" data-numerator="6" id="paragraf-5-nummer-6">(6) Før utbetaling av ratene, skal Norsk filminstitutt påse at den dokumentasjon som kreves fremlagt foreligger, og gjennomgå produksjonsforetakets dokumentasjon på all finansiering, for å kontrollere at prosjektet er fullfinansiert, og ellers i tråd med forutsetningene for tilskuddet.</article><article class="numberedLegalP" data-numerator="7" id="paragraf-5-nummer-7">(7) I særlige tilfeller kan Norsk filminstitutt gjøre unntak fra denne bestemmelsens fastsatte oppdeling i rater.</article></article><article class="legalArticle" data-lovdata-URL="LTI/forskrift/2009-12-17-1754/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Godkjente kostnader</span></h2><article class="legalP" id="paragraf-6-ledd-1">Som kostnader til utvikling og produksjon godkjennes alle reelle og relevante kostnader som produksjonsforetaket har i forbindelse med prosjektet, herunder<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">kostnader til lønn, honorarer og andre godtgjørelser til stab, skuespillere, statister og andre ansatte som arbeider på prosjektet</article></article></li><li data-li-identifier="b)" data-name="b)"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">administrasjonskostnader</article></article></li><li data-li-identifier="c)" data-name="c)"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">transport- og drivstoffkostnader</article></article></li><li data-li-identifier="d)" data-name="d)"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">kostnader til leie av utstyr og biler</article></article></li><li data-li-identifier="e)" data-name="e)"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">kostnader til reise, opphold og bevertning</article></article></li><li data-li-identifier="f)" data-name="f)"><article class="listArticle" id="paragraf-6-ledd-1-punkt-6"><article class="legalP" id="paragraf-6-ledd-1-punkt-6-ledd-1">ekstra kostnader til omsorg for nøkkelmedarbeideres små barn</article></article></li><li data-li-identifier="g)" data-name="g)"><article class="listArticle" id="paragraf-6-ledd-1-punkt-7"><article class="legalP" id="paragraf-6-ledd-1-punkt-7-ledd-1">avgifter</article></article></li><li data-li-identifier="h)" data-name="h)"><article class="listArticle" id="paragraf-6-ledd-1-punkt-8"><article class="legalP" id="paragraf-6-ledd-1-punkt-8-ledd-1">kostnader til kjøp og leie av dekor, rekvisitter og kostymer</article></article></li><li data-li-identifier="i)" data-name="i)"><article class="listArticle" id="paragraf-6-ledd-1-punkt-9"><article class="legalP" id="paragraf-6-ledd-1-punkt-9-ledd-1">kostnader til kjøp av andre tjenester og produkter som er direkte knyttet til utvikling og produksjon av dokumentarfilmen, herunder <ul class="defaultList"><li data-li-identifier="1." data-name="1."><article class="listArticle" id="paragraf-6-ledd-1-punkt-9-ledd-1-punkt-1"><article class="legalP" id="paragraf-6-ledd-1-punkt-9-ledd-1-punkt-1-ledd-1">konsulenttjenester</article></article></li><li data-li-identifier="2." data-name="2."><article class="listArticle" id="paragraf-6-ledd-1-punkt-9-ledd-1-punkt-2"><article class="legalP" id="paragraf-6-ledd-1-punkt-9-ledd-1-punkt-2-ledd-1">etterarbeidstjenester</article></article></li><li data-li-identifier="3." data-name="3."><article class="listArticle" id="paragraf-6-ledd-1-punkt-9-ledd-1-punkt-3"><article class="legalP" id="paragraf-6-ledd-1-punkt-9-ledd-1-punkt-3-ledd-1">musikkrettigheter.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2009-12-17-1754/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Rapportering om bruken av tilskudd</span></h2><article class="legalP" id="paragraf-7-ledd-1">Produksjonsforetaket plikter til enhver tid på anmodning fra Norsk filminstitutt å fremlegge<ul class="defaultList"><li data-li-identifier="a)" data-name="a)"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">dagsrapporter</article></article></li><li data-li-identifier="b)" data-name="b)"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">grovredigerte versjoner av filmen</article></article></li><li data-li-identifier="c)" data-name="c)"><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">løpende spesifiserte regnskapsrapporter ført på underposter, sammenholdt med godkjent kalkyle</article></article></li><li data-li-identifier="d)" data-name="d)"><article class="listArticle" id="paragraf-7-ledd-1-punkt-4"><article class="legalP" id="paragraf-7-ledd-1-punkt-4-ledd-1">fremdriftsplan</article></article></li><li data-li-identifier="e)" data-name="e)"><article class="listArticle" id="paragraf-7-ledd-1-punkt-5"><article class="legalP" id="paragraf-7-ledd-1-punkt-5-ledd-1">produsentens redegjørelse for bruk av tilskudd.</article></article></li></ul></article></article><article class="legalArticle" data-lovdata-URL="LTI/forskrift/2009-12-17-1754/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Kreditering</span></h2><article class="legalP" id="paragraf-8-ledd-1">Dersom et prosjekt som har fått tilskudd fra Norsk filminstitutt fører frem til en ferdig film, skal Norsk filminstitutt krediteres i filmens sluttekst og i øvrig materiale på lik linje med produksjonens produsenter og andre investorer og tilskuddsgivere. I tillegg skal den ansvarlige konsulent og den ansvarlige produksjonsrådgiver ved Norsk filminstitutt krediteres i filmens sluttekst.</article></article><article class="legalArticle" data-lovdata-URL="LTI/forskrift/2009-12-17-1754/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft 1. januar 2010.</article></article></main></body></html>