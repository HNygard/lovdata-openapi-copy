<!DOCTYPE html><html lang="no"><head><title>Forskrift om endring i forskrift til lov om toll og vareførsel (tollforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-06-24-844</dd><dt class="dokid">DokumentID</dt><dd class="dokid">LTI/forskrift/2009-06-24-844</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 8 s 1318</dd><dt class="dateInForce">I kraft fra</dt><dd class="dateInForce">2009-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-12-17-1502</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-12-21-119/§3-1</li><li>forskrift/2008-11-25-1256</li></ul></dd><dt class="dateOfPublication">Kunngjort</dt><dd class="dateOfPublication">2009-06-26 14:45</dd><dt class="journalNumber">Journalnummer</dt><dd class="journalNumber">2009-0669</dd><dt class="titleShort">Korttittel</dt><dd class="titleShort">Endr. i tollforskriften</dd><dt class="title">Tittel</dt><dd class="title">Forskrift om endring i forskrift til lov om toll og vareførsel (tollforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Toll- og avgiftsdirektoratet 24. juni 2009 med hjemmel i lov 21. desember 2007 nr. 119 om toll og vareførsel (tolloven) § 3-1, jf. delegeringsvedtak 25. november 2008 nr. 1256.</dd><dt class="refid">RefID</dt><dd class="refid">forskrift/2009-06-24-844</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til lov om toll og vareførsel (tollforskriften)<ul class="tocSubUl"><li>I<ul class="tocSubUl"><li>§ 3-1-1. Overgangsordning</li><li>§ 3-1-2. Unntak fra plikten til forhåndsvarsel</li><li>§ 3-1-3. Ansvar for forhåndsvarsel</li><li>§ 3-1-4. Frister for forhåndsvarsel ved innførsel</li><li>§ 3-1-5. Frister for forhåndsvarsel ved utførsel</li><li>§ 3-1-6. Opplysninger i forhåndsvarsel</li><li>§ 3-1-7. Endring av forhåndsvarsel</li><li>§ 4-13-8. Elektronisk overføring av forhåndsvarsel</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2009-06-24-844" id="dokument"><h1>Forskrift om endring i forskrift til lov om toll og vareførsel (tollforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2009-06-24-844/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. desember 2008 nr. 1502 til lov om toll og vareførsel (tollforskriften) gjøres følgende endringer:</article> <article class="defaultP" margin-top="true">Ny § 3-1 skal lyde:</article><span class="futuretitle" id="kapittel-1-foreslåttittel-1">§ 3-1. <i>Varslings-, melde- og fremleggelsesplikt mv.</i></span> <article class="defaultP" margin-top="true">Kapittel 3 § 3-1 overskriften til første avsnitt skal lyde:</article><span class="futuretitle" id="kapittel-1-foreslåttittel-2">Forhåndsvarsel</span> <article class="defaultP" margin-top="true">Kapittel 3 § 3-1 nye § 3-1-1, § 3-1-2, § 3-1-3, § 3-1-4, § 3-1-5, § 3-1-6 og § 3-1-7 skal lyde:</article><article class="futureLegalArticle" data-name="§3-1-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-1-1</span>. <span class="legalArticleTitle">Overgangsordning</span></span><article class="legalP" id="kapittel-1-foreslåttparagraf-1-ledd-1">Bestemmelsene i § 3-1-2 til § 3-1-8 om forhåndsvarsel gjennomføres fra 1. juli 2009 til 31. desember 2010 som en frivillig ordning. Fra 1. januar 2011 er bestemmelsene i § 3-1-2 til § 3-1-8 om forhåndsvarsel påbudt.</article></article><article class="futureLegalArticle" data-name="§3-1-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-1-2</span>. <span class="legalArticleTitle">Unntak fra plikten til forhåndsvarsel</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Plikten til forhåndsvarsel gjelder ikke varer som kommer direkte fra, eller skal direkte til, Den europeiske union.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Plikten til forhåndsvarsel gjelder ikke<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-nummer-2-punkt-1"><article class="legalP" id="kapittel-1-foreslåttparagraf-2-nummer-2-punkt-1-ledd-1">elektrisk kraft,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-nummer-2-punkt-2"><article class="legalP" id="kapittel-1-foreslåttparagraf-2-nummer-2-punkt-2-ledd-1">vare som innføres eller utføres via rørledning,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-nummer-2-punkt-3"><article class="legalP" id="kapittel-1-foreslåttparagraf-2-nummer-2-punkt-3-ledd-1">brev, postkort og enkeltforsendelse av trykksak,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-nummer-2-punkt-4"><article class="legalP" id="kapittel-1-foreslåttparagraf-2-nummer-2-punkt-4-ledd-1">vare som innføres eller utføres i henhold til Verdenspostkonvensjonen av 10. juli 1964,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-2-nummer-2-punkt-5"><article class="legalP" id="kapittel-1-foreslåttparagraf-2-nummer-2-punkt-5-ledd-1">reisegods til personlig bruk, innført eller utført i forbindelse med reisen,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-2-nummer-2-punkt-6"><article class="legalP" id="kapittel-1-foreslåttparagraf-2-nummer-2-punkt-6-ledd-1">transportmiddel i bruk,</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-2-nummer-2-punkt-7"><article class="legalP" id="kapittel-1-foreslåttparagraf-2-nummer-2-punkt-7-ledd-1">gavesending til privatperson,</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-2-nummer-2-punkt-8"><article class="legalP" id="kapittel-1-foreslåttparagraf-2-nummer-2-punkt-8-ledd-1">varesending med verdi under 200 kr,</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-2-nummer-2-punkt-9"><article class="legalP" id="kapittel-1-foreslåttparagraf-2-nummer-2-punkt-9-ledd-1">dyr på beite,</article></article></li><li data-li-identifier="j)" data-name="j)"><article class="listArticle" id="kapittel-1-foreslåttparagraf-2-nummer-2-punkt-10"><article class="legalP" id="kapittel-1-foreslåttparagraf-2-nummer-2-punkt-10-ledd-1">midlertidig inn- eller utførsel av produksjons- og kringkastingsutstyr for radio og fjernsyn,</article></article></li><li data-li-identifier="k)" data-name="k)"><article class="listArticle" id="kapittel-1-foreslåttparagraf-2-nummer-2-punkt-11"><article class="legalP" id="kapittel-1-foreslåttparagraf-2-nummer-2-punkt-11-ledd-1">midlertidig inn- eller utførsel av medisinsk utstyr til bruk på pasienter som venter på en transplantasjon,</article></article></li><li data-li-identifier="l)" data-name="l)"><article class="listArticle" id="kapittel-1-foreslåttparagraf-2-nummer-2-punkt-12"><article class="legalP" id="kapittel-1-foreslåttparagraf-2-nummer-2-punkt-12-ledd-1">velferdsmateriell som er tollfritt etter § 6-2-4,</article></article></li><li data-li-identifier="m)" data-name="m)"><article class="listArticle" id="kapittel-1-foreslåttparagraf-2-nummer-2-punkt-13"><article class="legalP" id="kapittel-1-foreslåttparagraf-2-nummer-2-punkt-13-ledd-1">vare som er dekket av ATA- eller CPD-carnet,</article></article></li><li data-li-identifier="n)" data-name="n)"><article class="listArticle" id="kapittel-1-foreslåttparagraf-2-nummer-2-punkt-14"><article class="legalP" id="kapittel-1-foreslåttparagraf-2-nummer-2-punkt-14-ledd-1">vare til eller fra NATO etter formular 302,</article></article></li><li data-li-identifier="o)" data-name="o)"><article class="listArticle" id="kapittel-1-foreslåttparagraf-2-nummer-2-punkt-15"><article class="legalP" id="kapittel-1-foreslåttparagraf-2-nummer-2-punkt-15-ledd-1">våpen og militært utstyr til eller fra forsvarsmyndighetene i Den europeiske union,</article></article></li><li data-li-identifier="p)" data-name="p)"><article class="listArticle" id="kapittel-1-foreslåttparagraf-2-nummer-2-punkt-16"><article class="legalP" id="kapittel-1-foreslåttparagraf-2-nummer-2-punkt-16-ledd-1">varer til eller fra ambassader, konsulater mv.,</article></article></li><li data-li-identifier="q)" data-name="q)"><article class="listArticle" id="kapittel-1-foreslåttparagraf-2-nummer-2-punkt-17"><article class="legalP" id="kapittel-1-foreslåttparagraf-2-nummer-2-punkt-17-ledd-1">varer til eller fra norsk del av kontinentalsokkelen eller kontinentalsokkelen til et land i Den europeiske union,</article></article></li><li data-li-identifier="r)" data-name="r)"><article class="listArticle" id="kapittel-1-foreslåttparagraf-2-nummer-2-punkt-18"><article class="legalP" id="kapittel-1-foreslåttparagraf-2-nummer-2-punkt-18-ledd-1">fiske og fangst som innføres om bord i fartøy registrert i Norge eller Den europeiske union,</article></article></li><li data-li-identifier="s)" data-name="s)"><article class="listArticle" id="kapittel-1-foreslåttparagraf-2-nummer-2-punkt-19"><article class="legalP" id="kapittel-1-foreslåttparagraf-2-nummer-2-punkt-19-ledd-1">varer som transporteres gjennom tollområdet med fartøy eller luftfartøy uten å anløpe havner eller lufthavner i Norge,</article></article></li><li data-li-identifier="t)" data-name="t)"><article class="listArticle" id="kapittel-1-foreslåttparagraf-2-nummer-2-punkt-20"><article class="legalP" id="kapittel-1-foreslåttparagraf-2-nummer-2-punkt-20-ledd-1">fartøy eller luftfartøy som anløper havn eller lufthavn i Norge uten å losse eller laste andre varer enn varer til transportmiddelets drift.</article></article></li></ul></article></article><article class="futureLegalArticle" data-name="§3-1-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-1-3</span>. <span class="legalArticleTitle">Ansvar for forhåndsvarsel</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Transportøren er ansvarlig for at forhåndsvarsel gis. Dersom motorvogn som inneholder varer transporteres om bord på et fartøy, er føreren av motorvognen ansvarlig.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Dersom vare fraktes med fartøy eller luftfartøy som deles av flere transportører, er den som har utstedt fraktdokument ansvarlig.</article></article><article class="futureLegalArticle" data-name="§3-1-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 3-1-4</span>. <span class="legalArticleTitle">Frister for forhåndsvarsel ved innførsel</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Ved innførsel av varer med fartøy skal forhåndsvarsel gis innen følgende frister:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-nummer-1-punkt-1"><article class="legalP" id="kapittel-1-foreslåttparagraf-4-nummer-1-punkt-1-ledd-1">For varer i container – minst 24 timer før lasting i avgangshavn.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-nummer-1-punkt-2"><article class="legalP" id="kapittel-1-foreslåttparagraf-4-nummer-1-punkt-2-ledd-1">For bulklast og last i partier – minst 4 timer før ankomst i første havn i tollområdet.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Ved innførsel av varer med luftfartøy skal forhåndsvarsel gis innen følgende frister:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-nummer-2-punkt-1"><article class="legalP" id="kapittel-1-foreslåttparagraf-4-nummer-2-punkt-1-ledd-1">For flyginger på over 4 timer – minst 4 timer før ankomst til første lufthavn i tollområdet,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-nummer-2-punkt-2"><article class="legalP" id="kapittel-1-foreslåttparagraf-4-nummer-2-punkt-2-ledd-1">For flyginger på under 4 timer – senest ved avgang fra utlandet.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) Ved innførsel med kjøretøy skal forhåndsvarsel gis minst 1 time før grensepassering.</article></article><article class="futureLegalArticle" data-name="§3-1-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 3-1-5</span>. <span class="legalArticleTitle">Frister for forhåndsvarsel ved utførsel</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Ved utførsel av varer med fartøy skal forhåndsvarsel gis innen følgende frister:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-nummer-1-punkt-1"><article class="legalP" id="kapittel-1-foreslåttparagraf-5-nummer-1-punkt-1-ledd-1">For varer i container – minst 24 timer før lasting i avgangshavn.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-nummer-1-punkt-2"><article class="legalP" id="kapittel-1-foreslåttparagraf-5-nummer-1-punkt-2-ledd-1">For bulklast og last i partier – minst 4 timer før avgang fra siste havn i tollområdet.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Ved utførsel av varer med luftfartøy skal forhåndsvarsel gis minst 30 minutter før avgang.</article><article class="numberedLegalP" data-numerator="3" id="kapittel-1-foreslåttparagraf-5-nummer-3">(3) Ved utførsel med kjøretøy skal forhåndsvarsel gis minst 1 time før grensepassering.</article><article class="numberedLegalP" data-numerator="4" id="kapittel-1-foreslåttparagraf-5-nummer-4">(4) Ved utførsel til bruk om bord i fartøy og luftfartøy skal forhåndsvarsel gis minst 15 minutter før avgang for<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-nummer-4-punkt-1"><article class="legalP" id="kapittel-1-foreslåttparagraf-5-nummer-4-punkt-1-ledd-1">deler til reparasjon eller vedlikehold,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-nummer-4-punkt-2"><article class="legalP" id="kapittel-1-foreslåttparagraf-5-nummer-4-punkt-2-ledd-1">proviant og forbruksvarer.</article></article></li></ul></article></article><article class="futureLegalArticle" data-name="§3-1-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 3-1-6</span>. <span class="legalArticleTitle">Opplysninger i forhåndsvarsel</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) Forhåndsvarsel skal gis ved elektronisk melding til tollmyndighetene.</article><article class="numberedLegalP" data-numerator="2" id="kapittel-1-foreslåttparagraf-6-nummer-2">(2) Forhåndsvarselet som foretas av foretak som ikke har autorisasjon etter § 3-1-20 til § 3-1-22 skal inneholde de opplysninger som er fastsatt i vedlegg 1.</article><article class="numberedLegalP" data-numerator="3" id="kapittel-1-foreslåttparagraf-6-nummer-3">(3) Forhåndsvarsel som foretas av foretak som har autorisasjon etter § 3-1-20 til § 3-1-22 skal inneholde de opplysninger som er fastsatt i vedlegg 2.</article></article><article class="futureLegalArticle" data-name="§3-1-7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 3-1-7</span>. <span class="legalArticleTitle">Endring av forhåndsvarsel</span></span><article class="legalP" id="kapittel-1-foreslåttparagraf-7-ledd-1">Opplysningene i et forhåndsvarsel etter § 3-1-6 kan endres med mindre tollmyndighetene<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-7-ledd-1-punkt-1"><article class="legalP" id="kapittel-1-foreslåttparagraf-7-ledd-1-punkt-1-ledd-1">har varslet at varene skal kontrolleres,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-7-ledd-1-punkt-2"><article class="legalP" id="kapittel-1-foreslåttparagraf-7-ledd-1-punkt-2-ledd-1">avdekket at det er feil i forhåndsvarselet,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-7-ledd-1-punkt-3"><article class="legalP" id="kapittel-1-foreslåttparagraf-7-ledd-1-punkt-3-ledd-1">har gitt tillatelse til videre transport i tollområdet.</article></article></li></ul></article></article> <article class="defaultP" margin-top="true">Kapittel 3 § 3-1 nåværende første avsnitt med overskriften <i>Melde- og fremleggelsesplikt</i> blir nytt annet avsnitt.</article> <article class="defaultP" margin-top="true">Kapittel 3 § 3-1 nåværende § 3-1-1 til § 3-1-10 blir nye § 3-1-10 til § 3-1-19.</article> <article class="defaultP" margin-top="true">Kapittel 3 § 3-1 nåværende annet avsnitt med overskriften <i>Autoriserte foretak</i> blir nytt tredje avsnitt.</article> <article class="defaultP" margin-top="true">Kapittel 4 § 4-13 ny § 4-13-8 skal lyde:</article><article class="futureLegalArticle" data-name="§4-13-8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 4-13-8</span>. <span class="legalArticleTitle">Elektronisk overføring av forhåndsvarsel</span></span><article class="numberedLegalP" data-numerator="1" id="kapittel-1-foreslåttparagraf-8-nummer-1">(1) Bestemmelsene om elektronisk overføring i § 4-13-1 til § 4-13-6 gjelder tilsvarende for utveksling av elektroniske forhåndsvarsel i tollmyndighetenes elektroniske transitteringssystem (TET), med mindre annet er bestemt i denne paragraf.</article><article class="numberedLegalP" data-numerator="2" id="kapittel-1-foreslåttparagraf-8-nummer-2">(2) Det er et vilkår for tillatelse til elektronisk overføring av forhåndsvarsel at søker er registrert i Foretaksregisteret.</article><article class="numberedLegalP" data-numerator="3" id="kapittel-1-foreslåttparagraf-8-nummer-3">(3) Bestemmelsen om korrigerte meldinger i § 4-13-4 fjerde ledd gjelder ikke for utveksling av elektroniske forhåndsvarsel. Dersom et elektronisk forhåndsvarsel avvises, skal det sendes et nytt varsel.</article></article> <article class="defaultP" margin-top="true">Nye vedlegg 1 og 2 skal lyde:</article><span class="futuretitle" id="kapittel-1-foreslåttittel-3">Vedlegg 1. Opplysninger som skal gis ved forhåndsvarsel der transport er foretatt av foretak som ikke er autorisert</span><article class="defaultP"><table><thead><tr><th data-text-align="left" data-vertical-align="top"><i>Informasjon</i></th><th data-text-align="center" data-vertical-align="top"><i>Godsnivå</i></th><th data-text-align="center" data-vertical-align="top"><i>Deklarasjonsnivå</i></th><th data-text-align="center" data-vertical-align="top"><i>Transportmiddelnivå</i></th></tr></thead><tbody><tr><td data-text-align="left" data-vertical-align="top">Antall vareposter</td><td data-text-align="center" data-vertical-align="top" /><td data-text-align="center" data-vertical-align="top">x</td><td data-text-align="center" data-vertical-align="top" /></tr><tr><td data-text-align="left" data-vertical-align="top">Varens enhetsnummer (UCRN)</td><td data-text-align="center" data-vertical-align="top">x</td><td data-text-align="center" data-vertical-align="top">x</td><td data-text-align="center" data-vertical-align="top" /></tr><tr><td data-text-align="left" data-vertical-align="top">Transportdokumentnummer</td><td data-text-align="center" data-vertical-align="top">x</td><td data-text-align="center" data-vertical-align="top">x</td><td data-text-align="center" data-vertical-align="top" /></tr><tr><td data-text-align="left" data-vertical-align="top">Avsender</td><td data-text-align="center" data-vertical-align="top">x</td><td data-text-align="center" data-vertical-align="top">x</td><td data-text-align="center" data-vertical-align="top" /></tr><tr><td data-text-align="left" data-vertical-align="top">Den som forhåndsvarsler</td><td data-text-align="center" data-vertical-align="top" /><td data-text-align="center" data-vertical-align="top">x</td><td data-text-align="center" data-vertical-align="top" /></tr><tr><td data-text-align="left" data-vertical-align="top">Mottaker</td><td data-text-align="center" data-vertical-align="top">x</td><td data-text-align="center" data-vertical-align="top">x</td><td data-text-align="center" data-vertical-align="top" /></tr><tr><td data-text-align="left" data-vertical-align="top">Transportør</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top">x</td></tr><tr><td data-text-align="left" data-vertical-align="top">Identitet og nasjonalitet til det aktive transportmiddelet som krysser grensen</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top">x</td></tr><tr><td data-text-align="left" data-vertical-align="top">Transportens referansenummer</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top">x</td></tr><tr><td data-text-align="left" data-vertical-align="top">Sted for grensepassering</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top">x</td></tr><tr><td data-text-align="left" data-vertical-align="top">Varens lagringssted</td><td data-text-align="center" data-vertical-align="top" /><td data-text-align="center" data-vertical-align="top">x</td><td data-text-align="center" data-vertical-align="top" /></tr><tr><td data-text-align="left" data-vertical-align="top">Dato og tidspunkt for ankomst til grense</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top">x</td></tr><tr><td data-text-align="left" data-vertical-align="top">Reiserute med landkoder</td><td data-text-align="center" data-vertical-align="top" /><td data-text-align="center" data-vertical-align="top">x</td><td data-text-align="center" data-vertical-align="top" /></tr><tr><td data-text-align="left" data-vertical-align="top">Transportmetode ved grensepassering</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top">x</td></tr><tr><td data-text-align="left" data-vertical-align="top">Lastested</td><td data-text-align="center" data-vertical-align="top">x</td><td data-text-align="center" data-vertical-align="top">x</td><td data-text-align="center" data-vertical-align="top" /></tr><tr><td data-text-align="left" data-vertical-align="top">Lossested</td><td data-text-align="center" data-vertical-align="top">x</td><td data-text-align="center" data-vertical-align="top">x</td><td data-text-align="center" data-vertical-align="top" /></tr><tr><td data-text-align="left" data-vertical-align="top">Varebeskrivelse</td><td data-text-align="center" data-vertical-align="top">x</td><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">Pakketype (kode)</td><td data-text-align="center" data-vertical-align="top">x</td><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">Antall kolli</td><td data-text-align="center" data-vertical-align="top">x</td><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">Merke og nummer</td><td data-text-align="center" data-vertical-align="top">x</td><td data-text-align="center" data-vertical-align="top">x</td><td data-text-align="center" data-vertical-align="top" /></tr><tr><td data-text-align="left" data-vertical-align="top">Containernummer</td><td data-text-align="center" data-vertical-align="top">x</td><td data-text-align="center" data-vertical-align="top">x</td><td data-text-align="center" data-vertical-align="top" /></tr><tr><td data-text-align="left" data-vertical-align="top">Varepostnummer</td><td data-text-align="center" data-vertical-align="top">x</td><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">Varenummer</td><td data-text-align="center" data-vertical-align="top">x</td><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">Bruttovekt (kg)</td><td data-text-align="center" data-vertical-align="top">x</td><td data-text-align="center" data-vertical-align="top">x</td><td data-text-align="center" data-vertical-align="top" /></tr><tr><td data-text-align="left" data-vertical-align="top">Kode for betalingsmåte av transportkostnader</td><td data-text-align="center" data-vertical-align="top">x</td><td data-text-align="center" data-vertical-align="top">x</td><td data-text-align="center" data-vertical-align="top" /></tr><tr><td data-text-align="left" data-vertical-align="top">UN-kode for farlig gods</td><td data-text-align="center" data-vertical-align="top">x</td><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">Forseglingsnummer</td><td data-text-align="center" data-vertical-align="top">x</td><td data-text-align="center" data-vertical-align="top">x</td><td data-text-align="center" data-vertical-align="top" /></tr><tr><td data-text-align="left" data-vertical-align="top">Deklarasjonsdato</td><td data-text-align="center" data-vertical-align="top" /><td data-text-align="center" data-vertical-align="top">x</td><td data-text-align="center" data-vertical-align="top" /></tr><tr><td data-text-align="left" data-vertical-align="top">Underskrift</td><td data-text-align="center" data-vertical-align="top" /><td data-text-align="center" data-vertical-align="top">x</td><td data-text-align="center" data-vertical-align="top" /></tr><tr><td data-text-align="left" data-vertical-align="top">Kode for andre omstendigheter</td><td data-text-align="center" data-vertical-align="top" /><td data-text-align="center" data-vertical-align="top">x</td><td data-text-align="center" data-vertical-align="top" /></tr></tbody></table></article><span class="futuretitle" id="kapittel-1-foreslåttittel-4">Vedlegg 2. Opplysninger som skal gis ved forhåndsvarsel der transport er foretatt av autoriserte foretak</span><article class="defaultP"><table><thead><tr><th data-text-align="left" data-vertical-align="top"><i>Informasjon</i></th><th data-text-align="center" data-vertical-align="top"><i>Godsnivå</i></th><th data-text-align="center" data-vertical-align="top"><i>Deklarasjonsnivå</i></th><th data-text-align="center" data-vertical-align="top"><i>Transportmiddelnivå</i></th></tr></thead><tbody><tr><td data-text-align="left" data-vertical-align="top">Antall vareposter</td><td data-text-align="center" data-vertical-align="top" /><td data-text-align="center" data-vertical-align="top">x</td><td data-text-align="center" data-vertical-align="top" /></tr><tr><td data-text-align="left" data-vertical-align="top">Varens enhetsnummer (UCRN)</td><td data-text-align="center" data-vertical-align="top">x</td><td data-text-align="center" data-vertical-align="top">x</td><td data-text-align="center" data-vertical-align="top" /></tr><tr><td data-text-align="left" data-vertical-align="top">Transportdokumentnummer</td><td data-text-align="center" data-vertical-align="top">x</td><td data-text-align="center" data-vertical-align="top">x</td><td data-text-align="center" data-vertical-align="top" /></tr><tr><td data-text-align="left" data-vertical-align="top">Avsender</td><td data-text-align="center" data-vertical-align="top">x</td><td data-text-align="center" data-vertical-align="top">x</td><td data-text-align="center" data-vertical-align="top" /></tr><tr><td data-text-align="left" data-vertical-align="top">Den som forhåndsvarsler</td><td data-text-align="center" data-vertical-align="top" /><td data-text-align="center" data-vertical-align="top">x</td><td data-text-align="center" data-vertical-align="top" /></tr><tr><td data-text-align="left" data-vertical-align="top">Mottaker</td><td data-text-align="center" data-vertical-align="top">x</td><td data-text-align="center" data-vertical-align="top">x</td><td data-text-align="center" data-vertical-align="top" /></tr><tr><td data-text-align="left" data-vertical-align="top">Transportør</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top">x</td></tr><tr><td data-text-align="left" data-vertical-align="top">Identitet og nasjonalitet til det aktive transportmiddelet som krysser grensen</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top">x</td></tr><tr><td data-text-align="left" data-vertical-align="top">Transportens referansenummer</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top">x</td></tr><tr><td data-text-align="left" data-vertical-align="top">Sted for grensepassering</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top">x</td></tr><tr><td data-text-align="left" data-vertical-align="top">Dato og tidspunkt for ankomst til grense</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top">x</td></tr><tr><td data-text-align="left" data-vertical-align="top">Reiserute med landkoder</td><td data-text-align="center" data-vertical-align="top" /><td data-text-align="center" data-vertical-align="top">x</td><td data-text-align="center" data-vertical-align="top" /></tr><tr><td data-text-align="left" data-vertical-align="top">Transportmetode ved grensepassering</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top">x</td></tr><tr><td data-text-align="left" data-vertical-align="top">Lastested</td><td data-text-align="center" data-vertical-align="top">x</td><td data-text-align="center" data-vertical-align="top">x</td><td data-text-align="center" data-vertical-align="top" /></tr><tr><td data-text-align="left" data-vertical-align="top">Varebeskrivelse</td><td data-text-align="center" data-vertical-align="top">x</td><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">Pakketype</td><td data-text-align="center" data-vertical-align="top">x</td><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">Antall kolli</td><td data-text-align="center" data-vertical-align="top">x</td><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">Merke og nummer</td><td data-text-align="center" data-vertical-align="top">x</td><td data-text-align="center" data-vertical-align="top">x</td><td data-text-align="center" data-vertical-align="top" /></tr><tr><td data-text-align="left" data-vertical-align="top">Containernummer</td><td data-text-align="center" data-vertical-align="top">x</td><td data-text-align="center" data-vertical-align="top">x</td><td data-text-align="center" data-vertical-align="top" /></tr><tr><td data-text-align="left" data-vertical-align="top">Varepostnummer</td><td data-text-align="center" data-vertical-align="top">x</td><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">Varenummer</td><td data-text-align="center" data-vertical-align="top">x</td><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">Bruttovekt (Kg)</td><td data-text-align="center" data-vertical-align="top">x</td><td data-text-align="center" data-vertical-align="top">x</td><td data-text-align="center" data-vertical-align="top" /></tr><tr><td data-text-align="left" data-vertical-align="top">UN-kode for farlig gods</td><td data-text-align="center" data-vertical-align="top">x</td><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">Kode for betalingsmåte av transportkostnader</td><td data-text-align="center" data-vertical-align="top">x</td><td data-text-align="center" data-vertical-align="top">x</td><td data-text-align="center" data-vertical-align="top" /></tr><tr><td data-text-align="left" data-vertical-align="top">Deklarasjonsdato</td><td data-text-align="center" data-vertical-align="top" /><td data-text-align="center" data-vertical-align="top">x</td><td data-text-align="center" data-vertical-align="top" /></tr><tr><td data-text-align="left" data-vertical-align="top">Underskrift</td><td data-text-align="center" data-vertical-align="top" /><td data-text-align="center" data-vertical-align="top">x</td><td data-text-align="center" data-vertical-align="top" /></tr><tr><td data-text-align="left" data-vertical-align="top">Kode for andre omstendigheter</td><td data-text-align="center" data-vertical-align="top" /><td data-text-align="center" data-vertical-align="top">x</td><td data-text-align="center" data-vertical-align="top" /></tr></tbody></table></article> <article class="defaultP" margin-top="true">Nåværende vedlegg 1, omtalt i § 3-2-2 annet ledd, blir vedlegg 3.</article> <article class="defaultP" margin-top="true">Nåværende vedlegg 2, omtalt i § 5-4-4 fjerde ledd, blir vedlegg 4.</article> <article class="defaultP" margin-top="true">Nåværende vedlegg 3, omtalt i § 8-3-1 annet ledd, blir nytt vedlegg 5.</article> <article class="defaultP" margin-top="true">Nåværende vedlegg 4, omtalt i § 8-4-33 første ledd, blir nytt vedlegg 6.</article></section><section class="section" data-name="kapII" id="kapittel-2" data-lovdata-URL="LTI/forskrift/2009-06-24-844/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2009.</article></section></main></body></html>