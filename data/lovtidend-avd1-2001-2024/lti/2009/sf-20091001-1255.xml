<!DOCTYPE html><html lang="no"><head><title>Forskrift om endring i forskrift om utføring av aktiviteter i petroleumsvirksomheten (aktivitetsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-10-01-1255</dd><dt class="dokid">DokumentID</dt><dd class="dokid">LTI/forskrift/2009-10-01-1255</dd><dt class="ministry">Departement</dt><dd class="ministry"><ul><li>Miljøverndepartementet</li><li>Arbeids- og inkluderingsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 11 s 1798</dd><dt class="dateInForce">I kraft fra</dt><dd class="dateInForce">2010-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-09-03-1157</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-11-29-72/§10-18</li><li>lov/1981-03-13-6/§9</li><li>lov/1981-03-13-6/§40</li><li>lov/1981-03-13-6/§42</li><li>forskrift/2001-08-31-1016/§57</li></ul></dd><dt class="dateOfPublication">Kunngjort</dt><dd class="dateOfPublication">2009-10-13 14:00</dd><dt class="journalNumber">Journalnummer</dt><dd class="journalNumber">2009-0933</dd><dt class="titleShort">Korttittel</dt><dd class="titleShort">Endr. i aktivitetsforskriften</dd><dt class="title">Tittel</dt><dd class="title">Forskrift om endring i forskrift om utføring av aktiviteter i petroleumsvirksomheten (aktivitetsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Petroleumstilsynet og Statens forurensningstilsyn 1. oktober 2009 med hjemmel i lov 29. november 1996 nr. 72 om petroleumsvirksomhet § 10-18, lov 13. mars 1981 nr. 6 om vern mot forurensninger og om avfall (Forurensningsloven) § 9, § 40 og § 42 og forskrift 31. august 2001 nr. 1016 om helse, miljø og sikkerhet i petroleumsvirksomheten (rammeforskriften) § 57 første ledd bokstav d.</dd><dt class="refid">RefID</dt><dd class="refid">forskrift/2009-10-01-1255</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utføring av aktiviteter i petroleumsvirksomheten (aktivitetsforskriften)<ul class="tocSubUl"><li>I<ul class="tocSubUl"><li>§ 47. Særskilte krav til tilstandskontroll av konstruksjoner, maritime systemer og rørledningssystemer</li><li>§ 49. Samarbeid om og planlegging av miljøovervåking</li><li>§ 52a. Miljøovervåking av bunnhabitater</li><li>§ 52b. Miljøovervåking av vannsøylen</li><li>§ 52c. Rapportering av overvåkingsresultater</li><li>§ 52d. Fjernmåling av akutt forurensning</li><li>§ 52e. Miljøundersøkelser ved akutt forurensning</li><li>§ 54. Karakterisering av olje og kondensat</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2009-10-01-1255" id="dokument"><h1>Forskrift om endring i forskrift om utføring av aktiviteter i petroleumsvirksomheten (aktivitetsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2009-10-01-1255/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 3. september 2001 nr. 1157 om utføring av aktiviteter i petroleumsvirksomheten (aktivitetsforskriften) gjøres følgende endringer:</article> <article class="defaultP" margin-top="true">§ 19 andre ledd nytt siste punktum skal lyde:</article><article class="legalP" id="kapittel-1-ledd-2">Det kan tas betaling for utstedelse av sertifikat.</article> <article class="defaultP" margin-top="true">§ 29 andre ledd skal lyde:</article><article class="legalP" id="kapittel-1-ledd-3">Aktiviteter i forbindelse med flyværtjeneste skal utføres etter § 31 i Luftfartstilsynets forskrift 26. oktober 2007 nr. 1181 om kontinentalsokkelflyging – ervervsmessig luftfart til og fra helikopterdekk på innretninger og fartøy til havs, sist endret 28. januar 2008, og i Luftfartstilsynets forskrift 28. januar 2008 nr. 81 om flyværtjeneste.</article> <article class="defaultP" margin-top="true">§ 34 femte ledd skal lyde:</article><article class="legalP" id="kapittel-1-ledd-4">Forskrift 26. april 2005 nr. 362 om asbest, sist endret 16. november 2005, gjelder på denne forskriftens virkeområde.</article> <article class="defaultP" margin-top="true">§ 36 andre ledd skal lyde:</article><article class="legalP" id="kapittel-1-ledd-5">Forskrift 6. juli 2005 nr. 804 om vern mot mekaniske vibrasjoner, sist endret 19. desember 2006, gjelder på denne forskriftens virkeområde.</article> <article class="defaultP" margin-top="true">§ 39 første ledd andre punktum skal lyde:</article><article class="legalP" id="kapittel-1-ledd-6">Tilsvarende gjelder for § 7 i den forskriften, med unntak av § 49 om dykkerutstyr nr. 2 i forskrift 19. august 1994 nr. 819 om konstruksjon, utforming og produksjon av personlig verneutstyr, sist endret 20. februar 2004.</article> <article class="defaultP" margin-top="true">§ 43 første ledd skal lyde:</article><article class="legalP" id="kapittel-1-ledd-7">Innretningers systemer og utstyr skal klassifiseres med hensyn til konsekvensene for helse, miljø og sikkerhet av potensielle funksjonsfeil.</article> <article class="defaultP" margin-top="true">§ 43 tredje ledd skal lyde:</article><article class="legalP" id="kapittel-1-ledd-8">Klassifiseringen skal legges til grunn ved valg av vedlikeholdsaktiviteter og vedlikeholdsfrekvens, ved prioritering av ulike vedlikeholdsaktiviteter og ved vurdering av reservedelsbehov.</article> <article class="defaultP" margin-top="true">§ 47 overskriften og første ledd skal lyde:</article><article class="futureLegalArticle" data-name="§47" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 47</span>. <span class="legalArticleTitle">Særskilte krav til tilstandskontroll av konstruksjoner, maritime systemer og rørledningssystemer</span></span><article class="legalP" id="kapittel-1-foreslåttparagraf-1-ledd-1">Det skal utføres tilstandskontroll av nye konstruksjoner og maritime systemer i løpet av det første bruksåret.</article></article> <article class="defaultP" margin-top="true">§ 47 nye tredje og fjerde ledd skal lyde:</article><article class="legalP" id="kapittel-1-ledd-9">Ved bruk av innretningen ut over opprinnelig planlagt levetid skal det vurderes instrumentering av aktuelle konstruksjonsdeler for å kunne måle eventuelle aldringseffekter.</article><article class="legalP" id="kapittel-1-ledd-10">Når innretninger disponeres, skal operatøren gjennomføre undersøkelser av konstruksjonenes tilstand. Resultatene skal brukes til vurdering av sikkerheten på liknende innretninger.</article> <article class="defaultP" margin-top="true">§ 47 nåværende tredje og fjerde ledd blir nye femte og sjette ledd.</article> <article class="defaultP" margin-top="true">§ 47 nytt femte ledd første punktum skal lyde:</article><article class="legalP" id="kapittel-1-ledd-11">På rørledningssystemer der feilmodi kan utgjøre en miljø- eller sikkerhetsrisiko, jf. § 43 om klassifisering, skal det utføres inspeksjoner for å kartlegge mulige feilmodi i rørledningssystemet.</article> <article class="defaultP" margin-top="true">§ 48 første ledd skal lyde:</article><article class="legalP" id="kapittel-1-ledd-12">Utblåsingssikringen med tilhørende ventiler og annet trykkontrollutstyr på innretningen skal trykkprøves og funksjonsprøves, jf. § 42 om vedlikehold og § 44 om vedlikeholdsprogram.</article> <article class="defaultP" margin-top="true">Kapittel X overskriften skal lyde:</article><span class="futuretitle" id="kapittel-1-foreslåttittel-1">Kap. X. Overvåking av det ytre miljøet</span> <article class="defaultP" margin-top="true">§ 49 skal lyde:</article><article class="futureLegalArticle" data-name="§49" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 49</span>. <span class="legalArticleTitle">Samarbeid om og planlegging av miljøovervåking</span></span><article class="legalP" id="kapittel-1-foreslåttparagraf-2-ledd-1">Operatørene skal samarbeide om overvåking av det ytre miljøet i regioner som definert i Retningslinjer for miljøovervåking av petroleumsvirksomheten på norsk kontinentalsokkel.</article><article class="legalP" id="kapittel-1-foreslåttparagraf-2-ledd-2">Overvåkingen skal tilpasses den risikoen for forurensning som foreligger, kunne påvise og kartlegge forurensninger av det ytre miljøet og angi trender i utviklingen av miljøtilstanden.</article><article class="legalP" id="kapittel-1-foreslåttparagraf-2-ledd-3">Miljøovervåking av forurensning fra regulære utslipp skal omfatte både bunnhabitater (sedimentene, bløt- og hardbunnsfauna) og vannsøylen.</article><article class="legalP" id="kapittel-1-foreslåttparagraf-2-ledd-4">Det skal legges til rette for at personell som har overvåkingsfunksjoner, til enhver tid kan innhente og behandle informasjon om slike forhold på en effektiv måte.</article><article class="legalP" id="kapittel-1-foreslåttparagraf-2-ledd-5">Operatørene skal bidra til videreutvikling av retningslinjene og relevant overvåkingsverktøy.</article><article class="legalP" id="kapittel-1-foreslåttparagraf-2-ledd-6">Statens forurensningstilsyn kan i særlige tilfeller stille ytterligere krav til overvåking utover de til enhver tid gjeldende retningslinjer.</article></article> <article class="defaultP" margin-top="true">§ 50 oppheves. (Flyttet til etter ny § 52c og endret noe.)</article> <article class="defaultP" margin-top="true">§ 51 skal lyde:</article><article class="legalP" id="kapittel-1-ledd-13">For å kartlegge miljøstatus skal operatøren utføre grunnlagsundersøkelser<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-13-punkt-1"><article class="legalP" id="kapittel-1-ledd-13-punkt-1-ledd-1">før leteboring i nye og tidligere ikke undersøkte leteområder,</article></article></li><li data-li-identifier="b)" data-name="b)"><article class="listArticle" id="kapittel-1-ledd-13-punkt-2"><article class="legalP" id="kapittel-1-ledd-13-punkt-2-ledd-1">før leteboring i områder der det er påvist særlig sårbare miljøressurser (arter og habitater), eller der det er sannsynlig at slike forekommer,</article></article></li><li data-li-identifier="c)" data-name="c)"><article class="listArticle" id="kapittel-1-ledd-13-punkt-3"><article class="legalP" id="kapittel-1-ledd-13-punkt-3-ledd-1">før produksjonsboring.</article></article></li></ul></article><article class="legalP" id="kapittel-1-ledd-14">Grunnlagsundersøkelser av sedimentene og aktuelle faunaelementer på havbunnen skal utføres i henhold til Retningslinjer for miljøovervåking av petroleumsvirksomheten på norsk kontinentalsokkel. En grunnlagsundersøkelse skal ha gyldighet i seks år.</article> <article class="defaultP" margin-top="true">§ 52 oppheves.</article> <article class="defaultP" margin-top="true">Nye § 52a, § 52b, § 52c, § 52d og § 52e skal lyde:</article><article class="futureLegalArticle" data-name="§52a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 52a</span>. <span class="legalArticleTitle">Miljøovervåking av bunnhabitater</span></span><article class="legalP" id="kapittel-1-foreslåttparagraf-3-ledd-1">Planer for miljøovervåking av bunnhabitater (sedimenter, bløt- og havbunnsfauna) skal utarbeides i henhold til Retningslinjer for miljøovervåking av petroleumsvirksomheten på norsk kontinentalsokkel og skal sendes Statens forurensningstilsyn innen 1. februar det året overvåkingen skal gjennomføres.</article><article class="legalP" id="kapittel-1-foreslåttparagraf-3-ledd-2">Undersøkelser i den enkelte regionen skal etter regelen gjennomføres hvert tredje år. Undersøkelsene alternerer mellom regionene. Omfanget av overvåkingen skal relateres til sokkelaktiviteten i de enkelte regionene. Overvåking av ny aktivitet kommer i tillegg til, og skal tilpasses, eksisterende overvåking.</article><article class="legalP" id="kapittel-1-foreslåttparagraf-3-ledd-3">Prøvene fra de regionale og de feltspesifikke stasjonene skal tas i løpet av samme tokt. De regionale stasjonene skal beskrive de generelle bakgrunnsnivåene i området for de komponentene som skal undersøkes, og fungere som referanser til en forventet normaltilstand. De feltspesifikke stasjonene skal gi informasjon om tilstanden rundt de enkelte innretningene i regionene.</article><article class="legalP" id="kapittel-1-foreslåttparagraf-3-ledd-4">Operatørene skal, som et ledd i miljøovervåkingen, selv bidra til å utvikle nye metoder for overvåking av sedimenter og bunnfauna.</article><article class="legalP" id="kapittel-1-foreslåttparagraf-3-ledd-5">Undersøkelsene skal gi informasjon om både den vertikale og den horisontale utbredelsen av relevante parametre.</article><article class="legalP" id="kapittel-1-foreslåttparagraf-3-ledd-6">Statens forurensningstilsyn kan i særlige tilfeller gi pålegg om andre typer miljøundersøkelser, og undersøkelser i andre deler av influensområdet, enn de som er beskrevet i Retningslinjer for miljøovervåking av petroleumsvirksomheten på norsk kontinentalsokkel.</article></article><article class="futureLegalArticle" data-name="§52b" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 52b</span>. <span class="legalArticleTitle">Miljøovervåking av vannsøylen</span></span><article class="legalP" id="kapittel-1-foreslåttparagraf-4-ledd-1">Planer for miljøovervåking av vannsøylen skal utarbeides i henhold til Retningslinjer for miljøovervåking av petroleumsvirksomheten på norsk kontinentalsokkel, og skal sendes Statens forurensningstilsyn innen 1. april det året overvåkingen skal gjennomføres.</article><article class="legalP" id="kapittel-1-foreslåttparagraf-4-ledd-2">Vannsøyleovervåkingen skal bestå av to hovedelementer; en tilstandsovervåking og en effektovervåking. Omfanget av overvåkingen skal stå i forhold til forventet risiko.</article><article class="legalP" id="kapittel-1-foreslåttparagraf-4-ledd-3">Tilstandsovervåkingen skal gjelde fisk, og skal gjennomføres hvert tredje år. Overvåkingen skal dokumentere hvorvidt fisk fra norske havområder er påvirket av forurensning fra petroleumsvirksomheten.</article><article class="legalP" id="kapittel-1-foreslåttparagraf-4-ledd-4">Effektovervåkingen skal gjennomføres i én region per år, og skal som et minimum omfatte fisk og blåskjell.</article><article class="legalP" id="kapittel-1-foreslåttparagraf-4-ledd-5">Operatørene skal, som et ledd i miljøovervåkingen, selv bidra til å utvikle metoder for effektovervåking i vannsøylen. Etter hvert som hensiktsmessige metoder for overvåking av effekter og langtidseffekter av utslippene blir etablert, skal et utvalg av disse tas i bruk i et mer standardisert program.</article><article class="legalP" id="kapittel-1-foreslåttparagraf-4-ledd-6">Statens forurensningstilsyn kan i særlige tilfeller gi pålegg om andre typer miljøundersøkelser, og undersøkelser i andre deler av influensområdet, enn de som er beskrevet i Retningslinjer for miljøovervåking av petroleumsvirksomheten på norsk kontinentalsokkel.</article></article><article class="futureLegalArticle" data-name="§52c" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 52c</span>. <span class="legalArticleTitle">Rapportering av overvåkingsresultater</span></span><article class="legalP" id="kapittel-1-foreslåttparagraf-5-ledd-1">Fristen for levering av de endelige rapportene for overvåking av bunnhabitater (sediment og fauna), grunnlagsundersøkelser, tilstandsovervåking og effektovervåking til Statens forurensningstilsyn er 1. april året etter at undersøkelsene ble gjennomført. Mal for rapportering er gitt i Retningslinjer for miljøovervåking av petroleumsvirksomheten på norsk kontinentalsokkel.</article></article><article class="futureLegalArticle" data-name="§52d" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 52d</span>. <span class="legalArticleTitle">Fjernmåling av akutt forurensning</span></span><article class="legalP" id="kapittel-1-foreslåttparagraf-6-ledd-1">Operatøren skal etablere fjernmålingssystem som gir tilstrekkelig informasjon til å sikre at akutt forurensning fra innretningen raskt blir oppdaget og kartlagt slik at utslippsmengde og spredning kan fastslås. Fjernmålingssystemet skal ses i sammenheng med regionale fjernmålingsplaner som nevnt i denne forskriften § 69 om regional beredskap mot akutt forurensning.</article></article><article class="futureLegalArticle" data-name="§52e" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 52e</span>. <span class="legalArticleTitle">Miljøundersøkelser ved akutt forurensning</span></span><article class="legalP" id="kapittel-1-foreslåttparagraf-7-ledd-1">Miljøundersøkelser skal iverksettes snarest mulig ved akutt forurensning for å identifisere og beskrive skade på sårbare ressurser på åpent hav, ved kysten og i strandsonen.</article></article> <article class="defaultP" margin-top="true">§ 53 teksten oppheves.</article> <article class="defaultP" margin-top="true">§ 54 skal lyde:</article><article class="futureLegalArticle" data-name="§54" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 54</span>. <span class="legalArticleTitle">Karakterisering av olje og kondensat</span></span><article class="legalP" id="kapittel-1-foreslåttparagraf-8-ledd-1">Dersom det påvises olje eller kondensat i tilknytning til leteaktivitet, skal det snarest mulig foretas en karakterisering av oljen eller kondensatet.</article><article class="legalP" id="kapittel-1-foreslåttparagraf-8-ledd-2">Olje og kondensat som kan forekomme som akutt forurensing, skal måles regelmessig med hensyn til fysiske og kjemiske parametere. Dersom slike målinger viser endringer av betydning, skal ny karakterisering gjennomføres.</article><article class="legalP" id="kapittel-1-foreslåttparagraf-8-ledd-3">Karakteriseringen skal utføres med særlig vekt på forvitringsegenskaper og skjebne i marint miljø. Karakteriseringen skal tilpasses det beslutningsgrunnlaget som til enhver tid er nødvendig for å redusere risikoen, deriblant effektiv beredskapsutvikling.</article></article> <article class="defaultP" margin-top="true">§ 56a andre ledd skal lyde:</article><article class="legalP" id="kapittel-1-ledd-15">Økotoksikologisk dokumentasjon i form av OSPAR Harmonised Offshore Chemical Notification Format (HOCNF) skal foreligge for alle kjemikalier som brukes. Kravet gjelder ikke smøremidler som ikke går til utslipp og kjemikalier i lukkede systemer med forbruk under 3000 kg per innretning per år, samt laboratoriekjemikalier, dispergeringsmidler og strandrensemidler til bekjempelse av akutt forurensning og nye kjemikalier under utprøving. For stoff på OSPARs PLONOR-liste skal HOCNF del 1 og 3 fylles ut.</article> <article class="defaultP" margin-top="true">§ 56a tredje ledd nr. 1 strekpunktene skal lyde:<ul class="defaultList"><li class="consolidationElement"><article class="listArticle" id="kapittel-1-ledd-15-punkt-1"><ul class="defaultList"><li data-li-identifier="-" data-name="-"><article class="listArticle" id="kapittel-1-ledd-15-punkt-1-punkt-1"><article class="legalP" id="kapittel-1-ledd-15-punkt-1-punkt-1-ledd-1">marine BODIS test (for uløselige stoff) modifisert ISO 10708</article></article></li><li data-li-identifier="-" data-name="-"><article class="listArticle" id="kapittel-1-ledd-15-punkt-1-punkt-2"><article class="legalP" id="kapittel-1-ledd-15-punkt-1-punkt-2-ledd-1">marine CO2 headspace test, modifisert ISO/TC 147/SC 5/WG 4 N182.</article></article></li></ul></article></li></ul></article> <article class="defaultP" margin-top="true">§ 56a tredje ledd nr. 3 første og annet ledd skal lyde:<ul class="defaultList"><li data-li-identifier="3)" data-name="3)"><article class="listArticle" id="kapittel-1-ledd-15-punkt-2"><article class="legalP" id="kapittel-1-ledd-15-punkt-2-ledd-1">Akutt giftighet</article><article class="legalP" id="kapittel-1-ledd-15-punkt-2-ledd-2">Uorganiske og organiske kjemikalier skal testes for akutt giftighet på stoffnivå. Kravet gjelder ikke for kjemikalier på OSPARs PLONOR-liste.</article><article class="legalP" id="kapittel-1-ledd-15-punkt-2-ledd-3">Følgende giftighetstester kreves: <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-15-punkt-2-ledd-3-punkt-1"><article class="legalP" id="kapittel-1-ledd-15-punkt-2-ledd-3-punkt-1-ledd-1">Skeletonema costatum, ISO 10253.</article></article></li><li data-li-identifier="-" data-name="-"><article class="listArticle" id="kapittel-1-ledd-15-punkt-2-ledd-3-punkt-2"><article class="legalP" id="kapittel-1-ledd-15-punkt-2-ledd-3-punkt-2-ledd-1">Acartia tonsa, ISO 14669.</article></article></li><li data-li-identifier="-" data-name="-"><article class="listArticle" id="kapittel-1-ledd-15-punkt-2-ledd-3-punkt-3"><article class="legalP" id="kapittel-1-ledd-15-punkt-2-ledd-3-punkt-3-ledd-1">Scophtalmus maximus; Part B i OSPAR Protocols on Methods for the Testing of Chemicals Used in the Offshore Oil Industry, 2006. Cyprinodon variegatus aksepteres som alternativ fiskeart.</article></article></li><li data-li-identifier="-" data-name="-"><article class="listArticle" id="kapittel-1-ledd-15-punkt-2-ledd-3-punkt-4"><article class="legalP" id="kapittel-1-ledd-15-punkt-2-ledd-3-punkt-4-ledd-1">Corophium sp., Part A i OSPAR Protocols on Methods for the Testing of Chemicals Used in the Offshore Oil Industry, 2006; kreves dersom kjemikaliene adsorberes til partikler (K<sub>oc</sub> &gt; 1000) og/eller synker og ender opp i sedimentene (for eksempel overflateaktive stoffer).</article></article></li></ul></article></article></li></ul></article> <article class="defaultP" margin-top="true">§ 56a tredje ledd nr. 3 tredje og fjerde ledd skal lyde:<ul class="defaultList"><li class="consolidationElement"><article class="listArticle" id="kapittel-1-ledd-15-punkt-3"><article class="legalP" id="kapittel-1-ledd-15-punkt-3-ledd-1">Giftighetstester på ferskvannsorganismer kan aksepteres dersom resultater fra marine tester ikke er tilgjengelige, og dersom de er utført etter standardiserte metoder.</article><article class="legalP" id="kapittel-1-ledd-15-punkt-3-ledd-2">Krav til fisketest gjelder ikke dersom kjemikaliet er: <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-15-punkt-3-ledd-2-punkt-1"><article class="legalP" id="kapittel-1-ledd-15-punkt-3-ledd-2-punkt-1-ledd-1">uorganisk og har en giftighet overfor de øvrige testorganismene på EC<sub>50</sub> eller LC<sub>50</sub> ≤ 1 mg/l</article></article></li><li data-li-identifier="-" data-name="-"><article class="listArticle" id="kapittel-1-ledd-15-punkt-3-ledd-2-punkt-2"><article class="legalP" id="kapittel-1-ledd-15-punkt-3-ledd-2-punkt-2-ledd-1">organisk og har en giftighet overfor de øvrige testorganismene på EC<sub>50</sub> eller LC<sub>50</sub> ≤ 10 mg/l.</article></article></li></ul></article></article></li></ul></article> <article class="defaultP" margin-top="true">§ 61 første ledd skal lyde:</article><article class="legalP" id="kapittel-1-ledd-16">Innhold av olje og andre stoffer i utslippene skal måles. Med andre stoffer menes stoffer som det er stilt krav til rapportering av, jf. Statens forurensningstilsyns Retningslinjer for rapportering fra petroleumsvirksomhet til havs. Måleresultatene skal brukes til å verifisere renseanleggets ytelse.</article> <article class="defaultP" margin-top="true">§ 63 tredje ledd skal lyde:</article><article class="legalP" id="kapittel-1-ledd-17">Spillolje kan tilsettes produksjonsstrømmen. Operatøren må ha tillatelse etter forurensningsloven kapittel 3 til injeksjon av spillolje.</article> <article class="defaultP" margin-top="true">§ 68 første ledd bokstavene a og b skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-17-punkt-1"><article class="legalP" id="kapittel-1-ledd-17-punkt-1-ledd-1">rett varsel blir gitt umiddelbart, jf. også innretningsforskriften § 17 om systemer for intern og ekstern kommunikasjon og aktivitetsforskriften § 50 om fjernmåling av akutt forurensning,</article></article></li><li data-li-identifier="b)" data-name="b)"><article class="listArticle" id="kapittel-1-ledd-17-punkt-2"><article class="legalP" id="kapittel-1-ledd-17-punkt-2-ledd-1">faresituasjoner ikke utvikler seg til ulykkessituasjoner. Ved ulykkessituasjoner skal det settes i verk bekjempelsestiltak. Bekjempelsestiltak for å begrense akutt forurensning skal iverksettes så nær utslippskilden som mulig,</article></article></li></ul></article> <article class="defaultP" margin-top="true">§ 69 nytt andre ledd skal lyde:</article><article class="legalP" id="kapittel-1-ledd-18">Det skal etableres regionale planer for fjernmåling av akutt forurensning på åpent hav, ved kysten og i strandsonen. Operatørene skal bidra til videreutvikling av relevant fjernmålingsverktøy.</article> <article class="defaultP" margin-top="true">§ 69 nåværende andre ledd blir nytt tredje ledd.</article> <article class="defaultP" margin-top="true">§ 70 første ledd tredje punktum skal lyde:</article><article class="legalP" id="kapittel-1-ledd-19">Planen skal sendes Kystverket og skal oppdateres regelmessig gjennom alle aksjonens faser.</article> <article class="defaultP" margin-top="true">§ 72 siste ledd skal lyde:</article><article class="legalP" id="kapittel-1-ledd-20">Programmet skal oppdateres som nevnt i § 18 om oppstart og drift av innretninger andre ledd bokstav b.</article> <article class="defaultP" margin-top="true">§ 73 første ledd skal lyde:</article><article class="legalP" id="kapittel-1-ledd-21">Brønnens lokasjon og bane skal være kjent til enhver tid og velges på grunnlag av brønnparametere som har betydning for en sikker bore- og brønnaktivitet. Det skal kunne bores en avlastningsbrønn fra to alternative lokasjoner. Lokasjonene skal være kartlagt og kjent på forhånd, jf. også § 27 om planlegging.</article> <article class="defaultP" margin-top="true">§ 73 annet ledd oppheves.</article> <article class="defaultP" margin-top="true">§ 74 nytt andre ledd skal lyde:</article><article class="legalP" id="kapittel-1-ledd-22">Ved boring i grunne formasjoner skal valg av brønnkonstruksjon og boreparametere hindre at gass eller formasjonsvæske fra brønnen utgjør en fare for personell og innretning.</article> <article class="defaultP" margin-top="true">§ 76 nytt tredje ledd skal lyde:</article><article class="legalP" id="kapittel-1-ledd-23">Ved overlevering av brønner skal barrierestatus være prøvd, verifisert og dokumentert.</article> <article class="defaultP" margin-top="true">§ 79 tredje ledd skal lyde:</article><article class="legalP" id="kapittel-1-ledd-24">Radioaktive kilder skal ikke planlegges etterlatt i brønnen. Dersom den radioaktive kilden ikke kan fjernes, skal den etterlates på en forsvarlig måte.</article> <article class="defaultP" margin-top="true">§ 80 skal lyde:</article><article class="legalP" id="kapittel-1-ledd-25">Det skal brukes fjernopererte systemer for håndtering av rør og arbeidsstrenger, jf. § 31 om tilrettelegging av arbeid og innretningsforskriften § 70 om løfteinnretninger og løfteredskap.</article><article class="legalP" id="kapittel-1-ledd-26">Det skal settes begrensinger for personellets adgang til arbeidsområdet for fjernopererte systemer.</article><article class="legalP" id="kapittel-1-ledd-27">Det skal være visuell kontakt og radiokommunikasjon mellom personell ved bruk av fjernoperert rørhåndtering, jf. § 83 om løfteoperasjoner andre ledd.</article></section><section class="section" data-name="kapII" id="kapittel-2" data-lovdata-URL="LTI/forskrift/2009-10-01-1255/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2010.</article></section></main></body></html>