<!DOCTYPE html><html lang="no"><head><title>Forskrift om offentlig kontrollert telling av rein</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-06-22-842</dd><dt class="dokid">DokumentID</dt><dd class="dokid">LTI/forskrift/2009-06-22-842</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 8 s 1316</dd><dt class="dateInForce">I kraft fra</dt><dd class="dateInForce">2009-06-22</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-08-29-1537</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-06-15-40/§81</li></ul></dd><dt class="dateOfPublication">Kunngjort</dt><dd class="dateOfPublication">2009-06-26 14:45</dd><dt class="journalNumber">Journalnummer</dt><dd class="journalNumber">2009-0668</dd><dt class="titleShort">Korttittel</dt><dd class="titleShort">Forskrift om offentlig telling av rein</dd><dt class="title">Tittel</dt><dd class="title">Forskrift om offentlig kontrollert telling av rein</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 22. juni 2009 med hjemmel i lov 15. juni 2007 nr. 40 om reindrift (reindriftsloven) § 81.</dd><dt class="refid">RefID</dt><dd class="refid">forskrift/2009-06-22-842</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om offentlig kontrollert telling av rein<ul class="tocSubUl"><li>§ 1. Formål</li><li>§ 2. Offentlig kontrollert telling</li><li>§ 3. Klage</li><li>§ 4. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2009-06-22-842" id="dokument"><h1>Forskrift om offentlig kontrollert telling av rein</h1><article class="legalArticle" data-lovdata-URL="LTI/forskrift/2009-06-22-842/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Denne forskrift skal sikre at det foreligger kontrollerte oppgaver over antall rein i reinbeitedistrikter og tamreinlag. Kunnskap om reintall er et viktig grunnlag for ressursforvaltningen i reindriften og ulike tiltak for å nå de reindriftspolitiske mål.</article></article><article class="legalArticle" data-lovdata-URL="LTI/forskrift/2009-06-22-842/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Offentlig kontrollert telling</span></h2><article class="legalP" id="paragraf-2-ledd-1">Reindriftsforvaltningen kan gjennomføre offentlig kontrollert telling av rein i siidaer, siidaandeler og tamreinlag.</article><article class="legalP" id="paragraf-2-ledd-2">Offentlig kontrollerte tellinger gjennomføres på det tidspunkt og på den måte som reindriftsagronomen finner mest hensiktsmessig.</article><article class="legalP" id="paragraf-2-ledd-3">Reindriftsagronomen skal varsle reinbeitedistriktet, siidaen eller tamreinlaget, fortrinnsvis ved leder, og leder av siidaandel, før tellingen gjennomføres.</article><article class="legalP" id="paragraf-2-ledd-4">Leder av siidaandel plikter å legge forholdene til rette for kontroll av reintall utført av reindriftsagronomen. Leder av eller representant for siidaandel plikter å delta ved slik kontroll. Siida og tamreinlag plikter å delta med minst to representanter. Manglende tilrettelegging eller deltakelse kan medføre sanksjoner i henhold til reindriftsloven kapittel 11.</article></article><article class="legalArticle" data-lovdata-URL="LTI/forskrift/2009-06-22-842/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Klage</span></h2><article class="legalP" id="paragraf-3-ledd-1">Vedtak fattet i henhold til denne forskrift kan påklages etter forvaltningslovens bestemmelser.</article></article><article class="legalArticle" data-lovdata-URL="LTI/forskrift/2009-06-22-842/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Denne forskrift trer i kraft straks. Samtidig oppheves forskrift 29. august 1997 nr. 1537 om telling av rein fastsatt av Landbruksdepartementet 29. august 1997.</article></article></main></body></html>