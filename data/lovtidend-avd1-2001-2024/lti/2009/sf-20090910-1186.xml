<!DOCTYPE html><html lang="no"><head><title>Forskrift om import av tilberedt kjøtt, kjøttprodukter, behandlede mager, blærer og tarmer fra tredjestater</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-09-10-1186</dd><dt class="dokid">DokumentID</dt><dd class="dokid">LTI/forskrift/2009-09-10-1186</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 10 s 1718</dd><dt class="dateInForce">I kraft fra</dt><dd class="dateInForce">2009-09-10</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-12-18-1508</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§23</li><li>lov/2003-12-19-124/§12</li><li>lov/2003-12-19-124/§15</li><li>lov/2003-12-19-124/§16</li><li>lov/2003-12-19-124/§19</li><li>lov/2003-12-19-124/§20</li></ul></dd><dt class="dateOfPublication">Kunngjort</dt><dd class="dateOfPublication">2009-09-18 14:30</dd><dt class="journalNumber">Journalnummer</dt><dd class="journalNumber">2009-0889</dd><dt class="titleShort">Korttittel</dt><dd class="titleShort">Forskrift om import av kjøtt mv. fra tredjestater</dd><dt class="title">Tittel</dt><dd class="title">Forskrift om import av tilberedt kjøtt, kjøttprodukter, behandlede mager, blærer og tarmer fra tredjestater</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 10. september 2009 med hjemmel i lov 19. desember 2003 nr. 124 om matproduksjon og mattrygghet mv. (matloven) § 23 tredje ledd, jf. § 12, § 15, § 16, § 19 og § 20. <br /><strong>EØS-henvisninger:</strong> EØS-avtalen vedlegg I kap. I innledende del nr. 7 (vedtak 2007/777/EF sist endret ved vedtak 2008/817/EF, vedtak 2000/572/EF sist endret ved vedtak 2008/592/EF og vedtak 2004/432/EF sist endret ved vedtak 2008/772/EF).</dd><dt class="refid">RefID</dt><dd class="refid">forskrift/2009-09-10-1186</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om import av tilberedt kjøtt, kjøttprodukter, behandlede mager, blærer og tarmer fra tredjestater<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Godkjente tredjestater</li><li>§ 5. Godkjente overvåkningsprogram for reststoffer</li><li>§ 7. Godkjente virksomheter</li><li>§ 8. Helse- og hygienesertifikat</li><li>§ 9. Krav til helsestatus</li><li>§ 10. Særskilte krav til kjøttprodukter, behandlede mager, blærer og tarmer</li><li>§ 11. Unntak for innmat og visse virksomheter</li><li>§ 12. Transitt og lagring av kjøttprodukter mv.</li><li>§ 13. Transitt og lagring av tilberedt kjøtt</li><li>§ 14. Tilsyn mv.</li><li>§ 15. Dispensasjon</li><li>§ 16. Straff</li><li>§ 17. Ikrafttredelse</li><li>Vedlegg I. De regionaliserte områder i tredjestater som fastsatt i vedleggene II og III og som er godkjente for import av kjøttprodukter, behandlede mager, blærer og tarmer til EØS-området (vedtak 2007/777/EF, sist endret ved vedtak 2008/638/EF)</li><li>Vedlegg II. Tredjestater og områder av tredjestater som er godkjent for import av kjøttprodukter, behandlede mager, blærer og tarmer til EØS (vedtak 2007/777/EF, endret ved vedtak 2008/817/EF)</li><li>Vedlegg III. Tredjestater eller områder i tredjestater som ikke er godkjent for produkter etter «A-behandling», men som kan eksportere biltong/tørket kjøtt og pasteuriserte kjøttprodukter til EØS (vedtak 2007/777/EF)</li><li>Vedlegg IV. Koder og behandlingskrav for produktene som angitt i vedleggene II og III</li><li>Vedlegg V. Sertifikatmodeller for import av kjøttprodukter og tilberedt kjøtt</li><li>Vedlegg VI. Sertifikatmodeller for transitt av kjøttprodukter og tilberedt kjøtt</li><li>Vedlegg VII. Liste over tredjestater som har godkjente overvåkningsprogrammer for reststoffer (vedtak 2004/432/EF sist endret ved vedtak 2008/772/EF).</li></ul></li></ul></dd></dl></header><main class="documentBody" data-lovdata-URL="LTI/forskrift/2009-09-10-1186" id="dokument"><h1>Forskrift om import av tilberedt kjøtt, kjøttprodukter, behandlede mager, blærer og tarmer fra tredjestater</h1><article class="legalArticle" data-lovdata-URL="LTI/forskrift/2009-09-10-1186/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å forebygge spredning av smittsomme sykdommer ved import og transitt av tilberedt kjøtt, kjøttprodukter og behandlede mager, blærer og tarmer av husdyr, fjørfe, haredyr, oppdrettsvilt og viltlevende vilt.</article></article><article class="legalArticle" data-lovdata-URL="LTI/forskrift/2009-09-10-1186/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften fastsetter folkehelse-, dyrehelse- og dyrevelferdskrav ved import og transitt av tilberedt kjøtt, kjøttprodukter og behandlede mager, blærer og tarmer av husdyr, fjørfe, haredyr, oppdrettsvilt og viltlevende vilt til humant konsum fra tredjestater.</article><article class="legalP" id="paragraf-2-ledd-2">Unntatt er produkter som nevnt i første ledd og som importeres eller transitteres til konsum for personell og passasjerer innen internasjonal transport.</article><article class="legalP" id="paragraf-2-ledd-3">Unntatt er import av naturtarm som er rengjort, skrapet og enten saltet med NaCl i 14 dager, bleket eller tørket etter skrapingen.</article></article><article class="legalArticle" data-lovdata-URL="LTI/forskrift/2009-09-10-1186/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I denne forskrift menes med:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1"><i>Kjøttprodukter:</i> foredlede produkter som er fremstilt ved foredling av kjøtt eller ved videre foredling av slike foredlede produkter, slik at snittflaten viser at produktet ikke lenger har kjennetegnene til ferskt kjøtt.</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1"><i>Tilberedt kjøtt:</i> ferskt kjøtt, herunder kjøtt som er findelt, som er tilsatt næringsmidler, smaksingredienser eller tilsetningsstoffer, eller som har gjennomgått en foredling som ikke er tilstrekkelig til å endre den indre muskelfiberstrukturen i kjøttet og dermed fjerne de egenskaper som kjennetegner ferskt kjøtt.</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1"><i>Kjøtt:</i> alle spiselige deler av dyreartene nevnt i forskriften, herunder blod.</article></article></li><li data-li-identifier="d)" data-name="d)"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1"><i>Ferskt kjøtt:</i> kjøtt som ikke er behandlet på noen annen måte enn ved kjøling, frysing eller hurtigfrysing for å sikre holdbarheten, herunder kjøtt som er vakuumpakket eller pakket i kontrollert atmosfære.</article></article></li><li data-li-identifier="e)" data-name="e)"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1"><i>Behandlede mager, blærer og tarmer:</i> mager, blærer og tarmer som etter at de er tatt ut og rengjort, er blitt behandlet ved salting, varmebehandling eller tørking.</article></article></li><li data-li-identifier="f)" data-name="f)"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1"><i>Fjørfe:</i> høns, kalkuner, perlehøns, ender, gjess, vakler, duer, fasaner og åkerhøne som oppdrettes eller holdes i fangenskap for avl, produksjon av kjøtt eller egg eller for utsetting av vilt.</article></article></li><li data-li-identifier="g)" data-name="g)"><article class="listArticle" id="paragraf-3-ledd-1-punkt-7"><article class="legalP" id="paragraf-3-ledd-1-punkt-7-ledd-1"><i>Husdyr:</i> storfe, svin, småfe og hest.</article></article></li><li data-li-identifier="h)" data-name="h)"><article class="listArticle" id="paragraf-3-ledd-1-punkt-8"><article class="legalP" id="paragraf-3-ledd-1-punkt-8-ledd-1"><i>Fuglevilt:</i> viltlevende fugler som det drives jakt på til konsum.</article></article></li><li data-li-identifier="i)" data-name="i)"><article class="listArticle" id="paragraf-3-ledd-1-punkt-9"><article class="legalP" id="paragraf-3-ledd-1-punkt-9-ledd-1"><i>Haredyr:</i> kaniner, harer og gnagere.</article></article></li><li data-li-identifier="j)" data-name="j)"><article class="listArticle" id="paragraf-3-ledd-1-punkt-10"><article class="legalP" id="paragraf-3-ledd-1-punkt-10-ledd-1"><i>Oppdrettsvilt:</i> struts og ville landpattedyr som oppdrettes som husdyr.</article></article></li><li data-li-identifier="k)" data-name="k)"><article class="listArticle" id="paragraf-3-ledd-1-punkt-11"><article class="legalP" id="paragraf-3-ledd-1-punkt-11-ledd-1"><i>Viltlevende vilt:</i> ville landpattedyr som det drives jakt på, herunder ville pattedyr som lever i innhegnet område under liknende frihetsvilkår som ville dyr.</article></article></li><li data-li-identifier="l)" data-name="l)"><article class="listArticle" id="paragraf-3-ledd-1-punkt-12"><article class="legalP" id="paragraf-3-ledd-1-punkt-12-ledd-1"><i>Offentlig veterinær:</i> veterinær gitt offentlig myndighet av kompetent sentral myndighet i den aktuelle staten.</article></article></li><li data-li-identifier="m)" data-name="m)"><article class="listArticle" id="paragraf-3-ledd-1-punkt-13"><article class="legalP" id="paragraf-3-ledd-1-punkt-13-ledd-1"><i>Tredjestater:</i> stater som ikke er medlem i Den Europeiske Union (EU) eller gjennom EØS-avtalen har inngått avtale med EU om handel.</article></article></li></ul></article></article><article class="legalArticle" data-lovdata-URL="LTI/forskrift/2009-09-10-1186/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Godkjente tredjestater</span></h2><article class="legalP" id="paragraf-4-ledd-1">Det er kun tillatt å importere kjøttprodukter, behandlede mager, blærer og tarmer fra godkjente tredjestater, områder, soner eller segmenter av tredjestater som angitt i vedleggene II og III. Forklaring på regioner i tredjestater fremgår av vedlegg I. Forklaring på kodene, som angir krav til produkter, brukt i vedlegg II og III fremgår av vedlegg IV.</article><article class="legalP" id="paragraf-4-ledd-2">Det er kun tillatt å importere tilberedt kjøtt som stammer fra ferskt kjøtt som kommer fra en godkjent tredjestat eller et område i en tredjestat opplistet i forskrift 3. juli 2008 nr. 784 om import av ferskt kjøtt av landpattedyr fra tredjestater, forskrift 18. desember 2008 nr. 1510 om import og transitt av fjørfe og visse fjørfeprodukter fra tredjestater og forskrift 28. mai 2009 nr. 577 om import og transitt av ferskt kjøtt av viltlevende haredyr, visse viltlevende landpattedyr og oppdrettskanin fra tredjestater.</article></article><article class="legalArticle" data-lovdata-URL="LTI/forskrift/2009-09-10-1186/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Godkjente overvåkningsprogram for reststoffer</span></h2><article class="legalP" id="paragraf-5-ledd-1">Det er kun tillatt å importere tilberedt kjøtt, kjøttprodukter, behandlede mager, blærer og tarmer fra tredjestater som har godkjente overvåkningsprogram for reststoffer for de respektive dyreartene som angitt i vedlegg VII.</article></article><article class="legalArticle" data-lovdata-URL="LTI/forskrift/2009-09-10-1186/§7" data-name="§7" id="paragraf-6"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Godkjente virksomheter</span></h2><article class="legalP" id="paragraf-6-ledd-1">Det er kun tillatt å importere tilberedt kjøtt, kjøttprodukter, behandlede mager, blærer og tarmer fra godkjente virksomheter, publisert på Mattilsynets internettside.</article></article><article class="legalArticle" data-lovdata-URL="LTI/forskrift/2009-09-10-1186/§8" data-name="§8" id="paragraf-7"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Helse- og hygienesertifikat</span></h2><article class="legalP" id="paragraf-7-ledd-1">Forsendelser av tilberedt kjøtt, kjøttprodukter, behandlede mager, blærer og tarmer skal følges av et sertifikat som angitt i vedlegg V og VI. Sertifikatet skal være underskrevet av offentlig veterinær.</article></article><article class="legalArticle" data-lovdata-URL="LTI/forskrift/2009-09-10-1186/§9" data-name="§9" id="paragraf-8"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Krav til helsestatus</span></h2><article class="legalP" id="paragraf-8-ledd-1">Import av tilberedt kjøtt, kjøttprodukter, behandlede mager, blærer og tarmer fra tredjestater skal oppfylle kravene som er angitt i respektivt sertifikatet i vedlegg V.</article></article><article class="legalArticle" data-lovdata-URL="LTI/forskrift/2009-09-10-1186/§10" data-name="§10" id="paragraf-9"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Særskilte krav til kjøttprodukter, behandlede mager, blærer og tarmer</span></h2><article class="legalP" id="paragraf-9-ledd-1">Kjøttprodukter, behandlede mager, blærer og tarmer som har gjennomgått en uspesifikk behandling som angitt i vedlegg IV skal inneholde ferskt kjøtt som er godkjent for import til EØS.</article><article class="legalP" id="paragraf-9-ledd-2">Kjøttprodukter, behandlede mager, blærer og tarmer som har gjennomgått en spesifikk behandling som angitt i vedlegg IV skal:<ul class="defaultList"><li data-li-identifier="1." data-name="1."><article class="listArticle" id="paragraf-9-ledd-2-punkt-1"><article class="legalP" id="paragraf-9-ledd-2-punkt-1-ledd-1">inneholde kjøtt og/eller kjøttprodukter fra en enkelt art og ha gjennomgått minst den spesifikke behandlingen som er påkrevd for arten,</article></article></li><li data-li-identifier="2." data-name="2."><article class="listArticle" id="paragraf-9-ledd-2-punkt-2"><article class="legalP" id="paragraf-9-ledd-2-punkt-2-ledd-1">inneholde ferskt, bearbeidet eller delvis bearbeidet kjøtt fra mer enn én dyreart, eller mer enn ett dyr, som etter blanding har gjennomgått en spesifikk behandling som er minst like omfattende som den av behandlingsmåtene i vedlegg IV som er den mest omfattende for dyreartene som inngår i produktet, eller</article></article></li><li data-li-identifier="3." data-name="3."><article class="listArticle" id="paragraf-9-ledd-2-punkt-3"><article class="legalP" id="paragraf-9-ledd-2-punkt-3-ledd-1">de ferdige kjøttproduktene eller de behandlede mager, blærer og tarmer skal være fremstilt ved blanding av forbearbeidet kjøtt eller behandlede mager, blærer og tarmer fra mer enn én dyreart eller enkeltdyr, og hvor hver av kjøttartene som inngår i produktet tidligere har gjennomgått en spesifikk behandling i henhold til vedlegg IV og i henhold til vedleggene II og III for den enkelte dyreart.</article></article></li></ul></article></article><article class="legalArticle" data-lovdata-URL="LTI/forskrift/2009-09-10-1186/§11" data-name="§11" id="paragraf-10"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Unntak for innmat og visse virksomheter</span></h2><article class="legalP" id="paragraf-10-ledd-1">Innmat som på grunn av dyrehelsekrav ikke tillates importert, kan importeres som kjøttprodukt eller som behandlede mager, blærer og tarmer, eller brukes i et kjøttprodukt dersom behandling som angitt i vedlegg II er gjennomført og folkehelsekravene er oppfylt.</article><article class="legalP" id="paragraf-10-ledd-2">Virksomheter beliggende i en tredjestat som er angitt i vedleggene II og III, kan tillates å fremstille kjøttprodukter og behandlede mager, blærer og tarmer i henhold til behandlingskravene B, C eller D i vedlegg IV, selv om virksomheten er beliggende i en tredjestat eller område i en tredjestat som ikke er godkjent for eksport av ferskt kjøtt til EØS, dersom folkehelsekravene er oppfylt.</article></article><article class="legalArticle" data-lovdata-URL="LTI/forskrift/2009-09-10-1186/§12" data-name="§12" id="paragraf-11"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Transitt og lagring av kjøttprodukter mv.</span></h2><article class="legalP" id="paragraf-11-ledd-1">Kjøttprodukter, behandlede mager, blærer og tarmer fra tredjestater som lagres midlertidig eller transporteres videre til en tredjestat i henhold til forskrift 18. oktober 1999 nr. 1163 om tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland, skal oppfylle følgende krav:<ul class="defaultList"><li data-li-identifier="1)" data-name="1)"><article class="listArticle" id="paragraf-11-ledd-1-punkt-1"><article class="legalP" id="paragraf-11-ledd-1-punkt-1-ledd-1">Produktene skal komme fra en godkjent tredjestat eller områder i en godkjent tredjestat som angitt i vedlegg I, II eller III. Produktene skal, for de respektive dyreartene, ha gjennomgått behandling som beskrevet i vedlegg IV.</article></article></li><li data-li-identifier="2)" data-name="2)"><article class="listArticle" id="paragraf-11-ledd-1-punkt-2"><article class="legalP" id="paragraf-11-ledd-1-punkt-2-ledd-1">Produktene skal følges av et transittsertifikat angitt i vedlegg VI. Sertifikatet skal være undertegnet av offentlig veterinær.</article></article></li><li data-li-identifier="3)" data-name="3)"><article class="listArticle" id="paragraf-11-ledd-1-punkt-3"><article class="legalP" id="paragraf-11-ledd-1-punkt-3-ledd-1">Produktene skal oppfylle dyrehelsekravene i importsertifikatet for kjøttprodukter mv. som er angitt i vedlegg V.</article></article></li><li data-li-identifier="4)" data-name="4)"><article class="listArticle" id="paragraf-11-ledd-1-punkt-4"><article class="legalP" id="paragraf-11-ledd-1-punkt-4-ledd-1">Offentlig veterinær på grensekontrollstasjonen skal attestere at produktene er godkjent til transitt eller lagring.</article></article></li></ul></article></article><article class="legalArticle" data-lovdata-URL="LTI/forskrift/2009-09-10-1186/§13" data-name="§13" id="paragraf-12"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Transitt og lagring av tilberedt kjøtt</span></h2><article class="legalP" id="paragraf-12-ledd-1">Tilberedt kjøtt som lagres midlertidig eller transporteres videre til en tredjestat i henhold til forskrift 18. oktober 1999 nr. 1163 om tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland, skal oppfylle følgende krav:<ul class="defaultList"><li data-li-identifier="1)" data-name="1)"><article class="listArticle" id="paragraf-12-ledd-1-punkt-1"><article class="legalP" id="paragraf-12-ledd-1-punkt-1-ledd-1">Produktene skal komme fra en tredjestat eller et område i en tredjestat angitt i forskrift 3. juli 2008 nr. 784 om import av ferskt kjøtt av landpattedyr fra tredjestater, forskrift 18. desember 2008 nr. 1510 om import og transitt av fjørfe og visse fjørfeprodukter fra tredjestater og forskrift 28. mai 2009 nr. 577 om import og transitt av ferskt kjøtt av viltlevende haredyr, visse viltlevende landpattedyr og oppdrettskanin fra tredjestater.</article></article></li><li data-li-identifier="2)" data-name="2)"><article class="listArticle" id="paragraf-12-ledd-1-punkt-2"><article class="legalP" id="paragraf-12-ledd-1-punkt-2-ledd-1">Produktene skal følges av et transittsertifikat angitt i vedlegg VI. Sertifikatet skal være undertegnet av offentlig veterinær.</article></article></li><li data-li-identifier="3)" data-name="3)"><article class="listArticle" id="paragraf-12-ledd-1-punkt-3"><article class="legalP" id="paragraf-12-ledd-1-punkt-3-ledd-1">Produktene skal oppfylle de dyrehelsekravene som er beskrevet i helsesertifikatet for den respektive dyrearten i forskrift 3. juli 2008 nr. 784 om import av ferskt kjøtt av landpattedyr fra tredjestater, forskrift 18. desember 2008 nr. 1510 om import og transitt av fjørfe og visse fjørfeprodukter fra tredjestater og forskrift 28. mai 2009 nr. 577 om import og transitt av ferskt kjøtt av viltlevende haredyr, visse viltlevende landpattedyr og oppdrettskanin fra tredjestater.</article></article></li><li data-li-identifier="4)" data-name="4)"><article class="listArticle" id="paragraf-12-ledd-1-punkt-4"><article class="legalP" id="paragraf-12-ledd-1-punkt-4-ledd-1">Offentlig veterinær på grensekontrollstasjonen skal attestere at forsendelsen er godkjent til transitt eller lagring.</article></article></li></ul></article></article><article class="legalArticle" data-lovdata-URL="LTI/forskrift/2009-09-10-1186/§14" data-name="§14" id="paragraf-13"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Tilsyn mv.</span></h2><article class="legalP" id="paragraf-13-ledd-1">Mattilsynet fører tilsyn med at bestemmelsene i forskriften og enkeltvedtak fastsatt med hjemmel i forskriften blir oppfylt, jf. matloven § 23.</article></article><article class="legalArticle" data-lovdata-URL="LTI/forskrift/2009-09-10-1186/§15" data-name="§15" id="paragraf-14"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Dispensasjon</span></h2><article class="legalP" id="paragraf-14-ledd-1">Mattilsynet kan i særlige tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="LTI/forskrift/2009-09-10-1186/§16" data-name="§16" id="paragraf-15"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Straff</span></h2><article class="legalP" id="paragraf-15-ledd-1">Forsettlig eller uaktsom overtredelse av denne forskriften eller bestemmelser og vedtak truffet i medhold av den, er straffbart i henhold til matloven § 28.</article></article><article class="legalArticle" data-lovdata-URL="LTI/forskrift/2009-09-10-1186/§17" data-name="§17" id="paragraf-16"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Ikrafttredelse</span></h2><article class="legalP" id="paragraf-16-ledd-1">Denne forskrift trer i kraft straks. Samtidig oppheves forskrift 18. desember 2008 nr. 1508 om import av visse kjøttprodukter, behandlede mager, blærer og tarmer av landpattedyr og fjørfe, struts og fuglevilt fra tredjestater.</article></article><section class="section" data-name="vedleggI" id="kapittel-1" data-lovdata-URL="LTI/forskrift/2009-09-10-1186/KAPITTEL_1"><h2>Vedlegg I. De regionaliserte områder i tredjestater som fastsatt i vedleggene II og III og som er godkjente for import av kjøttprodukter, behandlede mager, blærer og tarmer til EØS-området (vedtak 2007/777/EF, sist endret ved vedtak 2008/638/EF)</h2><article class="defaultP">(pdf)<p class="leddfortsettelse">Liste over regioner</p></article></section><section class="section" data-name="vedleggII" id="kapittel-2" data-lovdata-URL="LTI/forskrift/2009-09-10-1186/KAPITTEL_2"><h2>Vedlegg II. Tredjestater og områder av tredjestater som er godkjent for import av kjøttprodukter, behandlede mager, blærer og tarmer til EØS (vedtak 2007/777/EF, endret ved vedtak 2008/817/EF)</h2><article class="defaultP">(pdf)<p class="leddfortsettelse">Tredjelandslister</p></article></section><section class="section" data-name="vedleggIII" id="kapittel-3" data-lovdata-URL="LTI/forskrift/2009-09-10-1186/KAPITTEL_3"><h2>Vedlegg III. Tredjestater eller områder i tredjestater som ikke er godkjent for produkter etter «A-behandling», men som kan eksportere biltong/tørket kjøtt og pasteuriserte kjøttprodukter til EØS (vedtak 2007/777/EF)</h2><article class="defaultP">(pdf)<p class="leddfortsettelse">Tredjelandsliste</p></article></section><section class="section" data-name="vedleggIV" id="kapittel-4" data-lovdata-URL="LTI/forskrift/2009-09-10-1186/KAPITTEL_4"><h2>Vedlegg IV. Koder og behandlingskrav for produktene som angitt i vedleggene II og III</h2><article class="defaultP">(pdf)<p class="leddfortsettelse">Behandlingskrav</p></article></section><section class="section" data-name="vedleggV" id="kapittel-5" data-lovdata-URL="LTI/forskrift/2009-09-10-1186/KAPITTEL_5"><h2>Vedlegg V. Sertifikatmodeller for import av kjøttprodukter og tilberedt kjøtt</h2><article class="defaultP"><table><tbody><tr><td data-text-align="left" data-vertical-align="top">(pdf)<br />Import<br />Kjøttprodukter</td><td data-text-align="left" data-vertical-align="top">(pdf)<br />Import<br />Tilberedt kjøtt</td></tr></tbody></table></article></section><section class="section" data-name="vedleggVI" id="kapittel-6" data-lovdata-URL="LTI/forskrift/2009-09-10-1186/KAPITTEL_6"><h2>Vedlegg VI. Sertifikatmodeller for transitt av kjøttprodukter og tilberedt kjøtt</h2><article class="defaultP"><table><tbody><tr><td data-text-align="left" data-vertical-align="top">(pdf)<br />Transitt<br />Kjøttprodukter</td><td data-text-align="left" data-vertical-align="top">(pdf)<br />Transitt<br />Tilberedt kjøtt</td></tr></tbody></table></article></section><section class="section" data-name="vedleggVII" id="kapittel-7" data-lovdata-URL="LTI/forskrift/2009-09-10-1186/KAPITTEL_7"><h2>Vedlegg VII. Liste over tredjestater som har godkjente overvåkningsprogrammer for reststoffer (vedtak 2004/432/EF sist endret ved vedtak 2008/772/EF).</h2><article class="defaultP">(pdf)<p class="leddfortsettelse">Reststoffer</p></article></section></main></body></html>