<!DOCTYPE html><html lang="no"><head><title>Forskrift om endring i forskrift om særavgifter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-12-15-1524</dd><dt class="dokid">DokumentID</dt><dd class="dokid">LTI/forskrift/2009-12-15-1524</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 13 s 2100</dd><dt class="dateInForce">I kraft fra</dt><dd class="dateInForce">2010-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-12-11-1451</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-11</li></ul></dd><dt class="dateOfPublication">Kunngjort</dt><dd class="dateOfPublication">2009-12-16 14:50</dd><dt class="lastupdated">Rettet</dt><dd class="lastupdated">2009-12-22 (§ 3-11-2, § 5-1)</dd><dt class="journalNumber">Journalnummer</dt><dd class="journalNumber">2009-1201</dd><dt class="titleShort">Korttittel</dt><dd class="titleShort">Endr. i forskrift om særavgifter</dd><dt class="title">Tittel</dt><dd class="title">Forskrift om endring i forskrift om særavgifter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 15. desember 2009 med hjemmel i lov 19. mai 1933 nr. 11 om særavgifter og Stortingets avgiftsvedtak.</dd><dt class="refid">RefID</dt><dd class="refid">forskrift/2009-12-15-1524</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om særavgifter<ul class="tocSubUl"><li>I.<ul class="tocSubUl"><li>§ 3-1-3. Kompetanse til å fatte vedtak om erstatningsvarer</li><li>§ 3-2-3. Særskilte vilkår for innførsel</li><li>§ 3-11-1. Saklig virkeområde</li><li>§ 3-11-7. Levering av avgiftsfri biodiesel</li><li>§ 3-11-8. Særskilt avgift ved urettmessig bruk av avgiftsfri biodiesel og merket mineralolje</li><li>§ 4-10-1. Proviant</li><li>§ 5-1. Registreringsplikt</li></ul></li><li>II.</li></ul></li></ul></dd></dl></header><main class="documentBody" data-lovdata-URL="LTI/forskrift/2009-12-15-1524" id="dokument"><h1>Forskrift om endring i forskrift om særavgifter</h1><section class="section" data-name="kapI" id="kapittel-1" data-lovdata-URL="LTI/forskrift/2009-12-15-1524/KAPITTEL_1"><h2 data-text-align="center">I.</h2><article class="legalP" id="kapittel-1-ledd-1">I forskrift 11. desember 2001 nr. 1451 om særavgifter gjøres følgende endringer:</article> <article class="defaultP" margin-top="true">§ 3-1-1 niende ledd skal lyde:</article><article class="numberedLegalP" data-numerator="9" id="kapittel-1-nummer-1">(9) Varer som ut fra reklame, etiketter og lignende er ment eller som er tjenlig som erstatning for avgiftspliktige tobakkvarer, kan avgiftsbelegges som tobakkvarer.</article> <article class="defaultP" margin-top="true">Ny § 3-1-3 skal lyde:</article><article class="futureLegalArticle" data-name="§3-1-3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-1-3</span>. <span class="legalArticleTitle">Kompetanse til å fatte vedtak om erstatningsvarer</span></span><article class="legalP" id="kapittel-1-foreslåttparagraf-1-ledd-1">Tollregionen kan fatte enkeltvedtak om avgiftsplikt for varer som nevnt i § 3-1-1 niende ledd.</article></article> <article class="defaultP" margin-top="true">§ 3-2-1 fjerde ledd skal lyde:</article><article class="numberedLegalP" data-numerator="4" id="kapittel-1-nummer-2">(4) Ved avgrensning av begrepene alkoholholdig drikk og brennevin, legges definisjonene i alkoholloven til grunn så langt disse passer og ikke annet er bestemt i eller i medhold av denne forskrift.</article> <article class="defaultP" margin-top="true">§ 3-2-2 første og annet ledd skal lyde:</article><article class="numberedLegalP" data-numerator="1" id="kapittel-1-nummer-3">(1) Avgiftsgrunnlaget er det alkoholinnhold som fremgår av merkingen på emballasjen.</article><article class="numberedLegalP" data-numerator="2" id="kapittel-1-nummer-4">(2) For brennevinsbasert drikk beregnes avgiften pr. liter og volumprosent alkohol. For annen alkoholholdig drikk med alkoholstyrke til og med 4,7 volumprosent beregnes avgiften pr. liter etter avgiftsgruppe. For annen alkoholholdig drikk med alkoholinnhold over 4,7 volumprosent beregnes avgiften pr. liter og volumprosent alkohol.</article> <article class="defaultP" margin-top="true">§ 3-2-3 skal lyde:</article><article class="futureLegalArticle" data-name="§3-2-3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-2-3</span>. <span class="legalArticleTitle">Særskilte vilkår for innførsel</span></span><article class="legalP" id="kapittel-1-foreslåttparagraf-2-ledd-1">Ved innførsel av alkoholholdig drikk med alkoholstyrke over 2,5 volumprosent, må virksomheter være registrert i henhold til § 5-1 eller fremlegge særskilt bevilling eller tillatelse.</article></article> <article class="defaultP" margin-top="true">§ 3-2-4 annet ledd skal lyde:</article><article class="numberedLegalP" data-numerator="2" id="kapittel-1-nummer-5">(2) Alle forbrukerpakninger som inneholder avgiftspliktige varer, skal være klart merket med rominnhold, produktets alkoholinnhold og produsentens navn og hjemsted. Alkoholinnhold i vin med opprinnelse i EØS-området skal være merket i samsvar med forskrift 11. oktober 2006 nr. 1147 om vin § 7. Annen alkoholholdig drikk skal være merket i samsvar med forskrift 21. desember 1993 nr. 1385 om merking mv av næringsmidler § 23 og vedlegg III til forskriften.</article> <article class="defaultP" margin-top="true">§ 3-5-3 første ledd skal lyde:</article><article class="numberedLegalP" data-numerator="1" id="kapittel-1-nummer-6">(1) For inneremballasje som inngår i et retursystem reduseres miljøavgiften med den returandel som er fastsatt i medhold av avfallsforskriften.</article> <article class="defaultP" margin-top="true">§ 3-7-4 annet ledd skal lyde:</article><article class="numberedLegalP" data-numerator="2" id="kapittel-1-nummer-7">(2) Det gis avgiftsrefusjon etter følgende tabell: <table><thead><tr><th colspan="10" data-text-align="center" data-vertical-align="top"><i>Refusjon (øre/l) ved forskjellige rensegrader (%)</i></th></tr><tr><th data-text-align="left" data-vertical-align="top"><i>Pst. svovel i oljen</i></th><th data-text-align="right" data-vertical-align="top"><i>10-24</i></th><th data-text-align="right" data-vertical-align="top"><i>25-34</i></th><th data-text-align="right" data-vertical-align="top"><i>35-44</i></th><th data-text-align="right" data-vertical-align="top"><i>45-54</i></th><th data-text-align="right" data-vertical-align="top"><i>55-64</i></th><th data-text-align="right" data-vertical-align="top"><i>65-74</i></th><th data-text-align="right" data-vertical-align="top"><i>75-84</i></th><th data-text-align="right" data-vertical-align="top"><i>85-94</i></th><th data-text-align="right" data-vertical-align="top"><i>95-100</i></th></tr></thead><tbody><tr><td data-text-align="left" data-vertical-align="top">T.o.m. 0,05</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td></tr><tr><td data-text-align="left" data-vertical-align="top">Over 0,05 t.o.m. 0,25</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">7,5</td><td data-text-align="right" data-vertical-align="top">7,5</td><td data-text-align="right" data-vertical-align="top">7,5</td></tr><tr><td data-text-align="left" data-vertical-align="top">0,25 t.o.m. 0,50</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">7,5</td><td data-text-align="right" data-vertical-align="top">7,5</td><td data-text-align="right" data-vertical-align="top">7,5</td><td data-text-align="right" data-vertical-align="top">7,5</td><td data-text-align="right" data-vertical-align="top">15,0</td><td data-text-align="right" data-vertical-align="top">15,0</td></tr><tr><td data-text-align="left" data-vertical-align="top">0,50 t.o.m. 0,75</td><td data-text-align="right" data-vertical-align="top">0,0</td><td data-text-align="right" data-vertical-align="top">0,0</td><td data-text-align="right" data-vertical-align="top">7,5</td><td data-text-align="right" data-vertical-align="top">7,5</td><td data-text-align="right" data-vertical-align="top">7,5</td><td data-text-align="right" data-vertical-align="top">15,0</td><td data-text-align="right" data-vertical-align="top">15,0</td><td data-text-align="right" data-vertical-align="top">15,0</td><td data-text-align="right" data-vertical-align="top">22,5</td></tr><tr><td data-text-align="left" data-vertical-align="top">0,75 t.o.m. 1,00</td><td data-text-align="right" data-vertical-align="top">0,0</td><td data-text-align="right" data-vertical-align="top">7,5</td><td data-text-align="right" data-vertical-align="top">7,5</td><td data-text-align="right" data-vertical-align="top">15,0</td><td data-text-align="right" data-vertical-align="top">15,0</td><td data-text-align="right" data-vertical-align="top">15,0</td><td data-text-align="right" data-vertical-align="top">22,5</td><td data-text-align="right" data-vertical-align="top">22,5</td><td data-text-align="right" data-vertical-align="top">30,0</td></tr></tbody></table></article> <article class="defaultP" margin-top="true">§ 3-9-4 sjette ledd skal lyde:</article><article class="numberedLegalP" data-numerator="6" id="kapittel-1-nummer-8">(6) Regiontollstedet utbetaler tilskudd etter følgende grupper og satser: <table><thead><tr><th data-text-align="left" data-vertical-align="top"><i>Bensinforbruk:</i></th><th data-text-align="right" data-vertical-align="top"><i>Tilskudd kr:</i></th></tr></thead><tbody><tr><td data-text-align="left" data-vertical-align="top">Under 100 liter</td><td data-text-align="right" data-vertical-align="top">0 kr</td></tr><tr><td data-text-align="left" data-vertical-align="top">100-299 liter</td><td data-text-align="right" data-vertical-align="top">1&#xa0;133 kr</td></tr><tr><td data-text-align="left" data-vertical-align="top">300-599 liter</td><td data-text-align="right" data-vertical-align="top">2&#xa0;149 kr</td></tr><tr><td data-text-align="left" data-vertical-align="top">600-899 liter</td><td data-text-align="right" data-vertical-align="top">3&#xa0;321 kr</td></tr><tr><td data-text-align="left" data-vertical-align="top">900-1&#xa0;199 liter</td><td data-text-align="right" data-vertical-align="top">4&#xa0;388 kr</td></tr><tr><td data-text-align="left" data-vertical-align="top">1&#xa0;200-1&#xa0;499 liter</td><td data-text-align="right" data-vertical-align="top">5&#xa0;446 kr</td></tr><tr><td data-text-align="left" data-vertical-align="top">1&#xa0;500 liter og over</td><td data-text-align="right" data-vertical-align="top">6&#xa0;502 kr</td></tr></tbody></table><p class="leddfortsettelse">Tilskudd gis årlig. Utbetalingen skjer etterskuddsvis.</p></article> <article class="defaultP" margin-top="true">§ 3-11-1 skal lyde:</article><article class="futureLegalArticle" data-name="§3-11-1" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-11-1</span>. <span class="legalArticleTitle">Saklig virkeområde</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Avgiftsplikten omfatter mineralolje og biodiesel til framdrift av motorvogn (autodiesel).</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Som mineralolje anses parafin, fyringsparafin, gassolje, dieselolje og lett fyringsolje. Etter direktoratets nærmere bestemmelser omfattes også annen mineralolje som kan benyttes til framdrift av motorvogn. All mineralolje som ikke er merket på det tidspunkt avgiftsplikten oppstår, er omfattet av avgiftsplikten. Avgift beregnes når den avgiftspliktige ikke på betryggende måte kan dokumentere at mineraloljen er merket etter reglene i § 3-11-3 til § 3-11-6. For mineralolje beregnes avgiften i tillegg til CO<sub>2</sub> – og svovelavgift.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Som biodiesel anses olje produsert av biomasse, og som egner seg og er ment brukt til framdrift av motorvogn. All biodiesel er omfattet av avgiftsplikten, også i blanding med mineralolje.</article><article class="numberedLegalP" data-numerator="4" id="kapittel-1-foreslåttparagraf-3-nummer-4">(4) På vilkår fastsatt av direktoratet omfattes følgende produkter og anvendelsesområder ikke av avgiftsplikten og merkebestemmelsene:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-nummer-4-punkt-1"><article class="legalP" id="kapittel-1-foreslåttparagraf-3-nummer-4-punkt-1-ledd-1">tung fyringsolje (mineralolje som inneholder destillasjonsrest),</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-nummer-4-punkt-2"><article class="legalP" id="kapittel-1-foreslåttparagraf-3-nummer-4-punkt-2-ledd-1">tungdestillat (gassolje med tåkepunkt over 5 °C),</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-nummer-4-punkt-3"><article class="legalP" id="kapittel-1-foreslåttparagraf-3-nummer-4-punkt-3-ledd-1">flyparafin levert til bruk for luftfartøy,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-3-nummer-4-punkt-4"><article class="legalP" id="kapittel-1-foreslåttparagraf-3-nummer-4-punkt-4-ledd-1">olje som nyttes som råstoff i industriell virksomhet, dersom den av hensyn til bruken ikke kan merkes,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-3-nummer-4-punkt-5"><article class="legalP" id="kapittel-1-foreslåttparagraf-3-nummer-4-punkt-5-ledd-1">olje som leveres i detaljpakning på maksimum fem liter, i den utstrekning det fremgår av pakningen at varen er til annen bruk enn framdrift av motorvogn.</article></article></li></ul></article></article> <article class="defaultP" margin-top="true">§ 3-11-2 første ledd nytt annet punktum skal lyde:</article><article class="legalP" id="kapittel-1-ledd-2">For blandinger beregnes avgiften av volumet av de enkelte avgiftspliktige oljetypene i blandingen.</article> <article class="defaultP" margin-top="true">§ 3-11-7 skal lyde:</article><article class="futureLegalArticle" data-name="§3-11-7" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 3-11-7</span>. <span class="legalArticleTitle">Levering av avgiftsfri biodiesel</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Registrerte virksomheter kan levere biodiesel uten avgift på olje til framdrift av motorvogn (autodieselavgift) til brukere som er berettiget til avgiftsfri bruk i henhold til Stortingets avgiftsvedtak § 3.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Ved levering skal det avgis erklæring til den registrerte virksomheten om at biodieselen er til avgiftsfri bruk. Den som avgir erklæring etter denne bestemmelse, er ansvarlig for at opplysningene er riktige og fullstendige. Avgift skal innbetales til tollvesenet dersom det etter at erklæringen er avgitt, viser seg at vilkårene for fritak ikke er oppfylt. Den registrerte virksomheten skal oppbevare erklæringen i ti år.</article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) For avgiftsbelagt biodiesel levert fra ikke registrerte virksomheter gis det refusjon for tilsvarende innbetalte avgifter.</article></article> <article class="defaultP" margin-top="true">Ny § 3-11-8 skal lyde:</article><article class="futureLegalArticle" data-name="§3-11-8" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 3-11-8</span>. <span class="legalArticleTitle">Særskilt avgift ved urettmessig bruk av avgiftsfri biodiesel og merket mineralolje</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Avgiftsfri biodiesel og merket mineralolje kan benyttes til de anvendelsesområder som er angitt i Stortingets vedtak om avgift på olje til framdrift av motorvogn (autodieselavgift) § 3. Annen bruk av avgiftsfri biodiesel og merket mineralolje anses som urettmessig.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Mineralolje anses som merket når den er merket etter reglene i § 3-11-3 til § 3-11-6 og andelen merket olje overstiger 3 pst. Mineralolje anses også som merket når den inneholder andre lands merkestoffer, med mindre oljen er merket som høyavgiftsbelagt.</article><article class="numberedLegalP" data-numerator="3" id="kapittel-1-foreslåttparagraf-5-nummer-3">(3) Biodiesel anses som avgiftsfri når den er innført eller tatt ut av godkjent lokale med den hensikt å benytte oljen til avgiftsfritt formål i henhold til Stortingets avgiftsvedtak § 3.</article><article class="numberedLegalP" data-numerator="4" id="kapittel-1-foreslåttparagraf-5-nummer-4">(4) Dersom det urettmessig er benyttet avgiftsfri biodiesel eller merket mineralolje, skal det beregnes avgift etter følgende tabell: <table><thead><tr><th data-text-align="left" data-vertical-align="top"><i>Motorvognens tillatte totalvekt i kg</i></th><th data-text-align="right" data-vertical-align="top"><i>Avgift kr</i></th></tr></thead><tbody><tr><td data-text-align="left" data-vertical-align="top">0-3&#xa0;499</td><td data-text-align="right" data-vertical-align="top">20&#xa0;000,-</td></tr><tr><td data-text-align="left" data-vertical-align="top">3&#xa0;500-7&#xa0;499</td><td data-text-align="right" data-vertical-align="top">40&#xa0;000,-</td></tr><tr><td data-text-align="left" data-vertical-align="top">7&#xa0;500-14&#xa0;999</td><td data-text-align="right" data-vertical-align="top">60&#xa0;000,-</td></tr><tr><td data-text-align="left" data-vertical-align="top">15&#xa0;000-19&#xa0;999</td><td data-text-align="right" data-vertical-align="top">80&#xa0;000,-</td></tr><tr><td data-text-align="left" data-vertical-align="top">20&#xa0;000 og over</td><td data-text-align="right" data-vertical-align="top">100&#xa0;000,-</td></tr></tbody></table></article><article class="numberedLegalP" data-numerator="5" id="kapittel-1-foreslåttparagraf-5-nummer-5">(5) Avgiften nedsettes forholdsmessig dersom det dokumenteres at det på kjøretøyet ikke kan ha vært benyttet avgiftsfri biodiesel eller merket mineralolje urettmessig i en toårsperiode fra oppdagelsestidspunktet. Beløpet beregnes pr. påbegynt måned, likevel for minst to måneder. Beløpet avrundes oppad til nærmeste hele 100 kroner.</article><article class="numberedLegalP" data-numerator="6" id="kapittel-1-foreslåttparagraf-5-nummer-6">(6) Ved gjentakelse kan det ilegges dobbel avgift.</article><article class="numberedLegalP" data-numerator="7" id="kapittel-1-foreslåttparagraf-5-nummer-7">(7) Direktoratet kan i enkeltstående tilfeller frafalle eller sette ned avgiften for urettmessig bruk dersom det foreligger særlige omstendigheter.</article></article> <article class="defaultP" margin-top="true">§ 3-13-4 annet ledd oppheves. Gjeldende tredje til femte ledd blir annet til fjerde ledd.</article> <article class="defaultP" margin-top="true">§ 3-15-3 første ledd skal lyde:</article><article class="numberedLegalP" data-numerator="1" id="kapittel-1-nummer-9">(1) Båtmotorer som leveres til bruk i fartøy som er registrert i Registeret over merkepliktige norske fiskefarkoster, skipsregisteret (NOR) eller Norsk internasjonalt skipsregister (NIS), er fritatt for avgift. Det samme gjelder båtmotorer som leveres til bruk i fartøy som er registrert i registre tilsvarende NOR og NIS i andre land omfattet av EØS-avtalen. Fritaket omfatter ikke fritidsbåter.</article> <article class="defaultP" margin-top="true">§ 3-16-4 første ledd første punktum skal lyde:</article><article class="legalP" id="kapittel-1-ledd-3">Det gis tilskudd som kompensasjon for avgift på sukker som brukes til biavl, jf. Stortingets vedtak om avgift på sukker mv. § 2 første ledd bokstav f.</article> <article class="defaultP" margin-top="true">§ 4-1-1 annet ledd bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">fartøy definert som verneverdig etter forskrift 15. september 1992 nr. 695 om bygging av passasjer-, lasteskip og lektere § 2 nr. 57.</article></article></li></ul></article> <article class="defaultP" margin-top="true">§ 4-10-1 skal lyde:</article><article class="futureLegalArticle" data-name="§4-10-1" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 4-10-1</span>. <span class="legalArticleTitle">Proviant</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) Drikkevareemballasje, alkoholfrie drikkevarer mv., alkohol, tobakkvarer, sjokolade- og sukkervarer mv. og sukker mv. kan innføres uten avgift dersom de leveres til salg eller bruk om bord i fartøy eller luftfartøy som skal forlate tollområdet. Det gis fritak for de varer og den mengde som tillates utført i medhold av tolloven § 4-23.</article><article class="numberedLegalP" data-numerator="2" id="kapittel-1-foreslåttparagraf-6-nummer-2">(2) Registrerte virksomheter kan levere varer til bruk som nevnt i første ledd uten avgift.</article><article class="numberedLegalP" data-numerator="3" id="kapittel-1-foreslåttparagraf-6-nummer-3">(3) Importører kan søke tollregionen om refusjon av betalt avgift dersom varen leveres til salg eller bruk om bord i fartøy eller luftfartøy som skal forlate tollområdet. Vilkårene i tollforskriften § 11-2-1 gjelder tilsvarende.</article></article> <article class="defaultP" margin-top="true">§ 4-10-2 oppheves.</article> <article class="defaultP" margin-top="true">§ 5-1 skal lyde:</article><article class="futureLegalArticle" data-name="§5-1" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 5-1</span>. <span class="legalArticleTitle">Registreringsplikt</span></span><article class="legalP" id="kapittel-1-foreslåttparagraf-7-ledd-1">Følgende skal registreres for den enkelte avgift:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-7-ledd-1-punkt-1"><article class="legalP" id="kapittel-1-foreslåttparagraf-7-ledd-1-punkt-1-ledd-1">produsenter av avgiftspliktige varer, med unntak av mikrokraftverk og energigjenvinningsanlegg som leverer elektrisk kraft direkte til sluttbruker,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-7-ledd-1-punkt-2"><article class="legalP" id="kapittel-1-foreslåttparagraf-7-ledd-1-punkt-2-ledd-1">virksomheter som produserer eller innfører teknisk etanol med alkoholstyrke over 2,5 volumprosent,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-7-ledd-1-punkt-3"><article class="legalP" id="kapittel-1-foreslåttparagraf-7-ledd-1-punkt-3-ledd-1">virksomheter som driver deponi eller forbrenningsanlegg for sluttbehandling av avfall,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-7-ledd-1-punkt-4"><article class="legalP" id="kapittel-1-foreslåttparagraf-7-ledd-1-punkt-4-ledd-1">virksomheter som gjenvinner TRI og PER når gjenvinning skjer med sikte på videresalg,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-7-ledd-1-punkt-5"><article class="legalP" id="kapittel-1-foreslåttparagraf-7-ledd-1-punkt-5-ledd-1">virksomheter som transporterer elektrisk kraft til forbruker,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-7-ledd-1-punkt-6"><article class="legalP" id="kapittel-1-foreslåttparagraf-7-ledd-1-punkt-6-ledd-1">importører av alkoholholdig drikk med alkoholstyrke over 2,5 volumprosent, når det ikke foreligger særskilt tillatelse eller bevilling,</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-7-ledd-1-punkt-7"><article class="legalP" id="kapittel-1-foreslåttparagraf-7-ledd-1-punkt-7-ledd-1">virksomheter som eier eller driver NOx -avgiftspliktige enheter, med unntak av virksomheter som kun har avgiftsfrie utslipp eller utenlandske virksomheter som benytter representant registrert etter § 5-2 bokstav d.</article></article></li></ul></article></article> <article class="defaultP" margin-top="true">§ 5-13 første ledd skal lyde:</article><article class="numberedLegalP" data-numerator="1" id="kapittel-1-nummer-10">(1) Tollvesenet, Statens vegvesen og politiet kan når som helst uten varsel kontrollere motorvogner, herunder drivstofftanken eller deler av motoren, for å påse at bestemmelsene om bruk av avgiftsfri biodiesel og merket mineralolje blir overholdt.</article> <article class="defaultP" margin-top="true">§ 5-13 tredje ledd skal lyde:</article><article class="numberedLegalP" data-numerator="3" id="kapittel-1-nummer-11">(3) Dersom det er mistanke om at avgiftsfri biodiesel eller merket mineralolje er benyttet urettmessig, skal en prøve av drivstoffet sendes Tollaboratoriet via tollregionen. Tollaboratoriet gir en skriftlig uttalelse om prøven. Uttalelsen skal legges til grunn ved en eventuell beregning av avgift etter § 3-11-8. Prøven anses å inneholde avgiftsfri biodiesel eller merket mineralolje når andelen av avgiftsfri biodiesel eller merket mineralolje overstiger tre prosent.</article> <article class="defaultP" margin-top="true">§ 5-13 fjerde ledd skal lyde:</article><article class="numberedLegalP" data-numerator="4" id="kapittel-1-nummer-12">(4) Forhandlere av avgiftsfri biodiesel og merket mineralolje skal på forespørsel gi tollvesenet opplysninger om kunder og kundeforhold.</article></section><section class="section" data-name="kapII" id="kapittel-2" data-lovdata-URL="LTI/forskrift/2009-12-15-1524/KAPITTEL_2"><h2 data-text-align="center">II.</h2><article class="legalP" id="kapittel-2-ledd-1">Endringene trer i kraft 1. januar 2010.</article></section></main></body></html>