<!DOCTYPE html><html lang="no"><head><title>Forskrift om forsøk med metodeutvikling innen arbeidsrettet rehabilitering i tilbud rettet mot overvektige</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-05-27-560</dd><dt class="dokid">DokumentID</dt><dd class="dokid">LTI/forskrift/2009-05-27-560</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 6 s 847</dd><dt class="dateInForce">I kraft fra</dt><dd class="dateInForce">2009-06-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2004-12-10-76/§12</li><li>lov/2004-12-10-76/§13</li></ul></dd><dt class="dateOfPublication">Kunngjort</dt><dd class="dateOfPublication">2009-05-29 14:35</dd><dt class="journalNumber">Journalnummer</dt><dd class="journalNumber">2009-0440</dd><dt class="titleShort">Korttittel</dt><dd class="titleShort">Forskrift om arbeidsrettet rehab til overvektige</dd><dt class="title">Tittel</dt><dd class="title">Forskrift om forsøk med metodeutvikling innen arbeidsrettet rehabilitering i tilbud rettet mot overvektige</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og inkluderingsdepartementet 27. mai 2009 med hjemmel i lov 10. desember 2004 nr. 76 om arbeidsmarkedstjenester (arbeidsmarkedsloven) § 12 og § 13.</dd><dt class="refid">RefID</dt><dd class="refid">forskrift/2009-05-27-560</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forsøk med metodeutvikling innen arbeidsrettet rehabilitering i tilbud rettet mot overvektige<ul class="tocSubUl"><li>§ 1. Formål og innhold</li><li>§ 2. Målgruppe</li><li>§ 3. Varighet for deltaker</li><li>§ 4. Virkeområde</li><li>§ 5. Forholdet til tiltaksforskriften</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2009-05-27-560" id="dokument"><h1>Forskrift om forsøk med metodeutvikling innen arbeidsrettet rehabilitering i tilbud rettet mot overvektige</h1><article class="legalArticle" data-lovdata-URL="LTI/forskrift/2009-05-27-560/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og innhold</span></h2><article class="legalP" id="paragraf-1-ledd-1">Hensikten med forsøket er å prøve ut og forbedre metoder innen arbeidsrettet rehabilitering i tilbud rettet mot overvektige, jf. forskrift 11. desember 2008 nr. 1320 om arbeidsrettede tiltak mv., kap. 3 Arbeidsrettet rehabilitering.</article><article class="legalP" id="paragraf-1-ledd-2">Forsøket har en varighet på fire år.</article></article><article class="legalArticle" data-lovdata-URL="LTI/forskrift/2009-05-27-560/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Målgruppe</span></h2><article class="legalP" id="paragraf-2-ledd-1">Målgruppen er overvektige som har fått sin arbeidsevne nedsatt slik at vedkommende hindres i å skaffe eller beholde inntektsgivende arbeid, jf. forskrift 11. desember 2008 nr. 1320 om arbeidsrettede tiltak mv., kap. 3 Arbeidsrettet rehabilitering.</article></article><article class="legalArticle" data-lovdata-URL="LTI/forskrift/2009-05-27-560/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Varighet for deltaker</span></h2><article class="legalP" id="paragraf-3-ledd-1">Tiltaket har en varighet på inntil 12 måneder. I særskilte tilfeller kan varigheten utvides med inntil ytterligere 6 måneder.</article></article><article class="legalArticle" data-lovdata-URL="LTI/forskrift/2009-05-27-560/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Virkeområde</span></h2><article class="legalP" id="paragraf-4-ledd-1">Forsøket er avgrenset til inntil to fylker. Arbeids- og velferdsdirektoratet velger forsøksfylker.</article></article><article class="legalArticle" data-lovdata-URL="LTI/forskrift/2009-05-27-560/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forholdet til tiltaksforskriften</span></h2><article class="legalP" id="paragraf-5-ledd-1">Forskrift 11. desember 2008 nr. 1320 om arbeidsrettede tiltak mv. gjelder med unntak av denne forskriftens § 3 Varighet for deltaker og § 4 Virkeområde.</article></article><article class="legalArticle" data-lovdata-URL="LTI/forskrift/2009-05-27-560/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskriften trer i kraft 1. juni 2009. Forskriften gjelder inntil forsøket er avsluttet.</article></article></main></body></html>