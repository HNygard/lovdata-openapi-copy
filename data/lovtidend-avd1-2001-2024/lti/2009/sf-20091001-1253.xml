<!DOCTYPE html><html lang="no"><head><title>Forskrift om endring i forskrift om utforming og utrusting av innretninger med mer i petroleumsvirksomheten (innretningsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-10-01-1253</dd><dt class="dokid">DokumentID</dt><dd class="dokid">LTI/forskrift/2009-10-01-1253</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 11 s 1796</dd><dt class="dateInForce">I kraft fra</dt><dd class="dateInForce">2010-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-09-03-1100</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-11-29-72/§10-18</li><li>forskrift/2001-08-31-1016/§57</li></ul></dd><dt class="dateOfPublication">Kunngjort</dt><dd class="dateOfPublication">2009-10-13 14:00</dd><dt class="lastupdated">Rettet</dt><dd class="lastupdated">2010-01-12, 12.02.2010 (se nederst)</dd><dt class="journalNumber">Journalnummer</dt><dd class="journalNumber">2009-0931</dd><dt class="titleShort">Korttittel</dt><dd class="titleShort">Endr. i innretningsforskriften</dd><dt class="title">Tittel</dt><dd class="title">Forskrift om endring i forskrift om utforming og utrusting av innretninger med mer i petroleumsvirksomheten (innretningsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Petroleumstilsynet 1. oktober 2009 med hjemmel i lov 29. november 1996 nr. 72 om petroleumsvirksomhet § 10-18 og forskrift 31. august 2001 nr. 1016 om helse, miljø og sikkerhet i petroleumsvirksomheten (rammeforskriften) § 57 første ledd bokstav c.</dd><dt class="refid">RefID</dt><dd class="refid">forskrift/2009-10-01-1253</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utforming og utrusting av innretninger med mer i petroleumsvirksomheten (innretningsforskriften)<ul class="tocSubUl"><li>I</li><li>II</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2009-10-01-1253" id="dokument"><h1>Forskrift om endring i forskrift om utforming og utrusting av innretninger med mer i petroleumsvirksomheten (innretningsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2009-10-01-1253/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 3. september 2001 nr. 1100 om utforming og utrusting av innretninger med mer i petroleumsvirksomheten (innretningsforskriften) gjøres følgende endringer:</article> <article class="defaultP" margin-top="true">§ 9 tredje ledd skal lyde:</article><article class="legalP" id="kapittel-1-ledd-2">Arbeidsutstyr som omfattes av § 2 og § 4 i forskrift 26. juni 1998 nr. 608 om bruk av arbeidsutstyr, sist endret 13. september 2004, skal utformes i samsvar med bestemmelsene i den forskriften kapittel IV, V og VI.</article> <article class="defaultP" margin-top="true">§ 16 andre ledd nytt andre punktum skal lyde:</article><article class="legalP" id="kapittel-1-ledd-3">Instrumentering for flyværtjeneste på innretninger skal oppfylle kravene i § 31 i Luftfartstilsynets forskrift 26. oktober 2007 nr. 1181 om kontinentalsokkelflyging – ervervsmessig luftfart til og fra helikopterdekk på innretninger og fartøy til havs, sist endret 28. januar 2008, og i Luftfartstilsynets forskrift 28. januar 2008 nr. 81 om flyværtjeneste.</article> <article class="defaultP" margin-top="true">§ 23 andre ledd skal lyde:</article><article class="legalP" id="kapittel-1-ledd-4">Forskrift 6. juli 2005 nr. 804 om vern mot mekaniske vibrasjoner, sist endret 19. desember 2006, gjelder på denne forskriftens virkeområde.</article> <article class="defaultP" margin-top="true">§ 38 tredje ledd skal lyde:</article><article class="legalP" id="kapittel-1-ledd-5">Ballastsystemer skal være i samsvar med Sjøfartsdirektoratets forskrift 20. desember 1991 nr. 879 om ballastsystemer på flyttbare innretninger, sist endret 14. mars 2008, § 2 og § 7 til og med § 22.</article> <article class="defaultP" margin-top="true">§ 43 fjerde ledd siste punktum skal lyde:</article><article class="legalP" id="kapittel-1-ledd-6">Hyperbare evakueringsenheter skal utformes slik at de kan slepes og løftes eller på annen måte bringes ut av vannet under de værforholdene det er aktuelt å bruke slike evakueringsenheter.</article> <article class="defaultP" margin-top="true">§ 47 første og andre ledd skal lyde:</article><article class="legalP" id="kapittel-1-ledd-7">Brønnbarrierer skal utformes slik at brønnintegriteten sikres og barrierefunksjonene ivaretas i brønnens levetid.</article><article class="legalP" id="kapittel-1-ledd-8">Brønnbarrierer skal utformes slik at utilsiktet innstrømning til brønnen og utstrømning til det ytre miljøet hindres, og slik at de ikke hindrer brønnaktiviteter.</article> <article class="defaultP" margin-top="true">§ 48 andre og tredje ledd skal lyde:</article><article class="legalP" id="kapittel-1-ledd-9">Flytende innretninger skal ha et alternativt aktiveringssystem for aktivering av kritiske funksjoner på utblåsingssikringen til bruk ved eventuell evakuering.</article><article class="legalP" id="kapittel-1-ledd-10">Flytende innretninger skal også ha kapasitet til å kople fra stigerørspakken etter at skjærventilen har kuttet arbeidsstrengen.</article> <article class="defaultP" margin-top="true">§ 51 første ledd skal lyde:</article><article class="legalP" id="kapittel-1-ledd-11">Sementeringsanlegget skal utformes slik at det blander, lagrer og leverer nøyaktig volum av sement med nødvendige egenskaper for å ivareta forsvarlig forankring og barriereintegritet. Anlegget skal utformes slik at rester av både ublandede kjemikalier og ferdigblandet sement blir håndtert i henhold til forurensningslovens prinsipper.</article> <article class="defaultP" margin-top="true">§ 53 skal lyde:</article><article class="legalP" id="kapittel-1-ledd-12">Utstyr i brønnen og på overflaten skal være utformet for å ivareta kontrollert strømning, jf. § 11 om materialer.</article><article class="legalP" id="kapittel-1-ledd-13">Strømningsrøret og ringrommet skal være utstyrt med nødvendige brønnsikringsventiler og nødvendig utstyr for overvåking av brønnparametere.</article><article class="legalP" id="kapittel-1-ledd-14">Ved brønntesting skal det til enhver tid være mulig å kontrollere brønnstrømmen gjennom arbeidsstrengen og strupemanifolden.</article> <article class="defaultP" margin-top="true">§ 55 oppheves. (Innholdet er flyttet i den forstand at en noe kortere versjon er lagt inn under § 70 om løfteinnretninger og løfteredskap.)</article> <article class="defaultP" margin-top="true">§ 63 første ledd skal lyde:</article><article class="legalP" id="kapittel-1-ledd-15">Flytende innretninger skal være i samsvar med kravene i Sjøfartsdirektoratets forskrift 20. desember 1991 nr. 878 om stabilitet, vanntett oppdeling og vanntette/værtette lukningsmidler på flyttbare innretninger, sist endret 14. mars 2008, § 8 til og med § 51.</article> <article class="defaultP" margin-top="true">§ 64 andre ledd første punktum skal lyde:</article><article class="legalP" id="kapittel-1-ledd-16">Forankringssystemet skal være i samsvar med kravene i Sjøfartsdirektoratets forskrift 4. september 1987 nr. 857 om ankrings-/posisjoneringssystemer på flyttbare innretninger, sist endret 14. mars 2008, § 6 og § 7.</article> <article class="defaultP" margin-top="true">§ 64 tredje ledd første punktum skal lyde:</article><article class="legalP" id="kapittel-1-ledd-17">Forankringssystemet for innretninger med produksjonsanlegg og innretninger som ligger inntil annen innretning, skal også være i samsvar med kravene i Sjøfartsdirektoratets forskrift 10. februar 1994 nr. 123 for flyttbare innretninger med produksjonstekniske installasjoner og utstyr, sist endret 14. mars 2008, § 16.</article> <article class="defaultP" margin-top="true">§ 64 fjerde ledd skal lyde:</article><article class="legalP" id="kapittel-1-ledd-18">Fortøyningsarrangementet skal være i samsvar med kravene i Sjøfartsdirektoratets forskrift 10. februar 1994 nr. 123 for flyttbare innretninger med produksjonstekniske installasjoner og utstyr, sist endret 14. mars 2008, § 35.</article> <article class="defaultP" margin-top="true">§ 65 skal lyde:</article><article class="legalP" id="kapittel-1-ledd-19">Dreieskiver skal utformes slik at de er i samsvar med kravene i Sjøfartsdirektoratets forskrift 10. februar 1994 nr. 123 for flyttbare innretninger med produksjonstekniske installasjoner og utstyr, sist endret 14. mars 2008, § 15 nr. 1 til og med nr. 4.</article> <article class="defaultP" margin-top="true">§ 70 nye tredje og fjerde ledd skal lyde:</article><article class="legalP" id="kapittel-1-ledd-20">Bore- og brønnområder, deriblant lagerplass, skal ha utstyr for fjernoperering av rør og arbeidsstrenger. Krav om fjernoperering av rør og arbeidsstrenger på lagerplassen gjelder fra rørene er lagt ut på rørdekk og klargjort for videre transport til boredekk eller arbeidsdekk.</article><article class="legalP" id="kapittel-1-ledd-21">Kravet til slik fjernoperering av rør og arbeidsstrenger gjelder også for lettvektsrigger og trykkrørsenheter.</article> <article class="defaultP" margin-top="true">§ 71 første ledd skal lyde:</article><article class="legalP" id="kapittel-1-ledd-22">Helikopterdekk skal utformes og utstyres slik at de oppfyller kravene i Luftfartstilsynets forskrift 26. oktober 2007 nr. 1181 om kontinentalsokkelflyging – ervervsmessig luftfart til og fra helikopterdekk på innretninger og fartøy til havs, sist endret 28. januar 2008.</article> <article class="defaultP" margin-top="true">§ 75 skal lyde:</article><article class="legalP" id="kapittel-1-ledd-23">Enkle trykkbeholdere som definert i forskrift 7. juli 1994 nr. 735 om enkle trykkbeholdere (Et-forskriften), sist endret 6. november 2003, skal være i samsvar med kravene i Et-forskriften, også når slike beholdere brukes i petroleumsvirksomheten.</article> <article class="defaultP" margin-top="true">§ 76 første ledd skal lyde:</article><article class="legalP" id="kapittel-1-ledd-24">Personlig verneutstyr som definert i forskrift 19. august 1994 nr. 819 om konstruksjon, utforming og produksjon av personlig verneutstyr (PVU-forskriften), sist endret 20. februar 2004, skal være i samsvar med kravene i PVU-forskriften, også når slikt utstyr brukes i petroleumsvirksomheten.</article> <article class="defaultP" margin-top="true">§ 77 skal lyde:</article><article class="legalP" id="kapittel-1-ledd-25">Aerosolbeholdere som definert i forskrift 1. mars 1996 nr. 229 om aerosolbeholdere (aerosolbeholderforskriften), sist endret 6. november 2003, skal være i samsvar med kravene i aerosolbeholderforskriften, også når slike aerosolbeholdere brukes i petroleumsvirksomheten.</article> <article class="defaultP" margin-top="true">§ 78 første og andre ledd skal lyde:</article><article class="legalP" id="kapittel-1-ledd-26">Elektriske apparater som omfattes av forskrift 31. oktober 2008 nr. 1164 om elektrisk utstyr (FEU), og som brukes i petroleumsvirksomheten, skal være i samsvar med kravene i FEU når det gjelder elektromagnetisk kompatibilitet, da med unntak av § 5 om meldeplikt.</article><article class="legalP" id="kapittel-1-ledd-27">Teleutstyr som omfattes av Statens teleforvaltnings forskrift 2. januar 1996 nr. 3 om elektromagnetisk kompatibilitet (EMC) for teleutstyr, sist endret 22. januar 2007, skal være i samsvar med kravene i den forskriften, også når slikt utstyr brukes i petroleumsvirksomheten.</article> <article class="defaultP" margin-top="true">§ 80 skal lyde:</article><article class="legalP" id="kapittel-1-ledd-28">Utstyr og sikkerhetssystemer til bruk i eksplosjonsfarlige områder som definert i forskrift 9. desember 1996 nr. 1242 om utstyr og sikkerhetssystemer til bruk i eksplosjonsfarlig område (ATEX-forskriften), sist endret 8. desember 2003, skal være i samsvar med kravene i ATEX-forskriften, også når slikt utstyr brukes i petroleumsvirksomheten; med det unntaket som følger av ATEX-forskriften § 1 fjerde ledd femte strekpunkt.</article> <article class="defaultP" margin-top="true">§ 81 skal lyde:</article><article class="legalP" id="kapittel-1-ledd-29">Denne forskriften gjelder ikke for trykkpåkjent utstyr som omfattes av forskrift 9. juni 1999 nr. 721 om trykkpåkjent utstyr, sist endret 10. juli 2002.</article> <article class="defaultP" margin-top="true">§ 82 skal lyde:</article><article class="legalP" id="kapittel-1-ledd-30">Denne forskriften gjelder ikke for maskiner og sikkerhetskomponenter som omfattes av forskrift 19. august 1994 nr. 820 om maskiner, sist endret 5. juli 2006.</article> <article class="defaultP" margin-top="true">§ 83 nr. 2 skal lyde:<ul class="defaultList"><li data-li-identifier="2)" data-name="2)"><article class="listArticle" id="kapittel-1-ledd-30-punkt-1"><article class="legalP" id="kapittel-1-ledd-30-punkt-1-ledd-1">På områdene helse, arbeidsmiljø og sikkerhet kan tekniske krav i forskrifter som gjaldt fram til denne forskriftens ikrafttredelse, legges til grunn for eksisterende innretninger.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2009-10-01-1253/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2010.</article></section><section class="section" id="kapittel-3" data-lovdata-URL="LTI/forskrift/2009-10-01-1253/KAPITTEL_3"><h2>Rettelser</h2><article class="defaultP" data-text-size="small"><strong>Publisert:</strong> I 2009 hefte 13 (Rettelse)</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">Ledeteksten til endringen i § 16 andre ledd skal lyde:<p class="leddfortsettelse">§ 16 andre ledd <i>andre punktum</i> skal lyde:</p></article><article class="defaultP" data-text-size="small"><strong>Publisert:</strong> I 2010 hefte 2 (Rettelse)<p class="leddfortsettelse">Det som er rettet er satt i kursiv.</p></article> <article class="defaultP" margin-top="true">§ 82 skal lyde:</article><article class="legalP" id="kapittel-3-ledd-1">Denne forskriften gjelder ikke for maskiner og sikkerhetskomponenter som omfattes av forskrift <i>20. mai 2009 nr. 544</i> om maskiner.</article></section></main></body></html>