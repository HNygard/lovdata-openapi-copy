<!DOCTYPE html><html lang="no"><head><title>Lov om sosiale tjenester i arbeids- og velferdsforvaltningen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2009-12-18-131</dd><dt class="dokid">DokumentID</dt><dd class="dokid">LTI/lov/2009-12-18-131</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 13 s 1978</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1980-06-13-24</li><li>lov/1991-12-13-81</li><li>lov/1997-02-28-19</li><li>lov/1999-07-02-63</li><li>lov/2006-06-16-20</li></ul></dd><dt class="dateOfPublication">Kunngjort</dt><dd class="dateOfPublication">2009-12-18 14:20</dd><dt class="journalNumber">Journalnummer</dt><dd class="journalNumber">2009-1186</dd><dt class="titleShort">Korttittel</dt><dd class="titleShort">Lov om sosiale tjenester i NAV</dd><dt class="title">Tittel</dt><dd class="title">Lov om sosiale tjenester i arbeids- og velferdsforvaltningen</dd><dt class="miscInformation">Annet om dokumentet</dt><dd class="miscInformation">Prop.13 L (2009–2010) jf. Ot.prp.nr.103 (2008–2009), Innst.87 L (2009–2010), Lovvedtak 26 (2009–2010). Stortingets første og andre gangs behandling hhv. 8. og 15. desember 2009. Fremmet av Arbeids- og inkluderingsdepartementet.</dd><dt class="refid">RefID</dt><dd class="refid">lov/2009-12-18-131</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om sosiale tjenester i arbeids- og velferdsforvaltningen<ul class="tocSubUl"><li>Kapittel 1 Lovens formål og virkeområde<ul class="tocSubUl"><li>§ 1. Lovens formål</li><li>§ 2. Lovens virkeområde</li></ul></li><li>Kapittel 2 Ansvar etter loven<ul class="tocSubUl"><li>§ 3. Kommunens ansvar</li><li>§ 4. Krav til forsvarlighet</li><li>§ 5. Internkontroll</li><li>§ 6. Opplæring av kommunens personell</li><li>§ 7. Kommunens økonomiske ansvar</li><li>§ 8. Statens ansvar og myndighet</li><li>§ 9. Fylkesmannens tilsynsvirksomhet</li><li>§ 10. Statens helsetilsyns tilsynsvirksomhet</li><li>§ 11. Tilskudd fra staten</li></ul></li><li>Kapittel 3 Generelle oppgaver<ul class="tocSubUl"><li>§ 12. Informasjon og generell forebyggende virksomhet</li><li>§ 13. Samarbeid med andre deler av forvaltningen</li><li>§ 14. Samarbeid med frivillige organisasjoner</li><li>§ 15. Boliger til vanskeligstilte</li><li>§ 16. Beredskapsplan, hjelpeplikt og gjensidig bistand</li></ul></li><li>Kapittel 4 Individuelle tjenester<ul class="tocSubUl"><li>§ 17. Opplysning, råd og veiledning</li><li>§ 18. Stønad til livsopphold</li><li>§ 19. Stønad i særlige tilfeller</li><li>§ 20. Bruk av vilkår</li><li>§ 21. Stønadsformer</li><li>§ 22. Utbetaling av stønad</li><li>§ 23. Følgen av at det er gitt uriktige opplysninger</li><li>§ 24. Inndrivelse av lån og andre former for dekning</li><li>§ 25. Refusjon i underholdsbidrag</li><li>§ 26. Refusjon i ytelser fra folketrygden m.m.</li><li>§ 27. Midlertidig botilbud</li><li>§ 28. Rett til individuell plan</li><li>§ 29. Kvalifiseringsprogram</li><li>§ 30. Kvalifiseringsprogrammets innhold</li><li>§ 31. Iverksetting av programmet</li><li>§ 32. Programmets varighet</li><li>§ 33. Individuell plan for deltakere i kvalifiseringsprogram</li><li>§ 34. Stans av kvalifiseringsprogrammet på grunn av den enkeltes forhold</li><li>§ 35. Kvalifiseringsstønad</li><li>§ 36. Fravær og permisjon fra kvalifiseringsprogrammet</li><li>§ 37. Samordning mellom kvalifiseringsstønad og arbeidsinntekt mv.</li><li>§ 38. Samordning mellom kvalifiseringsstønad og andre offentlige ytelser</li><li>§ 39. Utbetaling av kvalifiseringsstønad</li><li>§ 40. Trekk i framtidige utbetalinger m.m.</li></ul></li><li>Kapittel 5 Saksbehandlingen<ul class="tocSubUl"><li>§ 41. Anvendelse av forvaltningsloven</li><li>§ 42. Plikt til å rådføre seg med tjenestemottaker</li><li>§ 43. Innhenting av opplysninger</li><li>§ 44. Taushetsplikt</li><li>§ 45. Opplysningsplikt til barnevernstjenesten</li><li>§ 46. Folkevalgt organs sammensetning i enkeltsaker</li><li>§ 47. Klage over kommunens vedtak</li><li>§ 48. Fylkesmannens kompetanse i klagesaker</li><li>§ 49. Avgjørelse av tvister</li></ul></li><li>Kapittel 6 Ikrafttredelse, overgangsbestemmelser og endringer i andre lover<ul class="tocSubUl"><li>§ 50. Lovens ikrafttredelse</li><li>§ 51. Overgangsbestemmelser</li><li>§ 52. Endringer i andre lover</li></ul></li></ul></li></ul></dd></dl></header><main class="documentBody" data-lovdata-URL="LTI/lov/2009-12-18-131" id="dokument"><h1>Lov om sosiale tjenester i arbeids- og velferdsforvaltningen</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 13. juni 1980 nr. 24 om ligningsforvaltning (ligningsloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 13. desember 1991 nr. 81 om sosiale tjenester m.v. (sosialtjenesteloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 28. februar 1997 nr. 19 om folketrygd (folketrygdloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 2. juli 1999 nr. 63 om pasientrettigheter (pasientrettighetsloven).</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 16. juni 2006 nr. 20 om arbeids- og velferdsforvaltningen (arbeids- og velferdsforvaltningsloven).</article></article></li></ul></article><section class="section" data-name="kap1" id="kapittel-1" data-lovdata-URL="LTI/lov/2009-12-18-131/KAPITTEL_1"><h2>Kapittel 1 Lovens formål og virkeområde</h2><article class="legalArticle" data-lovdata-URL="LTI/lov/2009-12-18-131/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Lovens formål</span></h3><article class="legalP" id="kapittel-1-paragraf-1-ledd-1">Formålet med loven er å bedre levekårene for vanskeligstilte, bidra til sosial og økonomisk trygghet, herunder at den enkelte får mulighet til å leve og bo selvstendig, og fremme overgang til arbeid, sosial inkludering og aktiv deltakelse i samfunnet.</article><article class="legalP" id="kapittel-1-paragraf-1-ledd-2">Loven skal bidra til at utsatte barn og unge og deres familier får et helhetlig og samordnet tjenestetilbud.</article><article class="legalP" id="kapittel-1-paragraf-1-ledd-3">Loven skal bidra til likeverd og likestilling og forebygge sosiale problemer.</article></article><article class="legalArticle" data-lovdata-URL="LTI/lov/2009-12-18-131/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Lovens virkeområde</span></h3><article class="legalP" id="kapittel-1-paragraf-2-ledd-1">Loven bestemmelser om tjenester gjelder for alle som oppholder seg i riket. Kongen kan gi forskrifter som begrenser anvendelsen av loven på personer som ikke er norske statsborgere, eller som ikke har bopel i riket. Kongen kan også gi forskrifter om anvendelse av loven på personer som oppholder seg i utlandet, men som har tilknytning til riket.</article><article class="legalP" id="kapittel-1-paragraf-2-ledd-2">Kongen kan gi forskrifter om lovens anvendelse på Svalbard.</article></article></section><section class="section" data-name="kap2" id="kapittel-2" data-lovdata-URL="LTI/lov/2009-12-18-131/KAPITTEL_2"><h2>Kapittel 2 Ansvar etter loven</h2><article class="legalArticle" data-lovdata-URL="LTI/lov/2009-12-18-131/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Kommunens ansvar</span></h3><article class="legalP" id="kapittel-2-paragraf-1-ledd-1">Kommunen er ansvarlig for å utføre oppgavene etter denne loven som ikke er lagt til et statlig organ, og å yte tjenester etter loven til alle som oppholder seg i kommunen.</article><article class="legalP" id="kapittel-2-paragraf-1-ledd-2">For den som oppholder seg i institusjon eller bolig med heldøgns omsorgstjenester, skal tjenestene likevel ytes av den kommunen som var oppholdskommune forut for inntaket i institusjon eller bolig med heldøgns omsorgstjenester. Dette gjelder også tjenester før utskriving i forbindelse med utskriving og etablering.</article><article class="legalP" id="kapittel-2-paragraf-1-ledd-3">Etter utskrivingen skal de sosiale tjenestene ytes av den kommunen der vedkommende tar opphold. Tar vedkommende opphold i den kommunen som institusjonen eller boligen ligger i, kan utgiftene kreves refundert av oppholdskommunen forut for inntaket.</article><article class="legalP" id="kapittel-2-paragraf-1-ledd-4">Kommunens myndighet etter denne loven kan etter reglene i kommuneloven delegeres til et interkommunalt organ eller en annen kommune.</article></article><article class="legalArticle" data-lovdata-URL="LTI/lov/2009-12-18-131/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Krav til forsvarlighet</span></h3><article class="legalP" id="kapittel-2-paragraf-2-ledd-1">Tjenester som ytes etter denne loven skal være forsvarlige.</article></article><article class="legalArticle" data-lovdata-URL="LTI/lov/2009-12-18-131/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Internkontroll</span></h3><article class="legalP" id="kapittel-2-paragraf-3-ledd-1">Kommunen skal føre internkontroll for å sikre at virksomhet og tjenester etter kapittel 4 er i samsvar med krav fastsatt i eller i medhold av lov eller forskrift. Kommunen må kunne gjøre rede for hvordan den oppfyller denne plikten.</article><article class="legalP" id="kapittel-2-paragraf-3-ledd-2">Departementet kan gi forskrifter med nærmere bestemmelser om pliktens innhold.</article></article><article class="legalArticle" data-lovdata-URL="LTI/lov/2009-12-18-131/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Opplæring av kommunens personell</span></h3><article class="legalP" id="kapittel-2-paragraf-4-ledd-1">Kommunen har ansvaret for nødvendig opplæring av kommunens personell i arbeids- og velferdsforvaltningen. Kongen kan gi forskrifter om opplæringen.</article></article><article class="legalArticle" data-lovdata-URL="LTI/lov/2009-12-18-131/§7" data-name="§7" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Kommunens økonomiske ansvar</span></h3><article class="legalP" id="kapittel-2-paragraf-5-ledd-1">Den enkelte kommune skal sørge for nødvendige bevilgninger for å yte tjenester som kommunen har ansvaret for etter denne loven.</article><article class="legalP" id="kapittel-2-paragraf-5-ledd-2">Kostnadene ved tjenester som nevnt i første ledd skal dekkes av den kommunen som etter § 3 er ansvarlig for å yte tjenesten. Bare etter regelen i § 3 tredje ledd kan det kreves at disse kostnadene skal dekkes av andre.</article></article><article class="legalArticle" data-lovdata-URL="LTI/lov/2009-12-18-131/§8" data-name="§8" id="kapittel-2-paragraf-6"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Statens ansvar og myndighet</span></h3><article class="legalP" id="kapittel-2-paragraf-6-ledd-1">Departementet skal<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-6-ledd-1-punkt-1"><article class="legalP" id="kapittel-2-paragraf-6-ledd-1-punkt-1-ledd-1">følge med at loven og forskriftene og andre bestemmelser som gjelder for tjenester etter denne loven, blir anvendt riktig og på en måte som fremmer lovens formål på en god og hensiktsmessig måte,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-6-ledd-1-punkt-2"><article class="legalP" id="kapittel-2-paragraf-6-ledd-1-punkt-2-ledd-1">sørge for at erfaringene med loven blir vurdert, og at det blir gjennomført nødvendige endringer i regelverket,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-6-ledd-1-punkt-3"><article class="legalP" id="kapittel-2-paragraf-6-ledd-1-punkt-3-ledd-1">gi de retningslinjene og instruksene som er nødvendige for å nå det målet som er nevnt i bokstav a,</article></article></li><li data-li-identifier="d)" data-name="d)"><article class="listArticle" id="kapittel-2-paragraf-6-ledd-1-punkt-4"><article class="legalP" id="kapittel-2-paragraf-6-ledd-1-punkt-4-ledd-1">arbeide for at det blir satt i gang forskning som kan få betydning for løsningen av oppgaver etter loven,</article></article></li><li data-li-identifier="e)" data-name="e)"><article class="listArticle" id="kapittel-2-paragraf-6-ledd-1-punkt-5"><article class="legalP" id="kapittel-2-paragraf-6-ledd-1-punkt-5-ledd-1">sørge for at det finnes et forsvarlig tilbud for utdanning av personale, og at de som skal anvende loven ellers, får forsvarlig veiledning,</article></article></li><li data-li-identifier="f)" data-name="f)"><article class="listArticle" id="kapittel-2-paragraf-6-ledd-1-punkt-6"><article class="legalP" id="kapittel-2-paragraf-6-ledd-1-punkt-6-ledd-1">sørge for at det blir utarbeidet informasjonsmateriell som sosialtjenesten kan bruke, jf. § 12.</article></article></li></ul></article><article class="legalP" id="kapittel-2-paragraf-6-ledd-2">Departementet kan kreve at kommunale organer som hører under denne loven, uten hinder av taushetsplikten gir de opplysninger og meldinger som er nødvendige for at departementet kan utføre sine oppgaver etter første ledd.</article><article class="legalP" id="kapittel-2-paragraf-6-ledd-3">Statlig tilsyn med lovligheten av kommunens virksomhet utøves etter nærmere regler i §§ 9 og 10.</article></article><article class="legalArticle" data-lovdata-URL="LTI/lov/2009-12-18-131/§9" data-name="§9" id="kapittel-2-paragraf-7"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Fylkesmannens tilsynsvirksomhet</span></h3><article class="legalP" id="kapittel-2-paragraf-7-ledd-1">Fylkesmannen skal føre tilsyn med at kommunen oppfyller sine plikter etter kapittel 4 og § 16 første ledd.</article><article class="legalP" id="kapittel-2-paragraf-7-ledd-2">Reglene i kommuneloven kapittel 10A gjelder for tilsyn etter første ledd.</article><article class="legalP" id="kapittel-2-paragraf-7-ledd-3">Departementet kan gi forskrifter med nærmere bestemmelser om fylkesmannens tilsyn.</article></article><article class="legalArticle" data-lovdata-URL="LTI/lov/2009-12-18-131/§10" data-name="§10" id="kapittel-2-paragraf-8"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Statens helsetilsyns tilsynsvirksomhet</span></h3><article class="legalP" id="kapittel-2-paragraf-8-ledd-1">Statens helsetilsyn har det overordnede faglige tilsynet med kommunens virksomhet i arbeids- og velferdsforvaltningen.</article></article><article class="legalArticle" data-lovdata-URL="LTI/lov/2009-12-18-131/§11" data-name="§11" id="kapittel-2-paragraf-9"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Tilskudd fra staten</span></h3><article class="legalP" id="kapittel-2-paragraf-9-ledd-1">Staten skal yte årlig rammetilskudd til delvis dekning av kommunens utgifter. Tilskuddene fordeles gjennom inntektssystemet for kommunene etter regler fastsatt av Kongen.</article></article></section><section class="section" data-name="kap3" id="kapittel-3" data-lovdata-URL="LTI/lov/2009-12-18-131/KAPITTEL_3"><h2>Kapittel 3 Generelle oppgaver</h2><article class="legalArticle" data-lovdata-URL="LTI/lov/2009-12-18-131/§12" data-name="§12" id="kapittel-3-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Informasjon og generell forebyggende virksomhet</span></h3><article class="legalP" id="kapittel-3-paragraf-1-ledd-1">Kommunen skal gjøre seg kjent med innbyggernes levekår, vie spesiell oppmerksomhet til trekk ved utviklingen som kan skape eller opprettholde sosiale problemer, og søke å finne tiltak som kan forebygge slike problemer.</article><article class="legalP" id="kapittel-3-paragraf-1-ledd-2">Kommunen skal søke å legge forholdene til rette for å utvikle og styrke sosialt fellesskap og solidaritet i nærmiljøet.</article><article class="legalP" id="kapittel-3-paragraf-1-ledd-3">Kommunen skal spre kunnskap om sosiale forhold og tjenester i kommunen.</article></article><article class="legalArticle" data-lovdata-URL="LTI/lov/2009-12-18-131/§13" data-name="§13" id="kapittel-3-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Samarbeid med andre deler av forvaltningen</span></h3><article class="legalP" id="kapittel-3-paragraf-2-ledd-1">Kommunen i arbeids- og velferdsforvaltningen skal medvirke til at sosiale hensyn blir ivaretatt av andre offentlige organer som har betydning for at formålet med loven blir oppnådd.</article><article class="legalP" id="kapittel-3-paragraf-2-ledd-2">Kommunen i arbeids- og velferdsforvaltningen skal samarbeide med andre sektorer og forvaltningsnivåer når dette kan bidra til å løse oppgavene som den er pålagt etter denne loven. Som ledd i disse oppgavene skal kommunen i arbeids- og velferdsforvaltningen gi uttalelser og råd og delta i den kommunale og fylkeskommunale planleggingsvirksomheten og i de samarbeidsorganene som blir opprettet.</article><article class="legalP" id="kapittel-3-paragraf-2-ledd-3">Blir det påvist mangler ved de tjenester som andre deler av forvaltningen skal yte til personer med et særlig hjelpebehov, skal kommunen i arbeids- og velferdsforvaltningen om nødvendig ta opp saken med rette vedkommende. Er det uklarhet eller uenighet om hvor ansvaret ligger, skal kommunen i arbeids- og velferdsforvaltningen søke å klargjøre forholdet.</article></article><article class="legalArticle" data-lovdata-URL="LTI/lov/2009-12-18-131/§14" data-name="§14" id="kapittel-3-paragraf-3"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Samarbeid med frivillige organisasjoner</span></h3><article class="legalP" id="kapittel-3-paragraf-3-ledd-1">Kommunen bør samarbeide med brukergruppenes organisasjoner og med frivillige organisasjoner som arbeider med de samme oppgavene som kommunen i arbeids- og velferdsforvaltningen.</article></article><article class="legalArticle" data-lovdata-URL="LTI/lov/2009-12-18-131/§15" data-name="§15" id="kapittel-3-paragraf-4"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Boliger til vanskeligstilte</span></h3><article class="legalP" id="kapittel-3-paragraf-4-ledd-1">Kommunen i arbeids- og velferdsforvaltningen skal medvirke til å skaffe boliger til vanskeligstilte personer som ikke selv kan ivareta sine interesser på boligmarkedet.</article></article><article class="legalArticle" data-lovdata-URL="LTI/lov/2009-12-18-131/§16" data-name="§16" id="kapittel-3-paragraf-5"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Beredskapsplan, hjelpeplikt og gjensidig bistand</span></h3><article class="legalP" id="kapittel-3-paragraf-5-ledd-1">Kommunen plikter å utarbeide en beredskapsplan for kommunen i arbeids- og velferdsforvaltningen i samsvar med lov om helsemessig og sosial beredskap. Sosialberedskapsplanen skal samordnes med kommunens øvrige beredskapsplaner.</article><article class="legalP" id="kapittel-3-paragraf-5-ledd-2">Kommunen skal gi nødvendig hjelp under ulykker eller andre akutte situasjoner.</article><article class="legalP" id="kapittel-3-paragraf-5-ledd-3">Dersom forholdene tilsier det, skal kommunen yte bistand til andre kommuner ved ulykker og andre akutte situasjoner. Anmodning om bistand fremmes av den kommunen som har bistandsbehovet.</article><article class="legalP" id="kapittel-3-paragraf-5-ledd-4">Den kommunen som mottar bistand etter tredje ledd, skal yte kommunen som bidrar med hjelp, kompensasjon for utgiftene, med mindre noe annet er avtalt.</article></article></section><section class="section" data-name="kap4" id="kapittel-4" data-lovdata-URL="LTI/lov/2009-12-18-131/KAPITTEL_4"><h2>Kapittel 4 Individuelle tjenester</h2><article class="legalArticle" data-lovdata-URL="LTI/lov/2009-12-18-131/§17" data-name="§17" id="kapittel-4-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Opplysning, råd og veiledning</span></h3><article class="legalP" id="kapittel-4-paragraf-1-ledd-1">Kommunen skal gi opplysning, råd og veiledning som kan bidra til å løse eller forebygge sosiale problemer. Kan kommunen ikke selv gi slik hjelp, skal den så vidt mulig sørge for at andre gjør det.</article></article><article class="legalArticle" data-lovdata-URL="LTI/lov/2009-12-18-131/§18" data-name="§18" id="kapittel-4-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Stønad til livsopphold</span></h3><article class="legalP" id="kapittel-4-paragraf-2-ledd-1">De som ikke kan sørge for sitt livsopphold gjennom arbeid eller ved å gjøre gjeldende økonomiske rettigheter, har krav på økonomisk stønad.</article><article class="legalP" id="kapittel-4-paragraf-2-ledd-2">Stønaden bør ta sikte på å gjøre vedkommende selvhjulpen.</article><article class="legalP" id="kapittel-4-paragraf-2-ledd-3">Departementet kan gi veiledende retningslinjer om stønadsnivået.</article></article><article class="legalArticle" data-lovdata-URL="LTI/lov/2009-12-18-131/§19" data-name="§19" id="kapittel-4-paragraf-3"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Stønad i særlige tilfeller</span></h3><article class="legalP" id="kapittel-4-paragraf-3-ledd-1">Kommunen kan i særlige tilfeller, selv om vilkårene i § 18 ikke er tilstede, yte økonomisk hjelp til personer som trenger det for å kunne overvinne eller tilpasse seg en vanskelig livssituasjon.</article></article><article class="legalArticle" data-lovdata-URL="LTI/lov/2009-12-18-131/§20" data-name="§20" id="kapittel-4-paragraf-4"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Bruk av vilkår</span></h3><article class="legalP" id="kapittel-4-paragraf-4-ledd-1">Det kan settes vilkår for tildeling av økonomisk stønad, herunder at mottakeren i stønadsperioden skal utføre passende arbeidsoppgaver i bostedskommunen, se også § 21 tredje ledd og § 25.</article><article class="legalP" id="kapittel-4-paragraf-4-ledd-2">Vilkårene må ha nær sammenheng med vedtaket. De må ikke være uforholdsmessig byrdefulle for stønadsmottaker eller begrense hans eller hennes handle- eller valgfrihet på en urimelig måte. Vilkårene må heller ikke være i strid med andre bestemmelser i loven her eller andre lover.</article></article><article class="legalArticle" data-lovdata-URL="LTI/lov/2009-12-18-131/§21" data-name="§21" id="kapittel-4-paragraf-5"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Stønadsformer</span></h3><article class="legalP" id="kapittel-4-paragraf-5-ledd-1">Økonomisk stønad gis som bidrag, lån, garanti for lån, eller varer og tjenester.</article><article class="legalP" id="kapittel-4-paragraf-5-ledd-2">Økonomisk stønad i form av lån bør vurderes i forhold til om stønadsmottakeren vil bli i stand til å tilbakebetale lånet.</article><article class="legalP" id="kapittel-4-paragraf-5-ledd-3">Er stønaden gitt som lån eller garanti for lån, skal vedtaket inneholde bestemmelser om lånevilkårene.</article><article class="legalP" id="kapittel-4-paragraf-5-ledd-4">Hvis det på grunn av særlige forhold må antas at stønadsmottakeren ikke vil bruke stønaden i samsvar med vilkår som er fastsatt etter § 20, kan det vedtas at stønaden helt eller delvis skal gis i form av varer og tjenester.</article></article><article class="legalArticle" data-lovdata-URL="LTI/lov/2009-12-18-131/§22" data-name="§22" id="kapittel-4-paragraf-6"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Utbetaling av stønad</span></h3><article class="legalP" id="kapittel-4-paragraf-6-ledd-1">Når det ikke er truffet vedtak som nevnt i § 21 fjerde ledd, skal stønaden utbetales til den som har søkt om stønad. Dersom stønaden skal komme flere til gode, kan det bestemmes at den skal deles mellom dem.</article></article><article class="legalArticle" data-lovdata-URL="LTI/lov/2009-12-18-131/§23" data-name="§23" id="kapittel-4-paragraf-7"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Følgen av at det er gitt uriktige opplysninger</span></h3><article class="legalP" id="kapittel-4-paragraf-7-ledd-1">Har noen fått utbetalt stønad fordi vedkommende, eller noen som har handlet på vedkommendes vegne, forsettlig eller grovt uaktsomt har gitt uriktige opplysninger eller har fortiet opplysninger, kan det vedtas at bidraget skal betales tilbake, eller at en avtale om lån eller garanti for lån skal falle bort.</article></article><article class="legalArticle" data-lovdata-URL="LTI/lov/2009-12-18-131/§24" data-name="§24" id="kapittel-4-paragraf-8"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Inndrivelse av lån og andre former for dekning</span></h3><article class="legalP" id="kapittel-4-paragraf-8-ledd-1">Krav på tilbakebetaling av lån er tvangsgrunnlag for utlegg. Det samme er krav som er oppstått fordi kommunen har innfridd et garantiansvar og tilbakebetalingskrav som bygger på § 23.</article></article><article class="legalArticle" data-lovdata-URL="LTI/lov/2009-12-18-131/§25" data-name="§25" id="kapittel-4-paragraf-9"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Refusjon i underholdsbidrag</span></h3><article class="legalP" id="kapittel-4-paragraf-9-ledd-1">Stønad som blir gitt i påvente av at søkeren får avgjort krav om underholdsbidrag, kan gis på vilkår av at retten til underholdsbidrag skal overtas av kommunen. Kommunen kan la kravet om underholdsbidrag inndrive etter de reglene som ellers gjelder for slike krav. Det samme gjelder stønad som blir gitt fordi underholdsbidraget ikke betales.</article><article class="legalP" id="kapittel-4-paragraf-9-ledd-2">Folketrygdens refusjonsrett etter lov av 17. februar 1989 nr. 2 om bidragsforskott § 10 og etter folketrygdloven § 15-10 har fortrinnsrett overfor kommunens refusjonsrett etter første ledd.</article></article><article class="legalArticle" data-lovdata-URL="LTI/lov/2009-12-18-131/§26" data-name="§26" id="kapittel-4-paragraf-10"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Refusjon i ytelser fra folketrygden m.m.</span></h3><article class="legalP" id="kapittel-4-paragraf-10-ledd-1">Dersom en mottaker av økonomisk stønad med tilbakevirkning får innvilget ytelser etter lov om folketrygd eller lovene om krigspensjonering 13. desember 1946 nr. 21 og 22, kan kommunen kreve hel eller delvis refusjon i det beløpet som skal etterbetales, til dekning av sine utlegg til samme formål og for samme tidsrom. Er stønadsmottakeren gift, kan det kreves refusjon etter regelen i første punktum også hos ektefellen så fremt stønaden er kommet ektefellen til gode.</article></article><article class="legalArticle" data-lovdata-URL="LTI/lov/2009-12-18-131/§27" data-name="§27" id="kapittel-4-paragraf-11"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Midlertidig botilbud</span></h3><article class="legalP" id="kapittel-4-paragraf-11-ledd-1">Kommunen er forpliktet til å finne midlertidig botilbud for dem som ikke klarer det selv.</article></article><article class="legalArticle" data-lovdata-URL="LTI/lov/2009-12-18-131/§28" data-name="§28" id="kapittel-4-paragraf-12"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Rett til individuell plan</span></h3><article class="legalP" id="kapittel-4-paragraf-12-ledd-1">Den som har behov for langvarige og koordinerte tjenester, har rett til å få utarbeidet individuell plan. Planen skal utformes i samarbeid med tjenestemottakeren, jf. § 42.</article><article class="legalP" id="kapittel-4-paragraf-12-ledd-2">Kommunen skal samarbeide med andre tjenesteytere om planen for å bidra til et helhetlig tilbud for den det gjelder.</article><article class="legalP" id="kapittel-4-paragraf-12-ledd-3">Departementet kan i forskrift gi nærmere bestemmelser om hvem rettigheten gjelder for, og om planens innhold.</article></article><article class="legalArticle" data-lovdata-URL="LTI/lov/2009-12-18-131/§29" data-name="§29" id="kapittel-4-paragraf-13"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Kvalifiseringsprogram</span></h3><article class="legalP" id="kapittel-4-paragraf-13-ledd-1">Kvalifiseringsprogram gjelder for personer i yrkesaktiv alder med vesentlig nedsatt arbeids- og inntektsevne og ingen eller begrensede ytelser til livsopphold etter folketrygdloven eller arbeidsmarkedsloven.</article><article class="legalP" id="kapittel-4-paragraf-13-ledd-2">Rett til kvalifiseringsprogram forutsetter at<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-13-ledd-2-punkt-1"><article class="legalP" id="kapittel-4-paragraf-13-ledd-2-punkt-1-ledd-1">søkeren har gjennomgått en arbeidsevnevurdering,</article></article></li><li data-li-identifier="b)" data-name="b)"><article class="listArticle" id="kapittel-4-paragraf-13-ledd-2-punkt-2"><article class="legalP" id="kapittel-4-paragraf-13-ledd-2-punkt-2-ledd-1">tett og koordinert bistand gjennom deltakelse i programmet vurderes som hensiktsmessig og nødvendig for å styrke vedkommendes mulighet for deltakelse i arbeidslivet, og</article></article></li><li data-li-identifier="c)" data-name="c)"><article class="listArticle" id="kapittel-4-paragraf-13-ledd-2-punkt-3"><article class="legalP" id="kapittel-4-paragraf-13-ledd-2-punkt-3-ledd-1">arbeids- og velferdsforvaltningen kan tilby et tilpasset program.</article></article></li></ul></article><article class="legalP" id="kapittel-4-paragraf-13-ledd-3">For den tiden en person deltar i et kvalifiseringsprogram, har vedkommende rett til kvalifiseringsstønad etter bestemmelsene i § 35.</article><article class="legalP" id="kapittel-4-paragraf-13-ledd-4">Departementet kan i forskrift gi nærmere bestemmelser om retten til kvalifiseringsprogram og om bruken av arbeidsevnevurderinger, herunder faglig innhold og metode.</article></article><article class="legalArticle" data-lovdata-URL="LTI/lov/2009-12-18-131/§30" data-name="§30" id="kapittel-4-paragraf-14"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Kvalifiseringsprogrammets innhold</span></h3><article class="legalP" id="kapittel-4-paragraf-14-ledd-1">Programmet skal inneholde arbeidsrettede tiltak og arbeidssøking og kan inneholde andre tiltak som kan være med på å støtte opp under og forberede overgang til arbeid.</article><article class="legalP" id="kapittel-4-paragraf-14-ledd-2">Med andre tiltak menes opplæringstiltak, motivasjonstrening, mestringstrening og lignende. Det kan settes av tid til helsehjelp, opptrening, egenaktivitet mv.</article><article class="legalP" id="kapittel-4-paragraf-14-ledd-3">Innholdet i programmet skal tilpasses den enkeltes behov og forutsetninger.</article><article class="legalP" id="kapittel-4-paragraf-14-ledd-4">Programmet skal være helårig og på full tid.</article><article class="legalP" id="kapittel-4-paragraf-14-ledd-5">Programmet skal angi et hensiktsmessig starttidspunkt basert på en individuell vurdering.</article><article class="legalP" id="kapittel-4-paragraf-14-ledd-6">Ved gjennomført eller avbrutt program skal det utstedes et deltakerbevis.</article><article class="legalP" id="kapittel-4-paragraf-14-ledd-7">Departementet kan i forskrift gi nærmere bestemmelser om programmets innhold.</article></article><article class="legalArticle" data-lovdata-URL="LTI/lov/2009-12-18-131/§31" data-name="§31" id="kapittel-4-paragraf-15"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Iverksetting av programmet</span></h3><article class="legalP" id="kapittel-4-paragraf-15-ledd-1">Kommunen skal tilrettelegge og iverksette kvalifiseringsprogram for person som omfattes av bestemmelsene i §§ 29 og 30 fra det tidspunktet kvalifiseringsprogrammet angir, men senest innen seks måneder etter at søknad om deltakelse har kommet inn.</article></article><article class="legalArticle" data-lovdata-URL="LTI/lov/2009-12-18-131/§32" data-name="§32" id="kapittel-4-paragraf-16"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Programmets varighet</span></h3><article class="legalP" id="kapittel-4-paragraf-16-ledd-1">Programmet kan gis for en periode på inntil ett år og kan etter en ny vurdering forlenges med inntil ett år. Programmet kan etter en særskilt vurdering forlenges utover to år. Godkjent permisjon kommer i tillegg.</article><article class="legalP" id="kapittel-4-paragraf-16-ledd-2">Departementet kan i forskrift fastsette nærmere retningslinjer for varighetsvurderingen.</article></article><article class="legalArticle" data-lovdata-URL="LTI/lov/2009-12-18-131/§33" data-name="§33" id="kapittel-4-paragraf-17"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Individuell plan for deltakere i kvalifiseringsprogram</span></h3><article class="legalP" id="kapittel-4-paragraf-17-ledd-1">Deltakere i kvalifiseringsprogram har rett til individuell plan. Planen skal utformes i samarbeid med deltakeren, jf. § 42. Kommunens ansvar etter § 28 annet og tredje ledd gjelder tilsvarende.</article></article><article class="legalArticle" data-lovdata-URL="LTI/lov/2009-12-18-131/§34" data-name="§34" id="kapittel-4-paragraf-18"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Stans av kvalifiseringsprogrammet på grunn av den enkeltes forhold</span></h3><article class="legalP" id="kapittel-4-paragraf-18-ledd-1">Kommunen kan stanse programmet for den enkelte dersom det er saklig begrunnet i den enkeltes forhold, herunder når deltakeren har tilbud om høvelig arbeid.</article></article><article class="legalArticle" data-lovdata-URL="LTI/lov/2009-12-18-131/§35" data-name="§35" id="kapittel-4-paragraf-19"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Kvalifiseringsstønad</span></h3><article class="legalP" id="kapittel-4-paragraf-19-ledd-1">For den tiden en person deltar i kvalifiseringsprogram, har vedkommende rett til kvalifiseringsstønad.</article><article class="legalP" id="kapittel-4-paragraf-19-ledd-2">Kvalifiseringsstønaden skal på årsbasis være lik to ganger folketrygdens grunnbeløp. Deltaker under 25 år mottar 2/3 stønad.</article><article class="legalP" id="kapittel-4-paragraf-19-ledd-3">Antall stønadsdager hvert år settes til 260, slik at stønaden per dag utgjør 1/260 av stønaden på årsbasis.</article><article class="legalP" id="kapittel-4-paragraf-19-ledd-4">Til den som forsørger barn, ytes et barnetillegg. Departementet gir forskrifter om barnetillegg, herunder om tilleggets størrelse mv.</article></article><article class="legalArticle" data-lovdata-URL="LTI/lov/2009-12-18-131/§36" data-name="§36" id="kapittel-4-paragraf-20"><h3 class="legalArticleHeader"><span class="legalArticleValue">§ 36</span>. <span class="legalArticleTitle">Fravær og permisjon fra kvalifiseringsprogrammet</span></h3><article class="legalP" id="kapittel-4-paragraf-20-ledd-1">Ved fravær som ikke skyldes sykdom eller andre tvingende velferdsgrunner, og som det ikke er gitt tillatelse til, reduseres stønaden tilsvarende, jf. § 35.</article><article class="legalP" id="kapittel-4-paragraf-20-ledd-2">Departementet kan i forskrift fastsette nærmere regler om fravær og permisjon.</article></article><article class="legalArticle" data-lovdata-URL="LTI/lov/2009-12-18-131/§37" data-name="§37" id="kapittel-4-paragraf-21"><h3 class="legalArticleHeader"><span class="legalArticleValue">§ 37</span>. <span class="legalArticleTitle">Samordning mellom kvalifiseringsstønad og arbeidsinntekt mv.</span></h3><article class="legalP" id="kapittel-4-paragraf-21-ledd-1">I den utstrekning en deltaker i kvalifiseringsprogram har inntektsgivende arbeid, reduseres stønaden inkludert barnetillegg tilsvarende, beregnet i forhold til antall timer i inntektsgivende arbeid.</article><article class="legalP" id="kapittel-4-paragraf-21-ledd-2">Inntil 50 prosent stilling kan kombineres med fortsatt deltakelse i kvalifiseringsprogrammet. Summen av inntektsgivende arbeid og andre aktiviteter innenfor programmet skal minst utgjøre full tid, jf. § 30.</article><article class="legalP" id="kapittel-4-paragraf-21-ledd-3">Stønaden reduseres ikke på grunn av mottatte barnebidrag.</article></article><article class="legalArticle" data-lovdata-URL="LTI/lov/2009-12-18-131/§38" data-name="§38" id="kapittel-4-paragraf-22"><h3 class="legalArticleHeader"><span class="legalArticleValue">§ 38</span>. <span class="legalArticleTitle">Samordning mellom kvalifiseringsstønad og andre offentlige ytelser</span></h3><article class="legalP" id="kapittel-4-paragraf-22-ledd-1">Kvalifiseringsstønaden reduseres i den utstrekning vedkommende har rett til dagpenger under arbeidsløshet, sykepenger, eller foreldrepenger.</article><article class="legalP" id="kapittel-4-paragraf-22-ledd-2">Dersom en deltaker i kvalifiseringsprogram deltar i tiltak som utløser stønad til livsopphold etter arbeidsmarkedsloven, tilfaller stønaden kommunen.</article><article class="legalP" id="kapittel-4-paragraf-22-ledd-3">Dersom en mottaker av kvalifiseringsstønad får etterbetalt ytelser som nevnt i første ledd, kan kommunen kreve hel eller delvis refusjon i det beløpet som skal etterbetales, til dekning av sine utlegg til samme formål og for samme tidsrom.</article></article><article class="legalArticle" data-lovdata-URL="LTI/lov/2009-12-18-131/§39" data-name="§39" id="kapittel-4-paragraf-23"><h3 class="legalArticleHeader"><span class="legalArticleValue">§ 39</span>. <span class="legalArticleTitle">Utbetaling av kvalifiseringsstønad</span></h3><article class="legalP" id="kapittel-4-paragraf-23-ledd-1">Utbetaling av kvalifiseringsstønad skjer etterskuddsvis på grunnlag av registrert frammøte. Kommunen beslutter hvordan og til hvilke tidspunkter utbetaling skal skje.</article></article><article class="legalArticle" data-lovdata-URL="LTI/lov/2009-12-18-131/§40" data-name="§40" id="kapittel-4-paragraf-24"><h3 class="legalArticleHeader"><span class="legalArticleValue">§ 40</span>. <span class="legalArticleTitle">Trekk i framtidige utbetalinger m.m.</span></h3><article class="legalP" id="kapittel-4-paragraf-24-ledd-1">Dersom en person har fått utbetalt høyere kvalifiseringsstønad enn det vedkommende har krav på, kan det overskytende trekkes i framtidig stønad.</article><article class="legalP" id="kapittel-4-paragraf-24-ledd-2">Dersom det er gitt uriktige opplysninger gjelder § 23 tilsvarende for kvalifiseringsstønad.</article></article></section><section class="section" data-name="kap5" id="kapittel-5" data-lovdata-URL="LTI/lov/2009-12-18-131/KAPITTEL_5"><h2>Kapittel 5 Saksbehandlingen</h2><article class="legalArticle" data-lovdata-URL="LTI/lov/2009-12-18-131/§41" data-name="§41" id="kapittel-5-paragraf-1"><h3 class="legalArticleHeader"><span class="legalArticleValue">§ 41</span>. <span class="legalArticleTitle">Anvendelse av forvaltningsloven</span></h3><article class="legalP" id="kapittel-5-paragraf-1-ledd-1">Forvaltningsloven gjelder med de særregler som er fastsatt i loven her.</article><article class="legalP" id="kapittel-5-paragraf-1-ledd-2">Avgjørelser om tildeling av sosiale tjenester skal regnes som enkeltvedtak.</article></article><article class="legalArticle" data-lovdata-URL="LTI/lov/2009-12-18-131/§42" data-name="§42" id="kapittel-5-paragraf-2"><h3 class="legalArticleHeader"><span class="legalArticleValue">§ 42</span>. <span class="legalArticleTitle">Plikt til å rådføre seg med tjenestemottaker</span></h3><article class="legalP" id="kapittel-5-paragraf-2-ledd-1">Tjenestetilbudet skal så langt som mulig utformes i samarbeid med tjenestemottaker. Det skal legges stor vekt på hva vedkommende mener.</article></article><article class="legalArticle" data-lovdata-URL="LTI/lov/2009-12-18-131/§43" data-name="§43" id="kapittel-5-paragraf-3"><h3 class="legalArticleHeader"><span class="legalArticleValue">§ 43</span>. <span class="legalArticleTitle">Innhenting av opplysninger</span></h3><article class="legalP" id="kapittel-5-paragraf-3-ledd-1">Opplysninger skal så langt som mulig innhentes i samarbeid med tjenestemottaker eller slik at vedkommende har kjennskap til innhentingen.</article><article class="legalP" id="kapittel-5-paragraf-3-ledd-2">I saker som gjelder tjenester etter denne loven, kan kommunen kreve opplysninger fra andre offentlige organer. Like med offentlige organer regnes organisasjoner og private som utfører oppgaver for stat, fylkeskommune eller kommune. Har tjenestemottaker ikke samtykket i at opplysningene blir innhentet, skal spørsmålet om opplysningene kan gis uten hinder av taushetsplikt, avgjøres etter de taushetsbestemmelser som gjelder for avgiverorganet.</article></article><article class="legalArticle" data-lovdata-URL="LTI/lov/2009-12-18-131/§44" data-name="§44" id="kapittel-5-paragraf-4"><h3 class="legalArticleHeader"><span class="legalArticleValue">§ 44</span>. <span class="legalArticleTitle">Taushetsplikt</span></h3><article class="legalP" id="kapittel-5-paragraf-4-ledd-1">Enhver som utfører tjeneste eller arbeid for kommunen etter denne loven, har taushetsplikt etter forvaltningsloven §§ 13 til 13 e. Overtredelse straffes etter straffeloven § 121.</article><article class="legalP" id="kapittel-5-paragraf-4-ledd-2">Taushetsplikten gjelder også fødested, fødselsdato, personnummer, statsborgerforhold, sivilstand, yrke, bopel og arbeidssted. Opplysning om en tjenestemottakers oppholdssted kan likevel gis når det er klart at det ikke vil skade tilliten til kommunen.</article><article class="legalP" id="kapittel-5-paragraf-4-ledd-3">Opplysninger til andre forvaltningsorganer, jf. forvaltningsloven § 13 b nr. 5 og 6, kan bare gis når dette er nødvendig for å fremme kommunen i arbeids- og velferdsforvaltningens oppgaver, eller for å forebygge vesentlig fare for liv eller alvorlig skade for noens helse.</article><article class="legalP" id="kapittel-5-paragraf-4-ledd-4">Dersom et barns interesser tilsier det, kan fylkesmannen eller departementet bestemme at opplysninger skal være undergitt taushetsplikt, selv om foreldrene har samtykket i at de gjøres kjent.</article></article><article class="legalArticle" data-lovdata-URL="LTI/lov/2009-12-18-131/§45" data-name="§45" id="kapittel-5-paragraf-5"><h3 class="legalArticleHeader"><span class="legalArticleValue">§ 45</span>. <span class="legalArticleTitle">Opplysningsplikt til barnevernstjenesten</span></h3><article class="legalP" id="kapittel-5-paragraf-5-ledd-1">Personell som arbeider innenfor rammen av denne loven skal i sitt arbeid være oppmerksom på forhold som kan føre til tiltak fra barnevernstjenestens side.</article><article class="legalP" id="kapittel-5-paragraf-5-ledd-2">Uten hinder av taushetsplikt skal personellet av eget tiltak gi opplysninger til barnevernstjenesten, når det er grunn til å tro at et barn blir mishandlet i hjemmet eller det foreligger andre former for alvorlig omsorgssvikt, jf. lov om barneverntjenester §§ 4-10 til 4-12, eller når et barn har vist vedvarende alvorlige adferdsvansker, jf. samme lov § 4-24. Organene som er ansvarlige for gjennomføringen av lov om barneverntjenester, kan også pålegge personellet å gi slike opplysninger.</article></article><article class="legalArticle" data-lovdata-URL="LTI/lov/2009-12-18-131/§46" data-name="§46" id="kapittel-5-paragraf-6"><h3 class="legalArticleHeader"><span class="legalArticleValue">§ 46</span>. <span class="legalArticleTitle">Folkevalgt organs sammensetning i enkeltsaker</span></h3><article class="legalP" id="kapittel-5-paragraf-6-ledd-1">Dersom et folkevalgt organ etter kommunestyrets beslutning skal behandle saker vedrørende enkeltpersoner etter denne lov, skal organet ha tre til fem medlemmer.</article></article><article class="legalArticle" data-lovdata-URL="LTI/lov/2009-12-18-131/§47" data-name="§47" id="kapittel-5-paragraf-7"><h3 class="legalArticleHeader"><span class="legalArticleValue">§ 47</span>. <span class="legalArticleTitle">Klage over kommunens vedtak</span></h3><article class="legalP" id="kapittel-5-paragraf-7-ledd-1">Enkeltvedtak som kommunen har truffet etter denne loven, kan påklages til fylkesmannen.</article></article><article class="legalArticle" data-lovdata-URL="LTI/lov/2009-12-18-131/§48" data-name="§48" id="kapittel-5-paragraf-8"><h3 class="legalArticleHeader"><span class="legalArticleValue">§ 48</span>. <span class="legalArticleTitle">Fylkesmannens kompetanse i klagesaker</span></h3><article class="legalP" id="kapittel-5-paragraf-8-ledd-1">Fylkesmannen kan prøve alle sider av vedtaket. Når det gjelder prøvingen av det frie skjønn, kan fylkesmannen likevel bare endre vedtaket når skjønnet er åpenbart urimelig.</article><article class="legalP" id="kapittel-5-paragraf-8-ledd-2">Dersom et vedtak som gir klageren medhold, ikke kan settes i verk straks, kan fylkesmannen bestemme at det straks skal settes i verk midlertidige tiltak som skal dekke et øyeblikkelig behov.</article></article><article class="legalArticle" data-lovdata-URL="LTI/lov/2009-12-18-131/§49" data-name="§49" id="kapittel-5-paragraf-9"><h3 class="legalArticleHeader"><span class="legalArticleValue">§ 49</span>. <span class="legalArticleTitle">Avgjørelse av tvister</span></h3><article class="legalP" id="kapittel-5-paragraf-9-ledd-1">Oppstår det tvist mellom kommuner om ansvar etter § 3, kan kommunene kreve at fylkesmannen avgjør tvisten. Departementet kan gi nærmere regler om behandlingsmåten.</article></article></section><section class="section" data-name="kap6" id="kapittel-6" data-lovdata-URL="LTI/lov/2009-12-18-131/KAPITTEL_6"><h2>Kapittel 6 Ikrafttredelse, overgangsbestemmelser og endringer i andre lover</h2><article class="legalArticle" data-lovdata-URL="LTI/lov/2009-12-18-131/§50" data-name="§50" id="kapittel-6-paragraf-1"><h3 class="legalArticleHeader"><span class="legalArticleValue">§ 50</span>. <span class="legalArticleTitle">Lovens ikrafttredelse</span></h3><article class="legalP" id="kapittel-6-paragraf-1-ledd-1">Loven trer i kraft fra den tid Kongen bestemmer.</article><article class="legalP" id="kapittel-6-paragraf-1-ledd-2">Lovens bestemmelser om kvalifiseringsprogram og kvalifiseringsstønad gjelder for den enkelte kommunen fra det tidspunktet det er inngått avtale mellom Arbeids- og velferdsetaten og kommunen etter arbeids- og velferdsforvaltningsloven §§ 13 og 14, og felles lokalt kontor er etablert. Fra 1. januar 2010 gjelder bestemmelsene for alle landets kommuner.</article></article><article class="legalArticle" data-lovdata-URL="LTI/lov/2009-12-18-131/§51" data-name="§51" id="kapittel-6-paragraf-2"><h3 class="legalArticleHeader"><span class="legalArticleValue">§ 51</span>. <span class="legalArticleTitle">Overgangsbestemmelser</span></h3><article class="legalP" id="kapittel-6-paragraf-2-ledd-1">Kongen kan gi forskrifter om lovens anvendelse for vedtak som er truffet etter lover som blir opphevet ved denne loven, og om saker som er under behandling etter disse lovene.</article></article><article class="legalArticle" data-lovdata-URL="LTI/lov/2009-12-18-131/§52" data-name="§52" id="kapittel-6-paragraf-3"><h3 class="legalArticleHeader"><span class="legalArticleValue">§ 52</span>. <span class="legalArticleTitle">Endringer i andre lover</span></h3><article class="legalP" id="kapittel-6-paragraf-3-ledd-1">Med virkning fra lovens ikrafttredelse gjøres følgende endringer i andre lover:</article> <article class="defaultP" margin-top="true">1. I lov 13. desember 1991 nr. 81 om sosiale tjenester m.v. oppheves § 4-5, kapittel 5 og kapittel 5A.</article> <article class="defaultP" margin-top="true">2. I lov 16. juni 2006 nr. 20 om arbeids- og velferdsforvaltningen gjøres følgende endringer:</article> <article class="defaultP" margin-top="true">§ 1 første punktum skal lyde:</article><article class="legalP" id="kapittel-6-paragraf-3-ledd-2">Formålet med loven er å legge til rette for en effektiv arbeids- og velferdsforvaltning, tilpasset den enkeltes og arbeidslivets behov og basert på en helhetlig og samordnet anvendelse av arbeidsmarkedsloven, folketrygdloven, lov 18. desember 2009 nr. 131 om sosiale tjenester i arbeids- og velferdsforvaltningen og andre lover som forvaltes av arbeids- og velferdsforvaltningen.</article> <article class="defaultP" margin-top="true">§ 13 andre ledd første punktum skal lyde:</article><article class="legalP" id="kapittel-6-paragraf-3-ledd-3">Kontoret skal ivareta oppgaver for etaten og kommunens oppgaver etter lov 18. desember 2009 nr. 131 om sosiale tjenester i arbeids- og velferdsforvaltningen.</article> <article class="defaultP" margin-top="true">§ 16 første ledd skal lyde:</article><article class="legalP" id="kapittel-6-paragraf-3-ledd-4">Taushetsplikt etter denne loven eller etter lov 18. desember 2009 nr. 131 om sosiale tjenester i arbeids- og velferdsforvaltningen er ikke til hinder for at opplysninger er tilgjengelig for andre ansatte innen kontoret i den utstrekning som trengs for en hensiktsmessig arbeids- og arkivordning, blant annet til bruk ved veiledning i andre saker.</article> <article class="defaultP" margin-top="true">3. I lov 2. juli 1999 nr. 62<sup class="footnotereference" data-footnotereferencevalue="1" data-unique-footnote-counter="1">1</sup> om pasientrettigheter skal § 8-2 første ledd lyde:</article><article class="legalP" id="kapittel-6-paragraf-3-ledd-5">Staten skal sørge for at det er et pasient- og brukerombud i hvert fylke. Pasient- og brukerombudets arbeidsområde omfatter statlige spesialisthelsetjenester og kommunale helse- og sosialtjenester. Med kommunale helse- og sosialtjenester menes i dette kapittelet helsetjenester etter lov 19. november 1982 nr. 66 om helsetjenesten i kommunene, med unntak av lovens kapittel 4a, og sosialtjenester etter lov 13. desember 1991 nr. 81 om sosiale tjenester m.v.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Skal vel være lov 2 juli 1999 nr. 63.</article></footer> <article class="defaultP" margin-top="true">4. I lov 13. juni 1980 nr. 24 om ligningsforvaltning skal § 6-2 nr. 1 bokstav b lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-6-paragraf-3-ledd-5-punkt-1"><article class="legalP" id="kapittel-6-paragraf-3-ledd-5-punkt-1-ledd-1">pensjon, introduksjonsstønad etter introduksjonsloven, kvalifiseringsstønad etter lov 18. desember 2009 nr. 131 om sosiale tjenester i arbeids- og velferdsforvaltningen, føderåd i jord- og skogbruk, livrente som ledd i pensjonsordning i arbeidsforhold, engangs- og avløsningsbeløp for slike ytelser, underholdsbidrag, fødselspenger, omsorgspenger ved adopsjon, dagpenger under arbeidsløshet, sykepenger o.l. ytelser som skal regnes som skattepliktig inntekt for mottakeren,</article></article></li></ul></article> <article class="defaultP" margin-top="true">5. I lov 28. februar 1997 nr. 19 om folketrygd gjøres følgende endringer:</article> <article class="defaultP" margin-top="true">§ 4-6 første ledd annet punktum femte strekpunkt skal lyde:</article><article class="legalP" id="kapittel-6-paragraf-3-ledd-6">ulønnet arbeid som pålegges etter lov 18. desember 2009 nr. 131 om sosiale tjenester i arbeids- og velferdsforvaltningen,</article> <article class="defaultP" margin-top="true">§ 14-13 første ledd bokstav g skal lyde:<ul class="defaultList"><li data-li-identifier="g)" data-name="g)"><article class="listArticle" id="kapittel-6-paragraf-3-ledd-6-punkt-1"><article class="legalP" id="kapittel-6-paragraf-3-ledd-6-punkt-1-ledd-1">deltar på heltid i kvalifiseringsprogram etter lov 18. desember 2009 nr. 131 om sosiale tjenester i arbeids- og velferdsforvaltningen,</article></article></li></ul></article> <article class="defaultP" margin-top="true">§ 13-11 andre ledd skal lyde:</article><article class="legalP" id="kapittel-6-paragraf-3-ledd-7">Medlemmer som er pålagt å utføre arbeidsoppgaver etter lov 18. desember 2009 nr. 131 om sosiale tjenester i arbeids- og velferdsforvaltningen § 20, er yrkesskadedekket under slikt arbeid.</article> <article class="defaultP" margin-top="true">§ 22-6 første ledd første punktum skal lyde:</article><article class="legalP" id="kapittel-6-paragraf-3-ledd-8">Dersom en person ikke er i stand til å disponere ytelsen selv på grunn av sinnslidelse, psykisk utviklingshemning, alvorlig mental svekkelse, hjerneskade, eller misbruk av berusende eller bedøvende midler, kan ytelsen utbetales til en annen person eller til et Nav-kontor.</article> <article class="defaultP" margin-top="true">§ 23-2 femte ledd annet punktum skal lyde:</article><article class="legalP" id="kapittel-6-paragraf-3-ledd-9">Det skal heller ikke betales arbeidsgiveravgift av introduksjonsstønad etter introduksjonsloven eller kvalifiseringsstønad etter lov 18. desember 2009 nr. 131 om sosiale tjenester i arbeids- og velferdsforvaltningen.</article> <article class="defaultP" margin-top="true">§ 23-3 andre ledd nr. 2 bokstav f skal lyde:<ul class="defaultList"><li data-li-identifier="f)" data-name="f)"><article class="listArticle" id="kapittel-6-paragraf-3-ledd-9-punkt-1"><article class="legalP" id="kapittel-6-paragraf-3-ledd-9-punkt-1-ledd-1">kvalifiseringsstønad etter lov 18. desember 2009 nr. 131 om sosiale tjenester i arbeids- og velferdsforvaltningen.</article></article></li></ul></article></article></section></main></body></html>