<!DOCTYPE html><html lang="no"><head><title>Forskrift om unntak fra pålegg om elektronisk kommunikasjon ved innsending av erklæringer og uttalelser til Arbeids- og velferdsetaten (NAV)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-12-07-1480</dd><dt class="dokid">DokumentID</dt><dd class="dokid">LTI/forskrift/2009-12-07-1480</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 13 s 2048</dd><dt class="dateInForce">I kraft fra</dt><dd class="dateInForce">2010-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2009-10-02-1285/§5</li><li>lov/1997-02-28-19/§21-4</li></ul></dd><dt class="dateOfPublication">Kunngjort</dt><dd class="dateOfPublication">2009-12-11 15:10</dd><dt class="journalNumber">Journalnummer</dt><dd class="journalNumber">2009-1147</dd><dt class="titleShort">Korttittel</dt><dd class="titleShort">Forskrift om elektronisk kommunikasjon til NAV</dd><dt class="title">Tittel</dt><dd class="title">Forskrift om unntak fra pålegg om elektronisk kommunikasjon ved innsending av erklæringer og uttalelser til Arbeids- og velferdsetaten (NAV)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og velferdsdirektoratet 7. desember 2009 med hjemmel i forskrift 2. oktober 2009 nr. 1285 om elektronisk kommunikasjon ved innsending av erklæringer og uttalelser til Arbeids- og velferdsetaten § 5.</dd><dt class="refid">RefID</dt><dd class="refid">forskrift/2009-12-07-1480</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om unntak fra pålegg om elektronisk kommunikasjon ved innsending av erklæringer og uttalelser til Arbeids- og velferdsetaten (NAV)<ul class="tocSubUl"><li>§ 1. Unntak uten søknad</li><li>§ 2. Innsending på annen måte enn over linje</li><li>§ 3. Unntak etter søknad</li><li>§ 4. Endringer i legens praksis</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2009-12-07-1480" id="dokument"><h1>Forskrift om unntak fra pålegg om elektronisk kommunikasjon ved innsending av erklæringer og uttalelser til Arbeids- og velferdsetaten (NAV)</h1><article class="legalArticle" data-lovdata-URL="LTI/forskrift/2009-12-07-1480/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Unntak uten søknad</span></h2><article class="legalP" id="paragraf-1-ledd-1">Det gis uten søknad unntak fra pålegg om at leger skal sende inn sykmelding og «Legeerklæring ved arbeidsuførhet» elektronisk over linje til Arbeids- og velferdsetaten i følgende tilfeller:<ul class="defaultList"><li data-li-identifier="1." data-name="1."><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">Hvor det ikke foreligger hensiktsmessige tekniske ordninger for levering av tjenesten fra flere aktuelle leverandører over linje eller internett.</article></article></li><li data-li-identifier="2." data-name="2."><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">For lege som omfattes av overgangsforskriften, forskrift 18. juni 1998 nr. 590 om rett til trygderefusjon for leger, spesialister i klinisk psykologi og fysioterapeuter.</article></article></li><li data-li-identifier="3." data-name="3."><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">For lege som leverer gjennomsnittlig under 100 enkeltregninger per måned og/eller fremsetter refusjonskrav som samlet ikke overstiger kr 20 000 gjennomsnittlig per måned.</article></article></li><li data-li-identifier="4." data-name="4."><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">For lege uten direkteoppgjørsavtale som fremsetter krav på bakgrunn av øyeblikkelig hjelp.</article></article></li><li data-li-identifier="5." data-name="5."><article class="listArticle" id="paragraf-1-ledd-1-punkt-5"><article class="legalP" id="paragraf-1-ledd-1-punkt-5-ledd-1">For lege som er født før 1. januar 1947, og som ikke allerede er tilknyttet elektronisk linje.</article></article></li><li data-li-identifier="6." data-name="6."><article class="listArticle" id="paragraf-1-ledd-1-punkt-6"><article class="legalP" id="paragraf-1-ledd-1-punkt-6-ledd-1">Hvor legen arbeider over normaltariffen uten ansvar for tekniske løsninger, for eksempel kommunal legevakt uten elektronisk pasientjournal (EPJ).</article></article></li><li data-li-identifier="7." data-name="7."><article class="listArticle" id="paragraf-1-ledd-1-punkt-7"><article class="legalP" id="paragraf-1-ledd-1-punkt-7-ledd-1">For turnusleger i de tilfeller kommunen ikke har tilrettelagt for elektronisk innsending.</article></article></li><li data-li-identifier="8." data-name="8."><article class="listArticle" id="paragraf-1-ledd-1-punkt-8"><article class="legalP" id="paragraf-1-ledd-1-punkt-8-ledd-1">For vikarer i vikariat som er kortere enn 3 måneder. Der samme lege har flere etterfølgende vikariater ved samme arbeidssted, må disse samlet ikke overstige 3 måneder.</article></article></li></ul></article><article class="legalP" id="paragraf-1-ledd-2">Øvrige grupper leger som kan sykmelde men som ikke har avtale om direkte oppgjør unntas også fra plikten til å sende sykemelding og «Legeerklæring ved arbeidsuførhet» elektronisk over linje til Arbeids- og velferdsetaten.</article></article><article class="legalArticle" data-lovdata-URL="LTI/forskrift/2009-12-07-1480/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Innsending på annen måte enn over linje</span></h2><article class="legalP" id="paragraf-2-ledd-1">Lege som er fritatt fra plikten til elektronisk innsending av sykmeldinger og «Legeerklæring ved arbeidsuførhet» må sende blankettene på papir til Arbeids- og velferdsetaten. Retten til å levere sykmeldinger og «Legeerklæring ved arbeidsuførhet» på papirblankett kan ikke opphøre uten rimelig varsel.</article></article><article class="legalArticle" data-lovdata-URL="LTI/forskrift/2009-12-07-1480/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak etter søknad</span></h2><article class="legalP" id="paragraf-3-ledd-1">Helseøkonomiforvaltningen (HELFO) skal på forespørsel veilede om hvorvidt legen faller inn under unntaksbestemmelsene. Dersom legen er i tvil om han/hun omfattes av unntakene i § 1 kan søknad om unntak fremsettes skriftlig til Helseøkonomiforvaltningen (HELFO) ved aktuelt regionskontor.</article></article><article class="legalArticle" data-lovdata-URL="LTI/forskrift/2009-12-07-1480/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Endringer i legens praksis</span></h2><article class="legalP" id="paragraf-4-ledd-1">I de tilfeller hvor legens praksis endres slik at vedkommende likevel omfattes av kravet til elektronisk innsending over linje, eller der legen går over til EPJ og derved er forpliktet til å innlevere elektronisk, skal legen på eget initiativ innrette seg etter pålegget. Helseøkonomiforvaltningen (HELFO) vil i slike tilfeller gi en rimelig frist til at legen skal kunne tilpasse seg dette.</article></article><article class="legalArticle" data-lovdata-URL="LTI/forskrift/2009-12-07-1480/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Forskriften trer i kraft fra 1. januar 2010.</article></article></main></body></html>