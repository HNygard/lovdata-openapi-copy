<!DOCTYPE html><html lang="no"><head><title>Lov om endringer i husleieloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2009-01-16-6</dd><dt class="dokid">DokumentID</dt><dd class="dokid">LTI/lov/2009-01-16-6</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 1 s 27</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1999-03-26-17</li></ul></dd><dt class="dateOfPublication">Kunngjort</dt><dd class="dateOfPublication">2009-01-16 14:30</dd><dt class="journalNumber">Journalnummer</dt><dd class="journalNumber">2008-1130</dd><dt class="titleShort">Korttittel</dt><dd class="titleShort">Endringslov til husleieloven</dd><dt class="title">Tittel</dt><dd class="title">Lov om endringer i husleieloven</dd><dt class="miscInformation">Annet om dokumentet</dt><dd class="miscInformation">Ot.prp.nr.74 (2007–2008), Innst.O.nr.27 (2008–2009) og Besl.O.nr.47 (2008–2009). Odels- og lagtingsvedtak hhv. 15. og 18. desember 2008. Fremmet av Kommunal- og regionaldepartementet.</dd><dt class="refid">RefID</dt><dd class="refid">lov/2009-01-16-6</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i husleieloven<ul class="tocSubUl"><li>I<ul class="tocSubUl"><li>§ 3-3. Oppgjørsmåte</li><li>§ 3-4. Betaling for elektrisitet og brensel mv.</li><li>§ 7-7. Framleierens stilling ved opphør av hovedleieavtalen</li><li>§ 11-1. Boliger til vanskeligstilte på boligmarkedet</li><li>§ 11-2. Elev- og studentboliger</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2009-01-16-6" id="dokument"><h1>Lov om endringer i husleieloven</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 26. mars 1999 nr. 17 om husleieavtaler (husleieloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2009-01-16-6/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 26. mars 1999 nr. 17 om husleieavtaler (husleieloven) gjøres følgende endringer:</article> <article class="defaultP" margin-top="true">§ 2-13 femte ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">forsinkelsen, mangelen eller tapet skyldes feil eller forsømmelse på utleierens side, eller</article></article></li></ul></article> <article class="defaultP" margin-top="true">§ 3-1 første ledd nytt tredje punktum skal lyde:</article><article class="legalP" id="kapittel-1-ledd-2">Det samme gjelder utleierens utgifter til vann og avløp når disse utgiftene skal betales etter målt forbruk.</article> <article class="defaultP" margin-top="true">§ 3-3 skal lyde:</article><article class="futureLegalArticle" data-name="§3-3" id="kapittel-1-foreslåttparagraf-1"><span class="futureLegalArticleHeader">§ 3-3. <span class="legalArticleTitle">Oppgjørsmåte</span></span><article class="legalP" id="kapittel-1-foreslåttparagraf-1-ledd-1">Utleieren kan gi anvisning om overføringsmåten av leien dersom dette ikke medfører merutgifter eller vesentlig ulempe for leieren. Leieren har likevel alltid rett til å betale leie gjennom finansinstitusjon som har rett til å tilby slik tjeneste i Norge. Leieren plikter ikke å overføre leie til utlandet.</article><article class="legalP" id="kapittel-1-foreslåttparagraf-1-ledd-2">Betaler leieren gjennom finansinstitusjon, skal betaling i forhold til forfallsreglene anses for skjedd når<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">beløpet er mottatt av finansinstitusjon i Norge, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">et betalingsoppdrag er mottatt av finansinstitusjon i Norge, forutsatt at det er dekning for oppdraget.</article></article></li></ul></article></article> <article class="defaultP" margin-top="true">Overskriften i § 3-4 skal lyde:</article><article class="futureLegalArticle" data-name="§3-4" id="kapittel-1-foreslåttparagraf-2"><span class="futureLegalArticleHeader">§ 3-4. <span class="legalArticleTitle">Betaling for elektrisitet og brensel mv.</span></span></article> <article class="defaultP" margin-top="true">§ 3-4 første ledd nytt annet punktum skal lyde:</article><article class="legalP" id="kapittel-1-ledd-3">Det samme gjelder hvis leieren skal bidra særskilt til utleierens utgifter ved forbruk av vann og avløp i eiendommen.</article> <article class="defaultP" margin-top="true">§ 3-4 annet ledd annet og tredje punktum skal lyde:</article><article class="legalP" id="kapittel-1-ledd-4">Det samme flertall av leierne kan kreve at det blir installert apparat for måling av den enkeltes forbruk av vann og avløp. Utleieren kan i så fall over et tidsrom på ett år utlikne omkostningene ved slike installasjoner på samtlige leiere i eiendommen.</article> <article class="defaultP" margin-top="true">§ 3-5 annet til åttende ledd skal lyde:</article><article class="legalP" id="kapittel-1-ledd-5">Det deponerte beløp skal settes på særskilt konto i leierens navn med vanlige rentevilkår i finansinstitusjon som har rett til å tilby slik tjeneste i Norge.</article><article class="legalP" id="kapittel-1-ledd-6">Så lenge leieforholdet varer, kan ingen av partene disponere over beløpet på egen hånd. Leieren kan likevel kreve opptjente renter utbetalt fra finansinstitusjonen.</article><article class="legalP" id="kapittel-1-ledd-7">Etter leieforholdets opphør skal finansinstitusjonen etter krav fra utleieren med frigjørende virkning utbetale skyldig leie fra kontoen dersom:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">partene skriftlig har avtalt at leien skal godskrives annen konto i den samme finansinstitusjonen,</article></article></li><li data-li-identifier="b)" data-name="b)"><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">utleieren har dokumentert skyldig leie, og</article></article></li><li data-li-identifier="c)" data-name="c)"><article class="listArticle" id="kapittel-1-ledd-7-punkt-3"><article class="legalP" id="kapittel-1-ledd-7-punkt-3-ledd-1">leieren ikke dokumenterer å ha reist søksmål innen fem uker etter at varselet etter femte ledd er sendt.</article></article></li></ul></article><article class="legalP" id="kapittel-1-ledd-8">Krever utleieren utbetaling etter fjerde ledd, skal finansinstitusjonen varsle leieren om kravet og opplyse om at beløpet vil bli utbetalt til utleieren hvis leieren ikke innen fem uker etter at varselet er sendt, dokumenterer å ha reist søksmål. Varselet skal sendes til leierens oppgitte adresse og til en eventuell oppgitt elektronisk postadresse.</article><article class="legalP" id="kapittel-1-ledd-9">Hver av partene kan kreve utbetaling av det deponerte beløpet i samsvar med den annen parts skriftlige samtykke, rettskraftig dom eller annen avgjørelse som har virkning som rettskraftig dom. Krever leieren utbetaling av depositum ut over opptjente renter, skal finansinstitusjonen varsle utleieren skriftlig om kravet og opplyse om at beløpet vil bli utbetalt til leieren hvis utleieren ikke innen fem uker etter at varselet ble sendt, fremmer krav etter bestemmelsene i fjerde ledd eller dokumenterer å ha reist søksmål. Mottar ikke finansinstitusjonen slikt krav eller dokumentasjon innen fristen, og leieren ikke har trukket kravet tilbake, skal finansinstitusjonen med frigjørende virkning utbetale beløpet til leieren.</article><article class="legalP" id="kapittel-1-ledd-10">Utleieren dekker kostnadene med å opprette depositumskonto. Utleieren kan anvise i hvilken finansinstitusjon depositumskontoen skal opprettes så sant dette ikke er til vesentlig ulempe for leieren. Leieren plikter ikke å opprette depositumskonto i utlandet.</article><article class="legalP" id="kapittel-1-ledd-11">Departementet kan i forskrift gjøre unntak fra bestemmelsene i paragrafen her.</article> <article class="defaultP" margin-top="true">§ 3-8 første ledd tredje og fjerde punktum skal lyde:</article><article class="legalP" id="kapittel-1-ledd-12">Leieren skal gi utleieren melding om begrunnelsen for deponeringen og gi utleieren fjorten dagers frist til å medvirke til deponeringen. Fristen regnes fra meldingen er sendt.</article> <article class="defaultP" margin-top="true">§ 3-8 nytt tredje ledd skal lyde:</article><article class="legalP" id="kapittel-1-ledd-13">Er utleierens manglende medvirkning eneste grunn til at deponering etter annet ledd ikke kan skje, kan avtalen ikke sies opp eller heves på grunn av manglende leiebetaling hvis leieren setter beløpet inn på egen konto atskilt fra leierens øvrige midler. Hvis utleieren på et senere tidspunkt vil medvirke til deponering etter annet ledd, plikter leieren innen rimelig tid å overføre beløpet til konto som nevnt i annet ledd.</article> <article class="defaultP" margin-top="true">§ 4-5 første ledd første punktum skal lyde:</article><article class="legalP" id="kapittel-1-ledd-14">Bestemmelsen i § 4-2 gjelder ikke for særskilt betaling av en forholdsmessig andel av utgiftene ved forbruk av elektrisitet, brensel, vann eller avløp i eiendommen, jf. § 3-4.</article> <article class="defaultP" margin-top="true">§ 5-3 annet ledd annet og tredje punktum skal lyde:</article><article class="legalP" id="kapittel-1-ledd-15">Leieren plikter også å foreta nødvendig funksjonskontroll, rengjøring, batteriskift, testing og lignende av røykvarsler og brannslukkingsutstyr. Må gjenstander som tilhører utleieren skiftes ut, påhviler dette utleieren hvis annet ikke er avtalt.</article> <article class="defaultP" margin-top="true">§ 7-1 tredje punktum skal lyde:</article><article class="legalP" id="kapittel-1-ledd-16">Godkjenning kan bare nektes dersom vedkommende persons forhold gir saklig grunn til det eller husrommet klart blir overbefolket.</article> <article class="defaultP" margin-top="true">§ 7-3 annet punktum skal lyde:</article><article class="legalP" id="kapittel-1-ledd-17">Godkjenning kan bare nektes dersom framleierens forhold gir saklig grunn til det eller husrommet klart blir overbefolket.</article> <article class="defaultP" margin-top="true">§ 7-4 annet punktum skal lyde:</article><article class="legalP" id="kapittel-1-ledd-18">Godkjenning kan bare nektes dersom framleierens forhold gir saklig grunn til det eller husrommet klart blir overbefolket.</article> <article class="defaultP" margin-top="true">§ 7-5 annet punktum skal lyde:</article><article class="legalP" id="kapittel-1-ledd-19">Blir godkjenning nektet uten at framleierens forhold gir saklig grunn til det eller husrommet klart blir overbefolket, kan leieren si opp med varsel som nevnt i § 9-6.</article> <article class="defaultP" margin-top="true">Overskriften i § 7-7 skal lyde:</article><article class="futureLegalArticle" data-name="§7-7" id="kapittel-1-foreslåttparagraf-3"><span class="futureLegalArticleHeader">§ 7-7. <span class="legalArticleTitle">Framleierens stilling ved opphør av hovedleieavtalen</span></span></article> <article class="defaultP" margin-top="true">§ 9-2 første og annet ledd skal lyde:</article><article class="legalP" id="kapittel-1-ledd-20">En leieavtale som er inngått for bestemt tid, opphører uten oppsigelse ved utløpet av den avtalte leietid. Ved utleie av bolig må utleieren skriftlig opplyse at leieavtalen ikke kan sies opp i den avtalte leietid.</article><article class="legalP" id="kapittel-1-ledd-21">En tidsbestemt leieavtale kan sies opp i leietiden i samsvar med bestemmelsene i §§ 9-4 til 9-8, dersom det er avtalt, eller dersom utleieren har forsømt sin opplysningsplikt etter første ledd annet punktum.</article> <article class="defaultP" margin-top="true">§ 11-1 skal lyde:</article><article class="futureLegalArticle" data-name="§11-1" id="kapittel-1-foreslåttparagraf-4"><span class="futureLegalArticleHeader">§ 11-1. <span class="legalArticleTitle">Boliger til vanskeligstilte på boligmarkedet</span></span><article class="legalP" id="kapittel-1-foreslåttparagraf-4-ledd-1">Bestemmelsene i paragrafen her gjelder utleie av offentlig disponert bolig som skal brukes av vanskeligstilte på boligmarkedet. Bestemmelsene gjelder også utleie av annen bolig som er forbeholdt vanskeligstilte på boligmarkedet etter vedtak av organ for stat, fylkeskommune eller kommune. Med vanskeligstilte på boligmarkedet menes personer som trenger hjelp til å skaffe seg bolig på grunn av dårlig økonomi, nedsatt funksjonsevne, helsemessige eller sosiale problemer, dårlige kunnskaper om det norske boligmarkedet eller liknende forhold.</article><article class="legalP" id="kapittel-1-foreslåttparagraf-4-ledd-2">Bestemmelsene gjelder bare dersom leieren har fått opplyst skriftlig at avtalen gjelder bolig som skal brukes av vanskeligstilte på boligmarkedet, og hvilke unntak som er avtalt etter paragrafen her.</article><article class="legalP" id="kapittel-1-foreslåttparagraf-4-ledd-3">Det kan avtales at opptak av husstandsmedlem som nevnt i § 7-1 første punktum bare kan skje med utleierens godkjenning. Godkjenning kan i så fall bare nektes dersom forhold knyttet til boligens utforming eller formål tilsier det.</article><article class="legalP" id="kapittel-1-foreslåttparagraf-4-ledd-4">Det kan avtales at opptak av husstandsmedlem som nevnt i § 7-1 annet punktum og framleie av del av bolig som nevnt i § 7-3 bare kan skje med utleierens godkjenning. Godkjenning kan i så fall bare nektes dersom husrommet klart blir overbefolket, eller dersom det er nødvendig på grunn av forhold ved vedkommende person, eller forhold knyttet til boligens utforming eller formål.</article><article class="legalP" id="kapittel-1-foreslåttparagraf-4-ledd-5">Det kan avtales at framleie ved midlertidig fravær som nevnt i § 7-4 kan nektes dersom utleieren tilbyr seg å disponere boligen under leierens fravær, og leieren gis rett til å ta boligen i bruk igjen etter fraværet.</article><article class="legalP" id="kapittel-1-foreslåttparagraf-4-ledd-6">Dersom det foreligger særlige grunner, kan det inngås tidsbestemt leieavtale for kortere tid enn tre år uten hinder av § 9-3. Det er ikke adgang til å inngå mer enn én tidsbestemt avtale for samme bolig mellom de samme partene av kortere varighet enn det som følger av § 9-3. Dersom det foreligger tungtveiende grunner, kan det likevel inngås flere tidsbestemte leieavtaler av kortere varighet enn det som følger av § 9-3. En tidsbestemt leieavtale inngått i strid med bestemmelsene her, skal anses som tidsubestemt.</article><article class="legalP" id="kapittel-1-foreslåttparagraf-4-ledd-7">Uten hinder av bestemmelsene i § 3-7 kan det avtales at leier av bolig som nevnt i første ledd skal yte et lån til utleieren, dersom stat, fylkeskommune eller kommune er utleier.</article></article> <article class="defaultP" margin-top="true">§ 11-2 skal lyde:</article><article class="futureLegalArticle" data-name="§11-2" id="kapittel-1-foreslåttparagraf-5"><span class="futureLegalArticleHeader">§ 11-2. <span class="legalArticleTitle">Elev- og studentboliger</span></span><article class="legalP" id="kapittel-1-foreslåttparagraf-5-ledd-1">Bestemmelsene i paragrafen her gjelder utleie av bolig som etter vedtak av organ for stat, fylkeskommune eller kommune skal brukes av elever og studenter. Bestemmelsene gjelder bare dersom leieren har fått opplyst skriftlig at avtalen gjelder slik bolig, og at dette gir leieren færre rettigheter enn ved leie av annen bolig.</article><article class="legalP" id="kapittel-1-foreslåttparagraf-5-ledd-2">Det kan avtales at opptak av husstandsmedlem som nevnt i § 7-1 første punktum bare kan skje med utleierens godkjenning. Godkjenning kan i så fall bare nektes dersom forhold knyttet til boligens utforming eller formål tilsier det.</article><article class="legalP" id="kapittel-1-foreslåttparagraf-5-ledd-3">Det kan avtales at opptak av husstandsmedlem som nevnt i § 7-1 annet punktum og framleie av del av bolig som nevnt i § 7-3 bare kan skje med utleierens godkjenning. Godkjenning kan i så fall bare nektes dersom husrommet klart blir overbefolket, eller dersom det er nødvendig på grunn av forhold ved vedkommende person, eller knyttet til boligens utforming eller formål.</article><article class="legalP" id="kapittel-1-foreslåttparagraf-5-ledd-4">Framleie etter § 7-4 ved midlertidig fravær kan nektes dersom utleieren tilbyr seg å disponere boligen under leierens fravær, og leieren gis rett til å ta boligen i bruk igjen etter fraværet.</article><article class="legalP" id="kapittel-1-foreslåttparagraf-5-ledd-5">Uten hinder av bestemmelsene i kapittel 9 om opphør kan det avtales at leieavtalen skal falle bort uten oppsigelse ved endt semester, endt studieår eller endt utdannelse. Uten hinder av § 9-3 kan partene også inngå en tidsbestemt leieavtale for kortere tid enn tre år. Er leieavtalen ikke inngått for bestemt tid, har leieren før fraflytting alltid krav på varsel med frist som nevnt i § 9-6.</article><article class="legalP" id="kapittel-1-foreslåttparagraf-5-ledd-6">Uten hinder av § 3-5 tredje ledd kan det avtales at rentene av konto for depositum skal godskrives utleieren.</article><article class="legalP" id="kapittel-1-foreslåttparagraf-5-ledd-7">Uten hinder av § 3-2 første ledd annet punktum kan det avtales forskuddsbetaling for inntil tre måneder.</article></article> <article class="defaultP" margin-top="true">§ 12-2 annet til fjerde ledd skal lyde:</article><article class="legalP" id="kapittel-1-ledd-22">Takstnemnda skal bestå av tre medlemmer og oppnevnes av tingretten i den rettskrets hvor eiendommen ligger. For takstnemnda gjelder bestemmelsene i domstolsloven §§ 106 og 108 så langt de passer. Hver av partene kan sette fram krav om ny takstnemnd innen fjorten dager etter at takstnemndas skriftlige og begrunnede avgjørelse er mottatt. Tingretten skal ta kravet til følge hvis:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-22-punkt-1"><article class="legalP" id="kapittel-1-ledd-22-punkt-1-ledd-1">avgjørelsen bygger på uforsvarlig saksbehandling eller uriktig oppfatning av faktiske omstendigheter, og dette må antas å ha påvirket verdsettelsen i vesentlig grad, eller</article></article></li><li data-li-identifier="b)" data-name="b)"><article class="listArticle" id="kapittel-1-ledd-22-punkt-2"><article class="legalP" id="kapittel-1-ledd-22-punkt-2-ledd-1">verdsettelsen åpenbart er uriktig.</article></article></li></ul></article><article class="legalP" id="kapittel-1-ledd-23">Hver av partene kan bringe saken inn for tingretten ved stevning. Stevningen må være inngått til retten innen én måned etter at takstnemndas skriftlige og begrunnede avgjørelse er mottatt. På samme måte kan saken bringes inn for tingretten dersom takstnemndas avgjørelse ikke foreligger to måneder etter oppnevningen. En avgjørelse som ikke er brakt inn for retten innen fristen nevnt i annet punktum, har virkning som en rettskraftig dom. Retten kan gi oppfriskning for oversittelse av frist som nevnt i annet punktum.</article><article class="legalP" id="kapittel-1-ledd-24">Retten skal fastsette godtgjørelsen for medlemmene av takstnemnda. Retten kan bestemme at den som har krevd takst skal betale inn et beløp til sikkerhet for godtgjørelsen. Utleieren skal bære kostnadene dersom takstnemnda fastsetter et lavere beløp enn det utleieren har krevd i leie, eller høyere vederlag enn det utleieren har vært villig til å betale for påkostningene. Ellers skal leieren betale kostnadene. Rettens avgjørelse treffes ved kjennelse og skal begrunnes. Partene kan anke kjennelsen innen én måned.</article> <article class="defaultP" margin-top="true">§ 12-5 første punktum skal lyde:</article><article class="legalP" id="kapittel-1-ledd-25">Departementet kan i en eller flere kommuner opprette et partssammensatt utvalg til behandling av tvister etter loven her og etter lov 16. juni 1939 nr. 6 om husleie (Husleietvistutvalg).</article></section><section class="section" data-name="kapII" id="kapittel-2" data-lovdata-URL="LTI/lov/2009-01-16-6/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikrafttredelse og overgangsbestemmelser</i></article><ul class="defaultList"><li data-li-identifier="1." data-name="1."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Loven gjelder fra den tid Kongen bestemmer. Kongen kan sette i verk de enkelte bestemmelser til ulik tid.</article></article></li><li data-li-identifier="2." data-name="2."><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">Endringene i § 3-5 gjelder for depositumskontoer opprettet etter ikrafttredelse av disse endringene.</article></article></li><li data-li-identifier="3." data-name="3."><article class="listArticle" id="kapittel-2-punkt-3"><article class="legalP" id="kapittel-2-punkt-3-ledd-1">Endringen i § 9-2 gjelder for tidsbestemt avtale inngått etter ikrafttredelse av denne endringen.</article></article></li><li data-li-identifier="4." data-name="4."><article class="listArticle" id="kapittel-2-punkt-4"><article class="legalP" id="kapittel-2-punkt-4-ledd-1">Endringene i § 11-1 gjelder for avtaler som er inngått etter ikrafttredelse av disse endringene.</article></article></li><li data-li-identifier="5." data-name="5."><article class="listArticle" id="kapittel-2-punkt-5"><article class="legalP" id="kapittel-2-punkt-5-ledd-1">Endringene i § 12-2 gjelder for avgjørelser som er truffet av takstnemnda etter ikrafttredelse av disse endringene.</article></article></li></ul></section></main></body></html>