<!DOCTYPE html><html lang="no"><head><title>Forskrift om endring i forskrift om innsamling og behandling av helseopplysninger i System for vaksinasjonskontroll (SYSVAK-registerforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-10-02-1227</dd><dt class="dokid">DokumentID</dt><dd class="dokid">LTI/forskrift/2009-10-02-1227</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 11 s 1783</dd><dt class="dateInForce">I kraft fra</dt><dd class="dateInForce">2009-10-05</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-06-20-739</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2001-05-18-24/§8</li><li>lov/2001-05-18-24/§9</li><li>lov/1999-07-02-64/§37</li><li>lov/1994-08-05-55/§2-3</li><li>lov/1994-08-05-55/§3-8</li></ul></dd><dt class="dateOfPublication">Kunngjort</dt><dd class="dateOfPublication">2009-10-06 14:00</dd><dt class="journalNumber">Journalnummer</dt><dd class="journalNumber">2009-0921</dd><dt class="titleShort">Korttittel</dt><dd class="titleShort">Endr. i SYSVAK-registerforskriften</dd><dt class="title">Tittel</dt><dd class="title">Forskrift om endring i forskrift om innsamling og behandling av helseopplysninger i System for vaksinasjonskontroll (SYSVAK-registerforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 2. oktober 2009 med hjemmel i lov 18. mai 2001 nr. 24 om helseregistre og behandling av helseopplysninger (helseregisterloven) § 8 fjerde ledd jf. tredje ledd og § 9 annet ledd, lov 2. juli 1999 nr. 64 om helsepersonell m.v. (helsepersonelloven) § 37 og lov 5. august 1994 nr. 55 om vern mot smittsomme sykdommer § 2-3 fjerde ledd og § 3-8 femte ledd. Fremmet av Helse- og omsorgsdepartementet.</dd><dt class="refid">RefID</dt><dd class="refid">forskrift/2009-10-02-1227</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om innsamling og behandling av helseopplysninger i System for vaksinasjonskontroll (SYSVAK-registerforskriften)<ul class="tocSubUl"><li>I<ul class="tocSubUl"><li>§ 1-2. (Innholdet i SYSVAK-registeret)</li><li>§ 1-7. (Opplysninger om vaksinasjoner i SYSVAK-registeret)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2009-10-02-1227" id="dokument"><h1>Forskrift om endring i forskrift om innsamling og behandling av helseopplysninger i System for vaksinasjonskontroll (SYSVAK-registerforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2009-10-02-1227/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. juni 2003 nr. 739 om innsamling og behandling av helseopplysninger i System for vaksinasjonskontroll (SYSVAK-registerforskriften) gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om innsamling og behandling av helseopplysninger i Nasjonalt vaksinasjonsregister (SYSVAK-registerforskriften)</i></article> <article class="defaultP" margin-top="true">§ 1-2 skal lyde:</article><article class="futureLegalArticle" data-name="§1-2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-2</span>. <span class="legalArticleTitle">(Innholdet i SYSVAK-registeret)</span></span><article class="legalP" id="kapittel-1-foreslåttparagraf-1-ledd-1">SYSVAK-registeret inneholder personidentifiserbare opplysninger om vaksinasjoner av personer.</article><article class="legalP" id="kapittel-1-foreslåttparagraf-1-ledd-2">Følgende vaksinasjoner kan registreres uten samtykke:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">Vaksinasjoner som er omfattet av Barnevaksinasjonsprogrammet, jf. forskrift 2. oktober 2009 nr. 1229 om nasjonalt vaksinasjonsprogram § 4,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">Vaksinasjon mot pandemisk influensa, jf. forskrift 2. oktober 2009 nr. 1229 om nasjonalt vaksinasjonsprogram § 5 annet ledd.</article></article></li></ul></article><article class="legalP" id="kapittel-1-foreslåttparagraf-1-ledd-3">Vaksinasjon mot humant papillomavirus (HPV) utenfor Barnevaksinasjonsprogrammet kan registreres, dersom den vaksinerte ikke reserverer seg mot registrering.</article><article class="legalP" id="kapittel-1-foreslåttparagraf-1-ledd-4">Andre vaksinasjoner av personer kan registreres, dersom den vaksinerte samtykker til registrering.</article></article> <article class="defaultP" margin-top="true">§ 1-3 første ledd nr. 1 annet strekpunkt skal lyde:<ul class="defaultList"><li class="consolidationElement"><article class="listArticle" id="kapittel-1-foreslåttparagraf-1-ledd-4-punkt-1"><ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-4-punkt-1-punkt-1"><article class="legalP" id="kapittel-1-foreslåttparagraf-1-ledd-4-punkt-1-punkt-1-ledd-1">holde oversikt over eventuelle bivirkninger etter vaksinasjon eller mistanke om slike,</article></article></li></ul></article></li></ul></article> <article class="defaultP" margin-top="true">§ 1-7 skal lyde:</article><article class="futureLegalArticle" data-name="§1-7" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 1-7</span>. <span class="legalArticleTitle">(Opplysninger om vaksinasjoner i SYSVAK-registeret)</span></span><article class="legalP" id="kapittel-1-foreslåttparagraf-2-ledd-1">Vaksinasjonsregisteret (SYSVAK) kan inneholde følgende opplysninger om personer som nevnt i § 1-2 i den utstrekning det er nødvendig for å nå formålet med registeret:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">personopplysninger: <ul class="defaultList"><li data-li-identifier="1.1" data-name="1.1"><article class="listArticle" id="kapittel-1-foreslåttparagraf-2-ledd-1-punkt-1-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1-punkt-1-ledd-1">navn og fødselsnummer,</article></article></li><li data-li-identifier="1.2" data-name="1.2"><article class="listArticle" id="kapittel-1-foreslåttparagraf-2-ledd-1-punkt-1-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-1-ledd-1-punkt-2-ledd-1">adresse og bostedskommune,</article></article></li></ul></article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">administrative opplysninger: <ul class="defaultList"><li data-li-identifier="2.1" data-name="2.1"><article class="listArticle" id="kapittel-1-foreslåttparagraf-2-ledd-1-punkt-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-2-ledd-1-punkt-1-ledd-1">institusjon/virksomhet der helsehjelp tilbys og ytes</article></article></li></ul></article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">medisinske opplysninger: <ul class="defaultList"><li data-li-identifier="3.1" data-name="3.1"><article class="listArticle" id="kapittel-1-foreslåttparagraf-2-ledd-1-punkt-3-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-3-ledd-1-punkt-1-ledd-1">data om vaksinasjonen, herunder dato og typekode,</article></article></li><li data-li-identifier="3.2" data-name="3.2"><article class="listArticle" id="kapittel-1-foreslåttparagraf-2-ledd-1-punkt-3-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-3-ledd-1-punkt-2-ledd-1">Medisinske kontraindikasjoner som årsak til manglende gjennomføring av hele eller deler av vaksinasjonsprogrammet,</article></article></li><li data-li-identifier="3.3" data-name="3.3"><article class="listArticle" id="kapittel-1-foreslåttparagraf-2-ledd-1-punkt-3-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1-punkt-3-ledd-1">Andre årsaker til manglende gjennomføring av hele eller deler av vaksinasjonsprogrammet,</article></article></li><li data-li-identifier="3.4" data-name="3.4"><article class="listArticle" id="kapittel-1-foreslåttparagraf-2-ledd-1-punkt-3-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-3-ledd-1-punkt-4-ledd-1">eventuelle bivirkninger etter vaksinasjon eller mistanke om slike.</article></article></li></ul></article></article></li></ul></article><article class="legalP" id="kapittel-1-foreslåttparagraf-2-ledd-2">Registeret kan inneholde personopplysninger om den eller de som har den daglige omsorgen for barnet, dersom barnet ikke er tildelt eget fødselsnummer.</article><article class="legalP" id="kapittel-1-foreslåttparagraf-2-ledd-3">Registreringen kan inneholde annen personentydig identifikasjon for personer uten norsk fødselsnummer. Tidligere vaksinasjonsstatus som ikke er registrert i SYSVAK, skal etterregistreres.</article></article> <article class="defaultP" margin-top="true">§ 2-1 skal lyde:</article><article class="legalP" id="kapittel-1-ledd-2">Helsepersonell som gir vaksinasjoner i henhold til Barnevaksinasjonsprogrammet eller mot pandemisk influensa, skal uten hensyn til taushetsplikt registrere og melde opplysninger som nevnt i forskriften § 1-7 til Vaksinasjonsregisteret (SYSVAK).</article><article class="legalP" id="kapittel-1-ledd-3">Helsepersonell som gir vaksinasjon mot humant papillomavirus (HPV), jf. § 1-2 tredje ledd, skal uten hensyn til taushetsplikt registrere og melde opplysninger som nevnt i forskriften § 1-7 til SYSVAK-registeret, så fremt ikke den vaksinerte har reservert seg mot slik registrering.</article><article class="legalP" id="kapittel-1-ledd-4">Helsepersonell som gir andre vaksiner, jf. § 1-2 fjerde ledd, skal uten hensyn til taushetsplikt registrere og melde opplysninger etter § 1-7 til SYSVAK-registeret, så fremt den vaksinerte har samtykket til slik registrering.</article><article class="legalP" id="kapittel-1-ledd-5">Bivirkninger eller mistanke om bivirkninger etter vaksinasjon skal meldes til Vaksinasjonsregisteret (SYSVAK), Nasjonalt folkehelseinstitutt, i tilfeller som nevnt i forskrift 22. desember 1999 nr. 1559 om legemidler (legemiddelforskriften) § 11-7. Nasjonalt folkehelseinstitutt behandler slike meldinger på vegne av Statens legemiddelverk for oppfyllelse av meldeplikten etter legemiddelforskriften. Hendelser som kan utgjøre kontraindikasjon mot gjentatt bruk av samme vaksine, skal meldes på samme måte.</article><article class="legalP" id="kapittel-1-ledd-6">Helsepersonell skal ved vaksinasjon opplyse om registrering av vaksinasjonsstatus i SYSVAK-registeret, herunder om registrering er obligatorisk, forutsetter samtykke eller om den vaksinerte har reservasjonsrett.</article><article class="legalP" id="kapittel-1-ledd-7">Melding sendes SYSVAK-registeret senest en uke etter at vaksinasjon er gjennomført. Melding om bivirkning eller mistanke om bivirkning skal meldes så snart den blir kjent for helsepersonellet.</article> <article class="defaultP" margin-top="true">§ 2-4 skal lyde:</article><article class="legalP" id="kapittel-1-ledd-8">Nasjonalt folkehelseinstitutt kan, dersom det er nødvendig, innhente tilleggsopplysninger ved melding om bivirkning etter vaksinasjon eller mistanke om bivirkning for å få klarlagt hva bivirkningene består i og nærmere informasjon om vaksinasjonen og det produkt som har vært brukt.</article></section><section class="section" data-name="kapII" id="kapittel-2" data-lovdata-URL="LTI/forskrift/2009-10-02-1227/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene gjelder fra 5. oktober 2009.</article></section></main></body></html>