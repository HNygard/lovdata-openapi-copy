<!DOCTYPE html><html lang="no"><head><title>Forskrift om tiltak mot hvitvasking og terrorfinansiering mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-03-13-302</dd><dt class="dokid">DokumentID</dt><dd class="dokid">LTI/forskrift/2009-03-13-302</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 3 s 505</dd><dt class="dateInForce">I kraft fra</dt><dd class="dateInForce">2009-04-15</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-12-10-1487</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2009-03-06-11/§4</li><li>lov/2009-03-06-11/§6</li><li>lov/2009-03-06-11/§7</li><li>lov/2009-03-06-11/§12</li><li>lov/2009-03-06-11/§13</li><li>lov/2009-03-06-11/§15</li><li>lov/2009-03-06-11/§17</li><li>lov/2009-03-06-11/§18</li><li>lov/2009-03-06-11/§21</li><li>lov/2009-03-06-11/§22</li><li>lov/2009-03-06-11/§24</li><li>lov/2009-03-06-11/§29</li><li>lov/2009-03-06-11/§32</li><li>lov/2009-03-06-11/§33</li></ul></dd><dt class="dateOfPublication">Kunngjort</dt><dd class="dateOfPublication">2009-03-17 13:40</dd><dt class="journalNumber">Journalnummer</dt><dd class="journalNumber">2009-0247</dd><dt class="titleShort">Korttittel</dt><dd class="titleShort">Hvitvaskingsforskriften</dd><dt class="title">Tittel</dt><dd class="title">Forskrift om tiltak mot hvitvasking og terrorfinansiering mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 13. mars 2009 med hjemmel i lov 6. mars 2009 nr. 11 om tiltak mot hvitvasking og terrorfinansiering mv. (hvitvaskingsloven) § 4, § 6, § 7, § 12, § 13, § 15, § 17, § 18, § 21, § 22, § 24, § 29, § 32 og § 33. <br /><strong>EØS-henvisninger:</strong> EØS-avtalen vedlegg IX nr. 23b (direktiv 2005/60/EF), nr. 23ba (direktiv 2006/70/EF) og nr. 23d (forordning (EF) nr. 1781/2006).</dd><dt class="refid">RefID</dt><dd class="refid">forskrift/2009-03-13-302</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tiltak mot hvitvasking og terrorfinansiering mv.<ul class="tocSubUl"><li>Kapittel 1. Innledende bestemmelser<ul class="tocSubUl"><li>§ 1. Virkeområde</li></ul></li><li>Kapittel 2. Kundekontroll og løpende oppfølging<ul class="tocSubUl"><li>§ 2. Etablering av kundeforhold</li><li>§ 3. Særlig om forhandlere av gjenstander</li><li>§ 4. Særlig om advokater og andre som ervervsmessig eller stadig yter selvstendig juridisk bistand</li><li>§ 5. Fysisk legitimasjon for fysiske personer</li><li>§ 6. Elektronisk legitimasjon for fysiske personer</li><li>§ 7. Fysisk legitimasjon for juridiske personer</li><li>§ 8. Etterfølgende innhenting av legitimasjon</li><li>§ 9. Nærmere om utkontraktering av gjennomføring av kundekontroll</li><li>§ 10. Forenklet kundekontroll</li><li>§ 11. Politisk eksponerte personer</li></ul></li><li>Kapittel 3. Undersøkelse og rapportering<ul class="tocSubUl"><li>§ 12. Undersøkelse av mistenkelige transaksjoner</li><li>§ 13. Oversendelse av opplysninger til Økokrim</li><li>§ 14. Avsløring av undersøkelser, rapportering eller etterforskning</li><li>§ 15. Særskilt rapportering av transaksjoner med tilknytning til land eller områder som ikke har gjennomført tilfredsstillende tiltak mot hvitvasking og terrorfinansiering mv.</li><li>§ 16. Forbud eller restriksjoner for rapporteringspliktiges adgang til å etablere kundeforhold med eller foreta transaksjoner til eller fra land som ikke har gjennomført tilfredsstillende tiltak mot hvitvasking og terrorfinansiering mv.</li></ul></li><li>Kapittel 4. Oppbevaring<ul class="tocSubUl"><li>§ 17. Oppbevaring av opplysninger</li></ul></li><li>Kapittel 5. Interne rutiner og systemer mv.<ul class="tocSubUl"><li>§ 18. Elektroniske overvåkingssystemer</li></ul></li><li>Kapittel 6. Avsluttende bestemmelser<ul class="tocSubUl"><li>§ 19. Saksbehandlingen i Økokrim og politiet</li><li>§ 20. Opplysninger om avsender som skal følge en transaksjon i betalingskjeden</li><li>§ 21. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2009-03-13-302" id="dokument"><h1>Forskrift om tiltak mot hvitvasking og terrorfinansiering mv.</h1><section class="section" data-name="kap1" id="kapittel-1" data-lovdata-URL="LTI/forskrift/2009-03-13-302/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="LTI/forskrift/2009-03-13-302/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder for rapporteringspliktige som nevnt i lov 6. mars 2009 nr. 11 om tiltak mot hvitvasking og terrorfinansiering mv. (hvitvaskingsloven) § 4.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2009-03-13-302/KAPITTEL_2"><h2>Kapittel 2. Kundekontroll og løpende oppfølging</h2><article class="legalArticle" data-lovdata-URL="LTI/forskrift/2009-03-13-302/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Etablering av kundeforhold</span></h3><article class="legalP" id="kapittel-2-paragraf-1-ledd-1">Kundeforhold skal anses etablert når kunden kan bruke den rapporteringspliktiges tjenester, for eksempel ved opprettelse av konto eller utstedelse av betalingskort.</article><article class="legalP" id="kapittel-2-paragraf-1-ledd-2">Statsautoriserte og registrerte revisorer anses for å ha etablert et kundeforhold når de har påtatt seg et oppdrag, herunder rådgivning og andre tjenester, eller sendt revisorerklæring til Foretaksregisteret, jf. foretaksregisterloven § 4-4.</article><article class="legalP" id="kapittel-2-paragraf-1-ledd-3">Autoriserte regnskapsførere anses for å ha etablert et kundeforhold når de har inngått skriftlig oppdragsavtale med oppdragsgiver eller oppdrag som forutsetter skriftlig avtale, jf. regnskapsførerloven § 3.</article><article class="legalP" id="kapittel-2-paragraf-1-ledd-4">Eiendomsmeglere som driver med eiendomsmegling anses for å ha etablert et kundeforhold med oppdragsgiver når de har påtatt seg et salgs- eller kjøpsoppdrag. Ved salgsoppdrag skal eiendomsmegler i tillegg kreve at kjøper fremlegger gyldig legitimasjon forut for oppgjør. Første og annet punktum gjelder tilsvarende for boligbyggelag og advokater som driver med eiendomsmegling, når oppdraget gjelder slik virksomhet.</article><article class="legalP" id="kapittel-2-paragraf-1-ledd-5">Advokater og andre som ervervsmessig eller stadig yter selvstendig juridisk bistand anses for å ha etablert et kundeforhold når de har påtatt seg et oppdrag som nevnt i hvitvaskingsloven § 4 annet ledd nr. 3. Advokater og andre som ervervsmessig eller stadig yter selvstendig juridisk bistand anses i alle tilfeller for å ha påtatt seg et oppdrag som nevnt i første punktum når oppdragsbekreftelse er sendt klienten.</article></article><article class="legalArticle" data-lovdata-URL="LTI/forskrift/2009-03-13-302/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Særlig om forhandlere av gjenstander</span></h3><article class="legalP" id="kapittel-2-paragraf-2-ledd-1">Rapporteringspliktige etter hvitvaskingsloven § 4 annet ledd nr. 7, skal gjennomføre kundekontroll etter hvitvaskingsloven § 7<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">ved transaksjoner i kontanter på 40&#xa0;000 norske kroner eller mer eller et tilsvarende beløp i utenlandsk valuta, dersom det er mistanke om at transaksjonen har tilknytning til utbytte av en straffbar handling eller til forhold som rammes av straffeloven § 147a, § 147b eller § 147c, og</article></article></li><li data-li-identifier="2." data-name="2."><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">ved enhver transaksjon på 100&#xa0;000 norske kroner eller mer eller et tilsvarende beløp i utenlandsk valuta, der 40&#xa0;000 kroner eller mer eller tilsvarende beløp i utenlandsk valuta, betales kontant.</article></article></li></ul></article><article class="legalP" id="kapittel-2-paragraf-2-ledd-2">Beløpsgrensen beregnes samlet for transaksjoner som gjennomføres i flere operasjoner som ser ut til å ha sammenheng med hverandre.</article></article><article class="legalArticle" data-lovdata-URL="LTI/forskrift/2009-03-13-302/§4" data-name="§4" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Særlig om advokater og andre som ervervsmessig eller stadig yter selvstendig juridisk bistand</span></h3><article class="legalP" id="kapittel-2-paragraf-3-ledd-1">For rapporteringspliktige som nevnt i hvitvaskingsloven § 4 annet ledd nr. 3 gjelder hvitvaskingslovens regler når rapporteringspliktige bistår eller opptrer på vegne av klienter ved:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">planlegging eller utføring av finansielle transaksjoner</article></article></li><li data-li-identifier="2." data-name="2."><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">transaksjoner som gjelder fast eiendom, og</article></article></li><li data-li-identifier="3." data-name="3."><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">transaksjoner som gjelder gjenstander der gjenstanden betales i kontanter på 40&#xa0;000 norske kroner eller mer, eller tilsvarende beløp i utenlands valuta.</article></article></li></ul></article></article><article class="legalArticle" data-lovdata-URL="LTI/forskrift/2009-03-13-302/§5" data-name="§5" id="kapittel-2-paragraf-4"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Fysisk legitimasjon for fysiske personer</span></h3><article class="legalP" id="kapittel-2-paragraf-4-ledd-1">Gyldig legitimasjon for fysisk person er original av dokumenter som:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-4-ledd-1-punkt-1"><article class="legalP" id="kapittel-2-paragraf-4-ledd-1-punkt-1-ledd-1">er utstedt av offentlig myndighet, eller av annet organ som har betryggende kontrollrutiner for dokumentutstedelse og dokumentene har et tilfredsstillende sikkerhetsnivå, og</article></article></li><li data-li-identifier="2." data-name="2."><article class="listArticle" id="kapittel-2-paragraf-4-ledd-1-punkt-2"><article class="legalP" id="kapittel-2-paragraf-4-ledd-1-punkt-2-ledd-1">inneholder fullt navn, navnetrekk, fotografi og fødselsnummer eller D-nummer.</article></article></li></ul></article><article class="legalP" id="kapittel-2-paragraf-4-ledd-2">For fysiske person som ikke har fått tildelt norsk fødselsnummer eller D-nummer, skal legitimasjonsdokumenter i tillegg til de kravene som følger av i første ledd inneholde fødselsdato, fødested, kjønn og statsborgerskap.</article><article class="legalP" id="kapittel-2-paragraf-4-ledd-3">Dersom bekreftelse av en fysisk persons identitet skal skje på grunnlag av fysisk legitimasjon uten vedkommendes personlige fremmøte i tråd med hvitvaskingsloven § 7 fjerde ledd, kan bekreftet kopi av dokumenter som nevnt i første og annet ledd benyttes.</article><article class="legalP" id="kapittel-2-paragraf-4-ledd-4">Krav om at fysisk legitimasjon for fysiske personer inneholder navnetrekk gjelder ikke for pass.</article></article><article class="legalArticle" data-lovdata-URL="LTI/forskrift/2009-03-13-302/§6" data-name="§6" id="kapittel-2-paragraf-5"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Elektronisk legitimasjon for fysiske personer</span></h3><article class="legalP" id="kapittel-2-paragraf-5-ledd-1">Gyldig legitimasjon for fysiske personer er elektronisk signatur som oppfyller kravene i forskrift 21. november 2005 nr. 1296 om frivillig selvdeklarasjonsordninger for sertifikatutstedere § 3 og som er oppført på publisert liste i henhold til § 11 første ledd i nevnte forskrift.</article></article><article class="legalArticle" data-lovdata-URL="LTI/forskrift/2009-03-13-302/§7" data-name="§7" id="kapittel-2-paragraf-6"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Fysisk legitimasjon for juridiske personer</span></h3><article class="legalP" id="kapittel-2-paragraf-6-ledd-1">Gyldig legitimasjon for juridisk person registrert i Foretaksregisteret er firmaattest som ikke er eldre enn 3 måneder.</article><article class="legalP" id="kapittel-2-paragraf-6-ledd-2">Gyldig legitimasjon for juridisk person registrert i Enhetsregisteret, men ikke i Foretaksregisteret, er utskrift fra Enhetsregisteret som inneholder alle registrerte opplysninger om enheten, jf. enhetsregisterloven § 5 og § 6 annet ledd, og som ikke er eldre enn 3 måneder.</article><article class="legalP" id="kapittel-2-paragraf-6-ledd-3">Gyldig legitimasjon for juridisk person som ikke er registrert i Enhetsregisteret, men i annet offentlig register, er attest eller utskrift fra registeret som gir opplysninger om navn, adresse for forretningssted eller hovedkontor og eventuelt utenlandsk organisasjonsnummer. Det skal fremgå hvilket offentlig register som kan bekrefte opplysningene.</article><article class="legalP" id="kapittel-2-paragraf-6-ledd-4">Gyldig legitimasjon for juridisk person som ikke er registrert i et offentlig register er:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-6-ledd-4-punkt-1"><article class="legalP" id="kapittel-2-paragraf-6-ledd-4-punkt-1-ledd-1">dokumentasjon for at personen eksisterer, og</article></article></li><li data-li-identifier="2." data-name="2."><article class="listArticle" id="kapittel-2-paragraf-6-ledd-4-punkt-2"><article class="legalP" id="kapittel-2-paragraf-6-ledd-4-punkt-2-ledd-1">skriftlig erklæring fra fysisk kontaktperson som nevnt i hvitvaskingsloven § 8 fjerde ledd om at registrerte opplysninger om den juridiske personen er riktige, og gyldig legitimasjon for vedkommende.</article></article></li></ul></article></article><article class="legalArticle" data-lovdata-URL="LTI/forskrift/2009-03-13-302/§8" data-name="§8" id="kapittel-2-paragraf-7"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Etterfølgende innhenting av legitimasjon</span></h3><article class="legalP" id="kapittel-2-paragraf-7-ledd-1">Ved bekreftelse av identitet på grunnlag av gyldig legitimasjon som nevnt i § 7 fjerde ledd for juridiske personer som skal registreres i Foretaksregisteret, skal rapporteringspliktige kreve fremlagt firmaattest innen fire uker etter utløpet av fristen for registrering etter foretaksregisterloven § 4-1 første ledd for de der omtalte juridiske personer.</article><article class="legalP" id="kapittel-2-paragraf-7-ledd-2">Ved bekreftelse av identitet på grunnlag av gyldig legitimasjon som nevnt i § 7 fjerde ledd for juridiske personer som skal registreres i Enhetsregisteret men ikke i Foretaksregisteret, skal rapporteringspliktige kreve fremlagt utskrift fra Enhetsregisteret som nevnt i § 7 annet ledd innen fire uker etter utløpet av fristen for registrering i Enhetsregisteret etter enhetsregisterloven § 12.</article><article class="legalP" id="kapittel-2-paragraf-7-ledd-3">Ved bekreftelse av identitet på grunnlag av legitimasjon som nevnt i § 7 fjerde ledd for juridisk person som skal registreres i annet offentlig register, skal den rapporteringspliktige kreve fremlagt attest eller utskrift fra registeret som gir opplysninger om navn, adresse for forretningssted eller hovedkontor og eventuelt utenlandsk organisasjonsnummer innen fire uker etter registrering i det aktuelle registeret, eller innen fire uker etter fristen for registrering i det aktuelle registeret der slik frist finnes.</article><article class="legalP" id="kapittel-2-paragraf-7-ledd-4">For juridiske personer som er registrert i Foretaksregisteret, Enhetsregisteret eller annet offentlig register skal rapporteringspliktige kreve fremlagt gyldig legitimasjon som nevnt i § 7 første, annet eller tredje ledd innen seks måneder fra etablering av kundeforholdet.</article><article class="legalP" id="kapittel-2-paragraf-7-ledd-5">Dersom kravene til etterfølgende innhenting av legitimasjon i denne bestemmelsen ikke etterkommes, skal den rapporteringspliktige avvikle kundeforholdet.</article></article><article class="legalArticle" data-lovdata-URL="LTI/forskrift/2009-03-13-302/§9" data-name="§9" id="kapittel-2-paragraf-8"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Nærmere om utkontraktering av gjennomføring av kundekontroll</span></h3><article class="legalP" id="kapittel-2-paragraf-8-ledd-1">I tillegg til de fysiske og juridiske personer som etter hvitvaskingsloven § 12 kan fungere som oppdragstakere, kan rapporteringspliktige inngå skriftlig avtale om utkontraktering av gjennomføring av kundekontroll med foretak og personer som utfører tjenester på vegne av eller for rapporteringspliktig når disse inngår som ledd i den rapporteringspliktiges distribusjonsapparat.</article><article class="legalP" id="kapittel-2-paragraf-8-ledd-2">Hvitvaskingsloven § 12 tredje og fjerde ledd gjelder tilsvarende når kundekontrollen utkontrakteres til foretak eller personer som nevnt i første ledd.</article></article><article class="legalArticle" data-lovdata-URL="LTI/forskrift/2009-03-13-302/§10" data-name="§10" id="kapittel-2-paragraf-9"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Forenklet kundekontroll</span></h3><article class="legalP" id="kapittel-2-paragraf-9-ledd-1">Plikten til å foreta kundekontroll etter hvitvaskingsloven § 6 første ledd nr. 1, 2 og 4 gjelder ikke:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-9-ledd-1-punkt-1"><article class="legalP" id="kapittel-2-paragraf-9-ledd-1-punkt-1-ledd-1">dersom kunden er en juridisk person som nevnt i hvitvaskingsloven § 4 første ledd, unntatt nr. 4, 8 og 9, eller et foretak som driver forsikringsmegling,</article></article></li><li data-li-identifier="2." data-name="2."><article class="listArticle" id="kapittel-2-paragraf-9-ledd-1-punkt-2"><article class="legalP" id="kapittel-2-paragraf-9-ledd-1-punkt-2-ledd-1">dersom kunden er en juridisk person som omfattes av direktiv 2005/60/EF artikkel 2 nr. 1 (1) og (2), eller en tilsvarende juridisk person i en stat utenfor EØS som pålegger tilsvarende krav som fastsatt i direktiv 2005/60/EF og det føres tilsyn med overholdelsen av kravene,</article></article></li><li data-li-identifier="3." data-name="3."><article class="listArticle" id="kapittel-2-paragraf-9-ledd-1-punkt-3"><article class="legalP" id="kapittel-2-paragraf-9-ledd-1-punkt-3-ledd-1">dersom kunden er et selskap som har finansielle instrumenter opptatt til notering på et regulert marked i EØS-stat eller er underlagt informasjonsplikt tilsvarende det som gjelder ved notering på et regulert marked i EØS-stat,</article></article></li><li data-li-identifier="4." data-name="4."><article class="listArticle" id="kapittel-2-paragraf-9-ledd-1-punkt-4"><article class="legalP" id="kapittel-2-paragraf-9-ledd-1-punkt-4-ledd-1">dersom kunden er et norsk statlig eller kommunalt forvaltningsorgan,</article></article></li><li data-li-identifier="5." data-name="5."><article class="listArticle" id="kapittel-2-paragraf-9-ledd-1-punkt-5"><article class="legalP" id="kapittel-2-paragraf-9-ledd-1-punkt-5-ledd-1">i forhold til registrering av opplysninger om og bekreftelse av identiteten til reelle rettighetshavere for konti med midler fra flere personer som føres av advokater og andre uavhengige jurister fra EØS-stater, eller</article></article></li><li data-li-identifier="6." data-name="6."><article class="listArticle" id="kapittel-2-paragraf-9-ledd-1-punkt-6"><article class="legalP" id="kapittel-2-paragraf-9-ledd-1-punkt-6-ledd-1">i forhold til registrering av opplysninger om og bekreftelse av identiteten til reelle rettighetshavere for konti med midler fra flere personer som føres av advokater og andre uavhengige jurister fra tredjestater, forutsatt at: <ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-9-ledd-1-punkt-6-ledd-1-punkt-1"><article class="legalP" id="kapittel-2-paragraf-9-ledd-1-punkt-6-ledd-1-punkt-1-ledd-1">de er underlagt krav om å bekjempe handlinger som beskrevet i straffeloven § 317 og § 147b i samsvar med internasjonale standarder,</article></article></li><li data-li-identifier="b." data-name="b."><article class="listArticle" id="kapittel-2-paragraf-9-ledd-1-punkt-6-ledd-1-punkt-2"><article class="legalP" id="kapittel-2-paragraf-9-ledd-1-punkt-6-ledd-1-punkt-2-ledd-1">det føres tilsyn med overholdelsen av disse kravene, og</article></article></li><li data-li-identifier="c." data-name="c."><article class="listArticle" id="kapittel-2-paragraf-9-ledd-1-punkt-6-ledd-1-punkt-3"><article class="legalP" id="kapittel-2-paragraf-9-ledd-1-punkt-6-ledd-1-punkt-3-ledd-1">opplysninger om identiteten til reelle rettighetshavere på anmodning er tilgjengelige for kredittinstitusjoner som fører de aktuelle konti.</article></article></li></ul></article></article></li></ul></article><article class="legalP" id="kapittel-2-paragraf-9-ledd-2">Plikten til å foreta kundekontroll etter hvitvaskingsloven § 6 første ledd nr. 1, 2 og 4 gjelder ikke ved:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-9-ledd-2-punkt-1"><article class="legalP" id="kapittel-2-paragraf-9-ledd-2-punkt-1-ledd-1">tegning av livsforsikringspoliser, hvis den årlige premien ikke overstiger 1&#xa0;000 euro, eller hvis det skal belastes en engangspremie som ikke overstiger 2&#xa0;500 euro,</article></article></li><li data-li-identifier="2." data-name="2."><article class="listArticle" id="kapittel-2-paragraf-9-ledd-2-punkt-2"><article class="legalP" id="kapittel-2-paragraf-9-ledd-2-punkt-2-ledd-1">tegning av pensjonsforsikringspolise, hvis polisen ikke inneholder en gjenkjøpsklausul og ikke kan tjene som sikkerhet for lån,</article></article></li><li data-li-identifier="3." data-name="3."><article class="listArticle" id="kapittel-2-paragraf-9-ledd-2-punkt-3"><article class="legalP" id="kapittel-2-paragraf-9-ledd-2-punkt-3-ledd-1">tegning av skadeforsikringspoliser, herunder reiseforsikringspoliser, og kredittforsikringspoliser,</article></article></li><li data-li-identifier="4." data-name="4."><article class="listArticle" id="kapittel-2-paragraf-9-ledd-2-punkt-4"><article class="legalP" id="kapittel-2-paragraf-9-ledd-2-punkt-4-ledd-1">ordninger som gir pensjonsytelser til ansatte, hvis bidragene innbetales som fratrekk i lønn og reglene for ordningen ikke tillater overdragelse av et medlems rettigheter i henhold til ordningen, eller</article></article></li><li data-li-identifier="5." data-name="5."><article class="listArticle" id="kapittel-2-paragraf-9-ledd-2-punkt-5"><article class="legalP" id="kapittel-2-paragraf-9-ledd-2-punkt-5-ledd-1">utstedelse av elektroniske penger, forutsatt at: <ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-9-ledd-2-punkt-5-ledd-1-punkt-1"><article class="legalP" id="kapittel-2-paragraf-9-ledd-2-punkt-5-ledd-1-punkt-1-ledd-1">det høyeste beløp som lagres på det elektroniske mediet er 150 euro og mediet ikke kan lades opp igjen, eller</article></article></li><li data-li-identifier="b." data-name="b."><article class="listArticle" id="kapittel-2-paragraf-9-ledd-2-punkt-5-ledd-1-punkt-2"><article class="legalP" id="kapittel-2-paragraf-9-ledd-2-punkt-5-ledd-1-punkt-2-ledd-1">det fastsettes en grense på 2&#xa0;500 euro for det samlede overførte beløp i et kalenderår, med mindre ihendehaveren har innløst et beløp på minst 1&#xa0;000 euro i samme kalenderår.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2009-03-13-302/§11" data-name="§11" id="kapittel-2-paragraf-10"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Politisk eksponerte personer</span></h3><article class="legalP" id="kapittel-2-paragraf-10-ledd-1">Med innehaver av høytstående offentlig verv eller stilling som nevnt i hvitvaskingsloven § 15 tredje ledd nr. 1, menes:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-10-ledd-1-punkt-1"><article class="legalP" id="kapittel-2-paragraf-10-ledd-1-punkt-1-ledd-1">statsoverhode, regjeringssjef, minister eller assisterende minister,</article></article></li><li data-li-identifier="2." data-name="2."><article class="listArticle" id="kapittel-2-paragraf-10-ledd-1-punkt-2"><article class="legalP" id="kapittel-2-paragraf-10-ledd-1-punkt-2-ledd-1">medlem av nasjonalforsamling,</article></article></li><li data-li-identifier="3." data-name="3."><article class="listArticle" id="kapittel-2-paragraf-10-ledd-1-punkt-3"><article class="legalP" id="kapittel-2-paragraf-10-ledd-1-punkt-3-ledd-1">medlem av høyere rettsinstans som treffer beslutninger som bare unntaksvis kan ankes,</article></article></li><li data-li-identifier="4." data-name="4."><article class="listArticle" id="kapittel-2-paragraf-10-ledd-1-punkt-4"><article class="legalP" id="kapittel-2-paragraf-10-ledd-1-punkt-4-ledd-1">medlem av styre i riksrevisjon, revisjonsdomstol eller sentralbank,</article></article></li><li data-li-identifier="5." data-name="5."><article class="listArticle" id="kapittel-2-paragraf-10-ledd-1-punkt-5"><article class="legalP" id="kapittel-2-paragraf-10-ledd-1-punkt-5-ledd-1">ambassadør, chargé d'affaires eller militær offiser av høyere rang,</article></article></li><li data-li-identifier="6." data-name="6."><article class="listArticle" id="kapittel-2-paragraf-10-ledd-1-punkt-6"><article class="legalP" id="kapittel-2-paragraf-10-ledd-1-punkt-6-ledd-1">medlem av administrativt, ledende eller kontrollerende organ i et statseid foretak,</article></article></li><li data-li-identifier="7." data-name="7."><article class="listArticle" id="kapittel-2-paragraf-10-ledd-1-punkt-7"><article class="legalP" id="kapittel-2-paragraf-10-ledd-1-punkt-7-ledd-1">innehaver av tilsvarende verv eller stilling som nevnt i nr. 1 til 5 i en internasjonal organisasjon.</article></article></li></ul></article><article class="legalP" id="kapittel-2-paragraf-10-ledd-2">Med nært familiemedlem som nevnt i hvitvaskingsloven § 15 tredje ledd nr. 2, menes:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-10-ledd-2-punkt-1"><article class="legalP" id="kapittel-2-paragraf-10-ledd-2-punkt-1-ledd-1">ektefelle eller partner som etter nasjonal lovgivning sidestilles med ektefelle,</article></article></li><li data-li-identifier="2." data-name="2."><article class="listArticle" id="kapittel-2-paragraf-10-ledd-2-punkt-2"><article class="legalP" id="kapittel-2-paragraf-10-ledd-2-punkt-2-ledd-1">barn,</article></article></li><li data-li-identifier="3." data-name="3."><article class="listArticle" id="kapittel-2-paragraf-10-ledd-2-punkt-3"><article class="legalP" id="kapittel-2-paragraf-10-ledd-2-punkt-3-ledd-1">ektefelle eller partner til barn, og</article></article></li><li data-li-identifier="4." data-name="4."><article class="listArticle" id="kapittel-2-paragraf-10-ledd-2-punkt-4"><article class="legalP" id="kapittel-2-paragraf-10-ledd-2-punkt-4-ledd-1">forelder.</article></article></li></ul></article><article class="legalP" id="kapittel-2-paragraf-10-ledd-3">Med kjent medarbeider som nevnt i hvitvaskingsloven § 15 tredje ledd nr. 3, menes en fysisk person som er kjent for å:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-10-ledd-3-punkt-1"><article class="legalP" id="kapittel-2-paragraf-10-ledd-3-punkt-1-ledd-1">være reell rettighetshaver i juridisk person eller formuesmasse i felleskap med en person som nevnt i hvitvaskingsloven § 15 tredje ledd nr. 1 eller 2,</article></article></li><li data-li-identifier="2." data-name="2."><article class="listArticle" id="kapittel-2-paragraf-10-ledd-3-punkt-2"><article class="legalP" id="kapittel-2-paragraf-10-ledd-3-punkt-2-ledd-1">ha nær forretningsforbindelse til en person som nevnt i hvitvaskingsloven § 15 tredje ledd nr. 1 eller 2, eller</article></article></li><li data-li-identifier="3." data-name="3."><article class="listArticle" id="kapittel-2-paragraf-10-ledd-3-punkt-3"><article class="legalP" id="kapittel-2-paragraf-10-ledd-3-punkt-3-ledd-1">være eneste reelle rettighetshaver i juridisk person eller formuesmasse som i realiteten er etablert for å begunstige en person som nevnt i hvitvaskingsloven § 15 tredje ledd nr. 1 eller 2.</article></article></li></ul></article></article></section><section class="section" data-name="kap3" id="kapittel-3" data-lovdata-URL="LTI/forskrift/2009-03-13-302/KAPITTEL_3"><h2>Kapittel 3. Undersøkelse og rapportering</h2><article class="legalArticle" data-lovdata-URL="LTI/forskrift/2009-03-13-302/§12" data-name="§12" id="kapittel-3-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Undersøkelse av mistenkelige transaksjoner</span></h3><article class="legalP" id="kapittel-3-paragraf-1-ledd-1">Forhold som kan utløse undersøkelsesplikt etter hvitvaskingsloven § 17 kan være at transaksjonen synes å mangle et legitimt formål, er usedvanlig stor eller kompleks, er uvanlig i forhold til kundens kjente forretningsmessige eller personlige transaksjoner, foretas til eller fra en kunde i et land eller område som ikke har tilfredsstillende tiltak mot handlinger som beskrevet i straffeloven § 317 og § 147b eller på annen måte har en uvanlig karakter.</article></article><article class="legalArticle" data-lovdata-URL="LTI/forskrift/2009-03-13-302/§13" data-name="§13" id="kapittel-3-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Oversendelse av opplysninger til Økokrim</span></h3><article class="legalP" id="kapittel-3-paragraf-2-ledd-1">Ansvarlig for oversendelse av opplysninger til Økokrim som nevnt i hvitvaskingsloven § 18 er den person som er utpekt som ansvarlig etter hvitvaskingsloven § 23 annet ledd.</article><article class="legalP" id="kapittel-3-paragraf-2-ledd-2">Opplysninger som oversendes etter hvitvaskingsloven § 18 skal så vidt mulig inneholde beskrivelse av bakgrunnen for mistanken, herunder opplysninger om mistenkte, om eventuelle tredjepersoner, eventuelle kontoopplysninger og opplysninger om bevegelser på konto, opplysninger om transaksjonens art og størrelse og hvorvidt transaksjonen er gjennomført samt til hvem midlene skal overføres og midlenes opprinnelse. Som supplement til opplysningene bør relevante dokumenter vedlegges eller ettersendes.</article><article class="legalP" id="kapittel-3-paragraf-2-ledd-3">Oversendelse av opplysninger skal skje elektronisk via Altinn. Dersom dette ikke er mulig kan oversendelse av opplysninger skje ved bruk av standardisert skjema utarbeidet av Økokrim.</article></article><article class="legalArticle" data-lovdata-URL="LTI/forskrift/2009-03-13-302/§14" data-name="§14" id="kapittel-3-paragraf-3"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Avsløring av undersøkelser, rapportering eller etterforskning</span></h3><article class="legalP" id="kapittel-3-paragraf-3-ledd-1">Forbudet mot å gjøre tredjepersoner kjent med at det foretas undersøkelser, rapportering eller etterforskning etter hvitvaskingsloven § 21, gjelder ikke ved:<ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">Meddelelse av opplysninger til påtalemyndigheten eller den myndighet som fører tilsyn med den rapporteringspliktiges etterlevelse av hvitvaskingsregelverket.</article></article></li><li data-li-identifier="2." data-name="2."><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">Utveksling av opplysninger mellom juridiske personer som tilhører samme konsern, som definert i regnskapsloven § 1-3, der disse er: <ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-3-ledd-1-punkt-2-ledd-1-punkt-1"><article class="legalP" id="kapittel-3-paragraf-3-ledd-1-punkt-2-ledd-1-punkt-1-ledd-1">juridiske personer som nevnt i hvitvaskingsloven § 4 første ledd, unntatt nr. 4 og 8 og 9, eller et foretak som driver forsikringsmegling,</article></article></li><li data-li-identifier="b." data-name="b."><article class="listArticle" id="kapittel-3-paragraf-3-ledd-1-punkt-2-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1-punkt-2-ledd-1">juridiske personer som omfattes av direktiv 2005/60/EF artikkel 2 nr. 1 (1) eller (2), eller</article></article></li><li data-li-identifier="c." data-name="c."><article class="listArticle" id="kapittel-3-paragraf-3-ledd-1-punkt-2-ledd-1-punkt-3"><article class="legalP" id="kapittel-3-paragraf-3-ledd-1-punkt-2-ledd-1-punkt-3-ledd-1">tilsvarende juridiske personer i en stat utenfor EØS som pålegger tilsvarende krav som fastsatt i direktiv 2005/60/EF og det føres tilsyn med overholdelsen av kravene.</article></article></li></ul></article></article></li><li data-li-identifier="3." data-name="3."><article class="listArticle" id="kapittel-3-paragraf-3-ledd-1-punkt-3"><article class="legalP" id="kapittel-3-paragraf-3-ledd-1-punkt-3-ledd-1">Utveksling av opplysninger mellom personer som utøver sin yrkesvirksomhet innenfor samme juridiske person eller nettverk, der disse er: <ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-3-ledd-1-punkt-3-ledd-1-punkt-1"><article class="legalP" id="kapittel-3-paragraf-3-ledd-1-punkt-3-ledd-1-punkt-1-ledd-1">personer som nevnt i hvitvaskingsloven § 4 annet ledd nr. 1 til 3, eller foretak som mot vederlag tilbyr tilsvarende tjenester,</article></article></li><li data-li-identifier="b." data-name="b."><article class="listArticle" id="kapittel-3-paragraf-3-ledd-1-punkt-3-ledd-1-punkt-2"><article class="legalP" id="kapittel-3-paragraf-3-ledd-1-punkt-3-ledd-1-punkt-2-ledd-1">personer som omfattes av direktiv 2005/60/EF artikkel 2 nr. 1 (3) (a) eller (b), eller</article></article></li><li data-li-identifier="c." data-name="c."><article class="listArticle" id="kapittel-3-paragraf-3-ledd-1-punkt-3-ledd-1-punkt-3"><article class="legalP" id="kapittel-3-paragraf-3-ledd-1-punkt-3-ledd-1-punkt-3-ledd-1">tilsvarende personer i en stat utenfor EØS som pålegger tilsvarende krav som fastsatt i direktiv 2005/60/EF.</article></article></li></ul></article></article></li><li data-li-identifier="4." data-name="4."><article class="listArticle" id="kapittel-3-paragraf-3-ledd-1-punkt-4"><article class="legalP" id="kapittel-3-paragraf-3-ledd-1-punkt-4-ledd-1">Utveksling av opplysninger mellom personer som nevnt i nr. 2 bokstav a til c eller nr. 3 bokstav a til c angående en felles kunde i en transaksjon hvor de aktuelle personene er involvert, forutsatt at personene og er pålagt tilsvarende forpliktelser med hensyn til taushetsplikt og vern av personopplysninger.</article></article></li></ul></article><article class="legalP" id="kapittel-3-paragraf-3-ledd-2">Med nettverk som nevnt i første ledd nr. 3 menes en struktur som har felles eierskap, ledelse eller intern kontroll med overholdelsen av relevante regelverk.</article><article class="legalP" id="kapittel-3-paragraf-3-ledd-3">Opplysninger som utveksles etter første ledd nr. 2, 3 og 4 skal bare kunne benyttes med sikte på forebyggelse av transaksjoner med tilknytning til utbytte av en straffbar handling eller forhold som rammes av straffeloven § 147a, § 147b eller § 147c.</article></article><article class="legalArticle" data-lovdata-URL="LTI/forskrift/2009-03-13-302/§15" data-name="§15" id="kapittel-3-paragraf-4"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Særskilt rapportering av transaksjoner med tilknytning til land eller områder som ikke har gjennomført tilfredsstillende tiltak mot hvitvasking og terrorfinansiering mv.</span></h3><article class="legalP" id="kapittel-3-paragraf-4-ledd-1">Finansdepartementet kan etter vedtak fra Financial Action Task Force on Money Laundering (FATF) fastsette en særskilt og systematisk rapporteringsplikt til Økokrim for transaksjoner med eller for personer eller foretak som har tilknytning til land eller områder som ikke har gjennomført tilfredsstillende tiltak mot hvitvasking av utbytte fra handlinger som beskrevet i straffeloven § 317 og § 147b.</article></article><article class="legalArticle" data-lovdata-URL="LTI/forskrift/2009-03-13-302/§16" data-name="§16" id="kapittel-3-paragraf-5"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Forbud eller restriksjoner for rapporteringspliktiges adgang til å etablere kundeforhold med eller foreta transaksjoner til eller fra land som ikke har gjennomført tilfredsstillende tiltak mot hvitvasking og terrorfinansiering mv.</span></h3><article class="legalP" id="kapittel-3-paragraf-5-ledd-1">Finansdepartementet kan etter vedtak fra Financial Action Task Force on Money Laundering (FATF) fastsette særskilte forbud eller restriksjoner når det gjelder adgangen for rapporteringspliktige til å etablere kundeforhold med eller foreta transaksjoner med personer eller foretak som har tilknytning til land eller områder som ikke har gjennomført tilfredsstillende tiltak mot hvitvasking av utbytte fra straffbare handlinger som beskrevet i straffeloven § 317 og § 147b.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2009-03-13-302/KAPITTEL_4"><h2>Kapittel 4. Oppbevaring</h2><article class="legalArticle" data-lovdata-URL="LTI/forskrift/2009-03-13-302/§17" data-name="§17" id="kapittel-4-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Oppbevaring av opplysninger</span></h3><article class="legalP" id="kapittel-4-paragraf-1-ledd-1">Kopier av fremlagte legitimasjonsdokumenter som nevnt i § 5 og § 7 skal påføres «rett kopi bekreftes» med signaturen til den personen som har foretatt kundekontrollen samt dato for kontrollen.</article><article class="legalP" id="kapittel-4-paragraf-1-ledd-2">Dokumenter og opplysninger skal oppbevares på et medium som opprettholder lesekvaliteten i hele oppbevaringsperioden.</article><article class="legalP" id="kapittel-4-paragraf-1-ledd-3">Det skal foreligge sikkerhetskopi av elektronisk materiale. Sikkerhetskopien skal oppbevares atskilt fra originalen.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2009-03-13-302/KAPITTEL_5"><h2>Kapittel 5. Interne rutiner og systemer mv.</h2><article class="legalArticle" data-lovdata-URL="LTI/forskrift/2009-03-13-302/§18" data-name="§18" id="kapittel-5-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Elektroniske overvåkingssystemer</span></h3><article class="legalP" id="kapittel-5-paragraf-1-ledd-1">Finansinstitusjoner som nevnt i hvitvaskingsloven § 4 første ledd nr. 1 skal etablere elektroniske overvåkingssystemer som skal ha til formål å identifisere transaksjoner som kan ha tilknytning til utbytte av straffbare handlinger eller forhold som rammes av straffeloven § 147a, § 147b eller § 147c.</article><article class="legalP" id="kapittel-5-paragraf-1-ledd-2">Kredittilsynet kan ved enkeltvedtak gjøre unntak fra første ledd.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2009-03-13-302/KAPITTEL_6"><h2>Kapittel 6. Avsluttende bestemmelser</h2><article class="legalArticle" data-lovdata-URL="LTI/forskrift/2009-03-13-302/§19" data-name="§19" id="kapittel-6-paragraf-1"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Saksbehandlingen i Økokrim og politiet</span></h3><article class="legalP" id="kapittel-6-paragraf-1-ledd-1">Økokrim skal utarbeide retningslinjer for sin interne saksbehandling for å sikre betryggende systemer for mottak av opplysninger fra rapporteringspliktige, og hindre uvedkommendes innsyn i slike opplysninger.</article><article class="legalP" id="kapittel-6-paragraf-1-ledd-2">Politiet skal holde rapporteringspliktige informert om status i etterforskningen av innrapporterte saker.</article></article><article class="legalArticle" data-lovdata-URL="LTI/forskrift/2009-03-13-302/§20" data-name="§20" id="kapittel-6-paragraf-2"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Opplysninger om avsender som skal følge en transaksjon i betalingskjeden</span></h3><article class="legalP" id="kapittel-6-paragraf-2-ledd-1">EØS-avtalen vedlegg IX nr. 23d (forordning (EF) nr. 1781/2006) om opplysninger om betaleren som skal følge med pengeoverføringer, gjelder som forskrift med de tilpasninger som følger av vedlegg IX, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2009-03-13-302/§21" data-name="§21" id="kapittel-6-paragraf-3"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-3-ledd-1">Forskriften trer i kraft 15. april 2009.</article><article class="legalP" id="kapittel-6-paragraf-3-ledd-2">Fra den tid forskriften trer i kraft, oppheves forskrift 10. desember 2003 nr. 1487 om tiltak mot hvitvasking av utbytte fra straffbare handlinger mv. (hvitvaskingsforskriften).</article><article class="legalP" id="kapittel-6-paragraf-3-ledd-3">Plikt til avvikling av kundeforhold etter § 8 gjelder kun for kundeforhold som er etablert etter forskriftens ikrafttredelse.</article></article></section></main></body></html>