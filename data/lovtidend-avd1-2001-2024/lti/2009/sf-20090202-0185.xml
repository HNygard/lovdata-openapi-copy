<!DOCTYPE html><html lang="no"><head><title>Forskrift om regulering av fisket med fartøy som fører flagg fra medlemsstater i Det europeiske fellesskap i Norges økonomiske sone og i fiskerisonen ved Jan Mayen i 2009</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-02-02-185</dd><dt class="dokid">DokumentID</dt><dd class="dokid">LTI/forskrift/2009-02-02-185</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 2 s 381</dd><dt class="dateInForce">I kraft fra</dt><dd class="dateInForce">2009-02-02 – 2009-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-12-17-91/§4</li><li>lov/1976-12-17-91/§6</li><li>forskrift/1977-05-13-2/§13</li><li>forskrift/1980-05-23-4</li><li>forskrift/2000-10-16-1670</li></ul></dd><dt class="dateOfPublication">Kunngjort</dt><dd class="dateOfPublication">2009-02-19 15:20</dd><dt class="journalNumber">Journalnummer</dt><dd class="journalNumber">2009-0161</dd><dt class="titleShort">Korttittel</dt><dd class="titleShort">Forskrift om fisket med EU-fartøy, 2009</dd><dt class="title">Tittel</dt><dd class="title">Forskrift om regulering av fisket med fartøy som fører flagg fra medlemsstater i Det europeiske fellesskap i Norges økonomiske sone og i fiskerisonen ved Jan Mayen i 2009</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 2. februar 2009 med hjemmel i lov 17. desember 1976 nr. 91 om Norges økonomiske sone § 4 og § 6, jf. forskrift 13. mai 1977 nr. 2 om utlendingers fiske og fangst mv. i Norges økonomiske sone og landinger til norsk havn § 13, forskrift 23. mai 1980 nr. 4 om opprettelsen av en fiskerisone ved Jan Mayen. Delegering av fullmakt pkt. 4 og delegeringsvedtak 16. oktober 2000 nr. 1670.</dd><dt class="refid">RefID</dt><dd class="refid">forskrift/2009-02-02-185</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket med fartøy som fører flagg fra medlemsstater i Det europeiske fellesskap i Norges økonomiske sone og i fiskerisonen ved Jan Mayen i 2009<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1. Generelt forbud</li></ul></li><li>Kapittel 2. Fisket i Norges økonomiske sone nord for 62° N<ul class="tocSubUl"><li>§ 2. Kvoter nord for 62° N</li><li>§ 3. Fisket i det tilstøtende området i Barentshavet</li><li>§ 4. Bifangst av blåkveite</li><li>§ 5. Forbud mot fiske med torsketrål og fiske etter vassild med småmasket trål</li><li>§ 6. Bifangst av uer</li></ul></li><li>Kapittel 3. Fisket i Norges økonomiske sone sør for 62° N<ul class="tocSubUl"><li>§ 7. Kvoter sør for 62° N</li><li>§ 8. Fisket etter makrell og sei</li><li>§ 9. Bifangst av hestmakrell</li></ul></li><li>Kapittel 5. Fellesbestemmelser<ul class="tocSubUl"><li>§ 10. Beregning av fangstkvanta</li><li>§ 11. Bifangst</li><li>§ 12. Straff og inndragning</li><li>§ 13. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2009-02-02-185" id="dokument"><h1>Forskrift om regulering av fisket med fartøy som fører flagg fra medlemsstater i Det europeiske fellesskap i Norges økonomiske sone og i fiskerisonen ved Jan Mayen i 2009</h1><section class="section" data-name="kap1" id="kapittel-1" data-lovdata-URL="LTI/forskrift/2009-02-02-185/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2009-02-02-185/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h3><article class="legalP" id="kapittel-1-paragraf-1-ledd-1">Det er forbudt å drive fiske og fangst med fartøy som fører flagg fra medlemsstater i Det europeiske fellesskap i Norges økonomiske sone og i fiskerisonen ved Jan Mayen mellom 12 og 200 nautiske mil fra grunnlinjene.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2009-02-02-185/KAPITTEL_2"><h2>Kapittel 2. Fisket i Norges økonomiske sone nord for 62° N</h2><article class="legalArticle" data-lovdata-URL="LTI/forskrift/2009-02-02-185/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Kvoter nord for 62° N</span></h3><article class="legalP" id="kapittel-2-paragraf-1-ledd-1">Uten hensyn til forbudet i § 1 har fartøy som fører flagg fra medlemsstater i Det europeiske fellesskap adgang til å fiske følgende kvanta i Norges økonomiske sone nord for 62° N mellom 12 og 200 nautiske mil fra grunnlinjene:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">19&#xa0;324 tonn norsk arktisk torsk</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">2&#xa0;500 tonn norsk arktisk hyse</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">3&#xa0;000 tonn sei</article></article></li><li data-li-identifier="d)" data-name="d)"><article class="listArticle" id="kapittel-2-paragraf-1-ledd-1-punkt-4"><article class="legalP" id="kapittel-2-paragraf-1-ledd-1-punkt-4-ledd-1">96&#xa0;263 tonn norsk vårgytende sild</article></article></li><li data-li-identifier="e)" data-name="e)"><article class="listArticle" id="kapittel-2-paragraf-1-ledd-1-punkt-5"><article class="legalP" id="kapittel-2-paragraf-1-ledd-1-punkt-5-ledd-1">12&#xa0;300 tonn makrell</article></article></li><li data-li-identifier="f)" data-name="f)"><article class="listArticle" id="kapittel-2-paragraf-1-ledd-1-punkt-6"><article class="legalP" id="kapittel-2-paragraf-1-ledd-1-punkt-6-ledd-1">1&#xa0;500 tonn uer (<i>Sebastes mentella</i> og <i>Sebastes marinus</i>) som bifangst</article></article></li><li data-li-identifier="g)" data-name="g)"><article class="listArticle" id="kapittel-2-paragraf-1-ledd-1-punkt-7"><article class="legalP" id="kapittel-2-paragraf-1-ledd-1-punkt-7-ledd-1">350 tonn andre arter som bifangst</article></article></li><li data-li-identifier="h)" data-name="h)"><article class="listArticle" id="kapittel-2-paragraf-1-ledd-1-punkt-8"><article class="legalP" id="kapittel-2-paragraf-1-ledd-1-punkt-8-ledd-1">50 tonn blåkveite som bifangst</article></article></li><li data-li-identifier="i)" data-name="i)"><article class="listArticle" id="kapittel-2-paragraf-1-ledd-1-punkt-9"><article class="legalP" id="kapittel-2-paragraf-1-ledd-1-punkt-9-ledd-1">110&#xa0;781 tonn kolmule.</article></article></li></ul></article><article class="legalP" id="kapittel-2-paragraf-1-ledd-2">Det er adgang til å fiske kvoten av makrell som nevnt i første ledd bokstav e i området som fremgår av § 8 første ledd.</article><article class="legalP" id="kapittel-2-paragraf-1-ledd-3">Det er adgang til å fiske kvoten av kolmule som nevnt i første ledd bokstav i i Norges økonomiske sone sør for 62° N og i fiskerisonen ved Jan Mayen mellom 12 og 200 nautiske mil fra grunnlinjene.</article></article><article class="legalArticle" data-lovdata-URL="LTI/forskrift/2009-02-02-185/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Fisket i det tilstøtende området i Barentshavet</span></h3><article class="legalP" id="kapittel-2-paragraf-2-ledd-1">Av torskekvoten og hysekvoten som nevnt i § 2 kan inntil 13&#xa0;254 tonn torsk og inntil 1&#xa0;740 tonn hyse fiskes i det området som er gjengitt i § 1 i forskrift 11. januar 1978 nr. 5 om utlendingers fiske og fangst i et tilstøtende område i Barentshavet som grenser opp til Norges og Russlands fastlandskyst.</article></article><article class="legalArticle" data-lovdata-URL="LTI/forskrift/2009-02-02-185/§4" data-name="§4" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Bifangst av blåkveite</span></h3><article class="legalP" id="kapittel-2-paragraf-3-ledd-1">Ved fiske etter andre fiskeslag er det tillatt å ha inntil 7&#xa0;% innblanding av blåkveite om bord ved avslutning av fisket og av landet fangst i Norges økonomiske sone. Det er likevel tillatt å ha inntil 12&#xa0;% blåkveite som bifangst i de enkelte fangster.</article></article><article class="legalArticle" data-lovdata-URL="LTI/forskrift/2009-02-02-185/§5" data-name="§5" id="kapittel-2-paragraf-4"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Forbud mot fiske med torsketrål og fiske etter vassild med småmasket trål</span></h3><article class="legalP" id="kapittel-2-paragraf-4-ledd-1">Det er forbudt å fiske med stormasket trål (135 mm) og fiske etter vassild og kolmule med småmasket trål i Norges økonomiske sone i et område avgrenset av rette linjer mellom følgende posisjoner:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-4-ledd-1-punkt-1"><article class="legalP" id="kapittel-2-paragraf-4-ledd-1-punkt-1-ledd-1">66° 30′ N 06° 59′ Ø</article></article></li><li data-li-identifier="2." data-name="2."><article class="listArticle" id="kapittel-2-paragraf-4-ledd-1-punkt-2"><article class="legalP" id="kapittel-2-paragraf-4-ledd-1-punkt-2-ledd-1">66° 21′ N 06° 44′ Ø</article></article></li><li data-li-identifier="3." data-name="3."><article class="listArticle" id="kapittel-2-paragraf-4-ledd-1-punkt-3"><article class="legalP" id="kapittel-2-paragraf-4-ledd-1-punkt-3-ledd-1">65° 43′ N 06° 00′ Ø</article></article></li><li data-li-identifier="4." data-name="4."><article class="listArticle" id="kapittel-2-paragraf-4-ledd-1-punkt-4"><article class="legalP" id="kapittel-2-paragraf-4-ledd-1-punkt-4-ledd-1">65° 20′ N 06° 00′ Ø</article></article></li><li data-li-identifier="5." data-name="5."><article class="listArticle" id="kapittel-2-paragraf-4-ledd-1-punkt-5"><article class="legalP" id="kapittel-2-paragraf-4-ledd-1-punkt-5-ledd-1">65° 20′ N 05° 30′ Ø</article></article></li><li data-li-identifier="6." data-name="6."><article class="listArticle" id="kapittel-2-paragraf-4-ledd-1-punkt-6"><article class="legalP" id="kapittel-2-paragraf-4-ledd-1-punkt-6-ledd-1">66° 00′ N 05° 30′ Ø</article></article></li><li data-li-identifier="7." data-name="7."><article class="listArticle" id="kapittel-2-paragraf-4-ledd-1-punkt-7"><article class="legalP" id="kapittel-2-paragraf-4-ledd-1-punkt-7-ledd-1">67° 30′ N 06° 34,27′ Ø</article></article></li><li data-li-identifier="8." data-name="8."><article class="listArticle" id="kapittel-2-paragraf-4-ledd-1-punkt-8"><article class="legalP" id="kapittel-2-paragraf-4-ledd-1-punkt-8-ledd-1">67° 10′ N 08° 00′ Ø</article></article></li><li data-li-identifier="9." data-name="9."><article class="listArticle" id="kapittel-2-paragraf-4-ledd-1-punkt-9"><article class="legalP" id="kapittel-2-paragraf-4-ledd-1-punkt-9-ledd-1">67° 10′ N 08° 35′ Ø</article></article></li><li data-li-identifier="10." data-name="10."><article class="listArticle" id="kapittel-2-paragraf-4-ledd-1-punkt-10"><article class="legalP" id="kapittel-2-paragraf-4-ledd-1-punkt-10-ledd-1">67° 00′ N 08° 18′ Ø</article></article></li><li data-li-identifier="11." data-name="11."><article class="listArticle" id="kapittel-2-paragraf-4-ledd-1-punkt-11"><article class="legalP" id="kapittel-2-paragraf-4-ledd-1-punkt-11-ledd-1">66° 50′ N 08° 09′ Ø.</article></article></li></ul></article><article class="legalP" id="kapittel-2-paragraf-4-ledd-2">Det er forbudt å fiske med stormasket trål (120 mm) og fiske etter vassild og kolmule med småmasket trål i Norges økonomiske sone i et område avgrenset av rette linjer mellom følgende posisjoner:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-4-ledd-2-punkt-1"><article class="legalP" id="kapittel-2-paragraf-4-ledd-2-punkt-1-ledd-1">62° 36′ N 03° 00′ Ø</article></article></li><li data-li-identifier="2." data-name="2."><article class="listArticle" id="kapittel-2-paragraf-4-ledd-2-punkt-2"><article class="legalP" id="kapittel-2-paragraf-4-ledd-2-punkt-2-ledd-1">62° 10′ N 01° 15′ Ø (ved NØS ytre grense)</article></article></li><li data-li-identifier="3." data-name="3."><article class="listArticle" id="kapittel-2-paragraf-4-ledd-2-punkt-3"><article class="legalP" id="kapittel-2-paragraf-4-ledd-2-punkt-3-ledd-1">62° 40′ N 00° 52′ Ø (ved NØS ytre grense)</article></article></li><li data-li-identifier="4." data-name="4."><article class="listArticle" id="kapittel-2-paragraf-4-ledd-2-punkt-4"><article class="legalP" id="kapittel-2-paragraf-4-ledd-2-punkt-4-ledd-1">63° 00′ N 03° 00′ Ø herifra i en rett linje til pkt. 1.</article></article></li></ul></article></article><article class="legalArticle" data-lovdata-URL="LTI/forskrift/2009-02-02-185/§6" data-name="§6" id="kapittel-2-paragraf-5"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Bifangst av uer</span></h3><article class="legalP" id="kapittel-2-paragraf-5-ledd-1">Uten hensyn til forbudet i § 5 er det ved fiske etter andre fiskearter i forbudsområdet tillatt å ha inntil 15&#xa0;% bifangst av uer i vekt i de enkelte fangster og av landet fangst.</article><article class="legalP" id="kapittel-2-paragraf-5-ledd-2">Bifangst av uer ved fiske etter andre kvoteregulerte fiskearter inngår i kvoten for <i>Sebastes mentella</i> og <i>Sebastes marinus</i> som nevnt i § 2 bokstav f.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2009-02-02-185/KAPITTEL_3"><h2>Kapittel 3. Fisket i Norges økonomiske sone sør for 62° N</h2><article class="legalArticle" data-lovdata-URL="LTI/forskrift/2009-02-02-185/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Kvoter sør for 62° N</span></h3><article class="legalP" id="kapittel-3-paragraf-1-ledd-1">Uten hensyn til forbudet i § 1 har fartøy som fører flagg fra medlemsstater i Det europeiske fellesskap adgang til å fiske følgende kvanta i Norges økonomiske sone sør for 62° N mellom 12 og 200 nautiske mil fra grunnlinjene:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">20&#xa0;775 tonn torsk</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">24&#xa0;863 tonn hyse</article></article></li><li data-li-identifier="c)" data-name="c)"><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">60&#xa0;448 tonn sei</article></article></li><li data-li-identifier="d)" data-name="d)"><article class="listArticle" id="kapittel-3-paragraf-1-ledd-1-punkt-4"><article class="legalP" id="kapittel-3-paragraf-1-ledd-1-punkt-4-ledd-1">9&#xa0;252 tonn hvitting</article></article></li><li data-li-identifier="e)" data-name="e)"><article class="listArticle" id="kapittel-3-paragraf-1-ledd-1-punkt-5"><article class="legalP" id="kapittel-3-paragraf-1-ledd-1-punkt-5-ledd-1">21&#xa0;590 tonn rødspette</article></article></li><li data-li-identifier="f)" data-name="f)"><article class="listArticle" id="kapittel-3-paragraf-1-ledd-1-punkt-6"><article class="legalP" id="kapittel-3-paragraf-1-ledd-1-punkt-6-ledd-1">50&#xa0;000 tonn sild</article></article></li><li data-li-identifier="g)" data-name="g)"><article class="listArticle" id="kapittel-3-paragraf-1-ledd-1-punkt-7"><article class="legalP" id="kapittel-3-paragraf-1-ledd-1-punkt-7-ledd-1">22&#xa0;518 tonn makrell</article></article></li><li data-li-identifier="h)" data-name="h)"><article class="listArticle" id="kapittel-3-paragraf-1-ledd-1-punkt-8"><article class="legalP" id="kapittel-3-paragraf-1-ledd-1-punkt-8-ledd-1">1&#xa0;000 tonn øyepål</article></article></li><li data-li-identifier="i)" data-name="i)"><article class="listArticle" id="kapittel-3-paragraf-1-ledd-1-punkt-9"><article class="legalP" id="kapittel-3-paragraf-1-ledd-1-punkt-9-ledd-1">4&#xa0;000 tonn kolmule</article></article></li><li data-li-identifier="j)" data-name="j)"><article class="listArticle" id="kapittel-3-paragraf-1-ledd-1-punkt-10"><article class="legalP" id="kapittel-3-paragraf-1-ledd-1-punkt-10-ledd-1">500 tonn reker</article></article></li><li data-li-identifier="k)" data-name="k)"><article class="listArticle" id="kapittel-3-paragraf-1-ledd-1-punkt-11"><article class="legalP" id="kapittel-3-paragraf-1-ledd-1-punkt-11-ledd-1">1&#xa0;550 tonn breiflabb</article></article></li><li data-li-identifier="l)" data-name="l)"><article class="listArticle" id="kapittel-3-paragraf-1-ledd-1-punkt-12"><article class="legalP" id="kapittel-3-paragraf-1-ledd-1-punkt-12-ledd-1">1&#xa0;210 tonn sjøkreps</article></article></li><li data-li-identifier="m)" data-name="m)"><article class="listArticle" id="kapittel-3-paragraf-1-ledd-1-punkt-13"><article class="legalP" id="kapittel-3-paragraf-1-ledd-1-punkt-13-ledd-1">170 tonn brosme</article></article></li><li data-li-identifier="n)" data-name="n)"><article class="listArticle" id="kapittel-3-paragraf-1-ledd-1-punkt-14"><article class="legalP" id="kapittel-3-paragraf-1-ledd-1-punkt-14-ledd-1">5&#xa0;000 tonn andre arter.</article></article></li></ul></article><article class="legalP" id="kapittel-3-paragraf-1-ledd-2">Det er kun tillatt å drive direktefiske etter øyepål i perioden 1. mai-31. august.</article><article class="legalP" id="kapittel-3-paragraf-1-ledd-3">De kvanta av torsk, hyse, sei, hvitting, rødspette, sild og makrell som fartøy fra medlemsstater i Det europeiske fellesskap har adgang til å fiske i medhold av første ledd, anses for å være oppfisket dersom disse fartøys samlede fiske av vedkommende bestand når de kvanta som er avtalt for fartøy fra medlemsstater i Det europeiske fellesskap.</article><article class="legalP" id="kapittel-3-paragraf-1-ledd-4">Det er adgang til å fiske kvoten av kolmule som nevnt i første ledd bokstav i i Norges økonomiske sone nord for 62° N og i fiskerisonen ved Jan Mayen mellom 12 og 200 nautiske mil fra grunnlinjene.</article></article><article class="legalArticle" data-lovdata-URL="LTI/forskrift/2009-02-02-185/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Fisket etter makrell og sei</span></h3><article class="legalP" id="kapittel-3-paragraf-2-ledd-1">Makrellkvoten som nevnt i § 2 første ledd bokstav e kan også fiskes i Norges økonomiske sone mellom 12 og 200 nautiske mil fra grunnlinjene sør for 62° N og nord for 57° 30′ N.</article><article class="legalP" id="kapittel-3-paragraf-2-ledd-2">Av makrellkvoten som nevnt i § 7 første ledd bokstav g er det adgang til å fiske inntil 6&#xa0;000 tonn i Norges økonomiske sone sør for 57° 30′ N og i Skagerrak utenfor 12 nautiske mil fra grunnlinjene.</article><article class="legalP" id="kapittel-3-paragraf-2-ledd-3">Seikvoten som nevnt i § 7 første ledd bokstav c kan fiskes i Skagerrak utenfor 12 nautiske mil fra grunnlinjene.</article><article class="legalP" id="kapittel-3-paragraf-2-ledd-4">Fartøy som fører dansk eller svensk flagg har i Skagerrak adgang til å fiske inntil 4 nautiske mil fra de norske grunnlinjene i henhold til avtale av 19. desember 1966 mellom Danmark, Sverige og Norge.</article></article><article class="legalArticle" data-lovdata-URL="LTI/forskrift/2009-02-02-185/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Bifangst av hestmakrell</span></h3><article class="legalP" id="kapittel-3-paragraf-3-ledd-1">Ved fisket etter kolmule tillates uunngåelig innblanding av hestmakrell.</article></article></section><section class="section" data-name="kap5" id="kapittel-4" data-lovdata-URL="LTI/forskrift/2009-02-02-185/KAPITTEL_4"><h2>Kapittel 5. Fellesbestemmelser</h2><article class="legalArticle" data-lovdata-URL="LTI/forskrift/2009-02-02-185/§10" data-name="§10" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Beregning av fangstkvanta</span></h3><article class="legalP" id="kapittel-4-paragraf-1-ledd-1">Alle fangstkvanta skal beregnes i rund vekt.</article></article><article class="legalArticle" data-lovdata-URL="LTI/forskrift/2009-02-02-185/§11" data-name="§11" id="kapittel-4-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Bifangst</span></h3><article class="legalP" id="kapittel-4-paragraf-2-ledd-1">Ved fiske i Norges økonomiske sone og i fiskerisonen ved Jan Mayen skal den totale bifangst, inkludert den delen av totalfangsten som anvendes til menneskeføde, ikke overstige:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">5&#xa0;% sild i annet fiske og</article></article></li><li data-li-identifier="b)" data-name="b)"><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">10&#xa0;% bifangst av beskyttede arter i fiske etter arter som leveres til oppmaling.</article></article></li></ul></article></article><article class="legalArticle" data-lovdata-URL="LTI/forskrift/2009-02-02-185/§12" data-name="§12" id="kapittel-4-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Straff og inndragning</span></h3><article class="legalP" id="kapittel-4-paragraf-3-ledd-1">Den som forsettlig eller uaktsomt overtrer bestemmelser gitt i eller i medhold av denne forskriften er gjenstand for straff og inndraging etter lov 17. desember 1976 nr. 91 om Norges økonomiske sone § 8 og § 9. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2009-02-02-185/§13" data-name="§13" id="kapittel-4-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-4-ledd-1">Denne forskriften trer i kraft straks og gjelder til og med 31. desember 2009.</article></article></section></main></body></html>