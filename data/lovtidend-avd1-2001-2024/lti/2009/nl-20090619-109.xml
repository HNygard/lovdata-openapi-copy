<!DOCTYPE html><html lang="no"><head><title>Lov om overføring av rettigheter og forpliktelser ved omklassifisering av veg etter vegloven § 62 tredje ledd i forbindelse med forvaltningsreformen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2009-06-19-109</dd><dt class="dokid">DokumentID</dt><dd class="dokid">LTI/lov/2009-06-19-109</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 7 s 1264</dd><dt class="dateInForce">I kraft fra</dt><dd class="dateInForce">2009-06-19, 2010-01-01</dd><dt class="changesToDocuments">Endrer</dt><dd class="changesToDocuments"><ul><li>lov/1963-06-21-23</li><li>lov/1965-06-18-4</li></ul></dd><dt class="dateOfPublication">Kunngjort</dt><dd class="dateOfPublication">2009-06-19 16:45</dd><dt class="journalNumber">Journalnummer</dt><dd class="journalNumber">2009-0498</dd><dt class="titleShort">Korttittel</dt><dd class="titleShort">Lov om omklassifisering av veg</dd><dt class="title">Tittel</dt><dd class="title">Lov om overføring av rettigheter og forpliktelser ved omklassifisering av veg etter vegloven § 62 tredje ledd i forbindelse med forvaltningsreformen</dd><dt class="miscInformation">Annet om dokumentet</dt><dd class="miscInformation">Ot.prp.nr.68 (2008–2009), Innst.O.nr.83 (2008–2009) og Besl.O.nr.91 (2008–2009). Odels- og lagtingsvedtak hhv. 2. og 10. juni 2009. Fremmet av Samferdselsdepartementet.</dd><dt class="refid">RefID</dt><dd class="refid">lov/2009-06-19-109</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om overføring av rettigheter og forpliktelser ved omklassifisering av veg etter vegloven § 62 tredje ledd i forbindelse med forvaltningsreformen<ul class="tocSubUl"><li>§ 1. Formål</li><li>§ 2. Overføring av rettigheter og forpliktelser</li><li>§ 3. Endringer i andre lover</li><li>§ 4. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/lov/2009-06-19-109" id="dokument"><h1>Lov om overføring av rettigheter og forpliktelser ved omklassifisering av veg etter vegloven § 62 tredje ledd i forbindelse med forvaltningsreformen</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Veglov 21. juni 1963 nr. 23.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Vegtrafikklov 18. juni 1965 nr. 4.</article></article></li></ul></article><article class="legalArticle" data-lovdata-URL="LTI/lov/2009-06-19-109/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne loven er å regulere visse overgangsspørsmål som oppstår ved omklassifiseringen av veg etter reglene i vegloven § 62 tredje ledd, i forbindelse med at ansvaret for øvrig riksvegnett med tilhørende riksvegferjeforbindelser overføres fra staten til fylkeskommunene og Oslo kommune fra 1. januar 2010.</article></article><article class="legalArticle" data-lovdata-URL="LTI/lov/2009-06-19-109/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Overføring av rettigheter og forpliktelser</span></h2><article class="legalP" id="paragraf-2-ledd-1">Ved omklassifiseringen nevnt i § 1 av øvrig riksveg med tilhørende riksvegferjeforbindelser til fylkesveg overtar fylkeskommunen statens privatrettslige rettigheter og forpliktelser knyttet til vegen og riksvegferjeforbindelsen med frigjørende virkning for staten. Samtidig overføres offentlige rettigheter, konsesjoner, tillatelser mv. som staten innehar for vegen, til fylkeskommunen. Ved slik omklassifisering av riksveg til kommunal veg i Oslo overtar Oslo kommune statens rettigheter og forpliktelser mv. etter reglene i første og annet punktum.</article><article class="legalP" id="paragraf-2-ledd-2">Ved omklassifiseringen nevnt i § 1 av fylkesveg til riksveg overtar staten fylkeskommunens privatrettslige rettigheter og forpliktelser knyttet til vegen med frigjørende virkning for fylkeskommunen. Samtidig overføres offentlige rettigheter, konsesjoner, tillatelser mv. som fylkeskommunen innehar for vegen, til staten. Ved slik omklassifisering av kommunal veg til riksveg overtar staten kommunens rettigheter og forpliktelser etter reglene i første og annet punktum.</article><article class="legalP" id="paragraf-2-ledd-3">Fordringshavere og andre rettighetshavere kan ikke motsette seg overføringen eller gjøre gjeldende at overføringen utgjør en bortfallsgrunn for rettsforholdet.</article><article class="legalP" id="paragraf-2-ledd-4">Ved uenighet mellom stat og fylkeskommune eller Oslo kommune om hvilke rettigheter eller forpliktelser mv. som er overtatt etter reglene i første og annet ledd, kan hvert av organene bringe spørsmålet inn for Kongen til avgjørelse. Søksmål om spørsmål som nevnt i første punktum kan bringes inn for de alminnelige domstolene først når muligheten til å få saken avgjort av Kongen er nyttet. Kongens avgjørelse etter første punktum har ingen virkning overfor private fordringshavere og rettighetshavere. Annet punktum gjelder ikke for søksmål mot eller fra private fordringshavere og rettighetshavere.</article></article><article class="legalArticle" data-lovdata-URL="LTI/lov/2009-06-19-109/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Endringer i andre lover</span></h2> <article class="defaultP" margin-top="true">1. I veglov 21. juni 1963 nr. 23 gjøres følgende endringer:</article> <article class="defaultP" margin-top="true">§ 2 annet ledd oppheves.</article> <article class="defaultP" margin-top="true">§ 10 nytt tredje ledd skal lyde:</article><article class="legalP" id="paragraf-3-ledd-1">Når det gjeld arbeid med saker som gjeld fylkesvegar, er det fylkeskommunen som har ansvaret som arbeidsgjevar etter reglane i skadeserstatningslova § 2-1 for dei tilsette ved regionvegkontoret.</article> <article class="defaultP" margin-top="true">Nåværende tredje ledd blir fjerde ledd.</article> <article class="defaultP" margin-top="true">§ 16 første punktum skal lyde:</article><article class="legalP" id="paragraf-3-ledd-2">Departementet gir nærare føresegner om drift og vedlikehald av offentlig veg.</article> <article class="defaultP" margin-top="true">§ 29 annet ledd første punktum skal lyde:</article><article class="legalP" id="paragraf-3-ledd-3">Byggegrensene skal gå i ein avstand på 50 meter frå riksveg og fylkesveg og 15 meter frå kommunal veg.</article> <article class="defaultP" margin-top="true">§ 29 annet ledd tredje punktum skal lyde:</article><article class="legalP" id="paragraf-3-ledd-4">Føresegnene i dette leddet gjeld dersom ikkje anna følgjer av føresegnene i tredje, fjerde og femte ledd.</article> <article class="defaultP" margin-top="true">§ 29 nytt fjerde ledd skal lyde:</article><article class="legalP" id="paragraf-3-ledd-5">For fylkesveg kan fylkeskommunen for særskilt fastsett strekning sette byggegrensa til ein mindre avstand enn den som er nemnt i andre ledd, likevel ikkje mindre enn 15 meter.</article> <article class="defaultP" margin-top="true">§ 29 nåværende fjerde til sjette ledd blir femte til sjuende ledd.</article> <article class="defaultP" margin-top="true">§ 29 femte ledd første punktum skal lyde:</article><article class="legalP" id="paragraf-3-ledd-6">Ved kryss i plan mellom<ul class="defaultList"><li data-li-identifier="1)" data-name="1)"><article class="listArticle" id="paragraf-3-ledd-6-punkt-1"><article class="legalP" id="paragraf-3-ledd-6-punkt-1-ledd-1">offentlege vegar,</article></article></li><li data-li-identifier="2)" data-name="2)"><article class="listArticle" id="paragraf-3-ledd-6-punkt-2"><article class="legalP" id="paragraf-3-ledd-6-punkt-2-ledd-1">offentlege vegar og andre vegar som er opne for allmen ferdsle,</article></article></li><li data-li-identifier="3)" data-name="3)"><article class="listArticle" id="paragraf-3-ledd-6-punkt-3"><article class="legalP" id="paragraf-3-ledd-6-punkt-3-ledd-1">offentlege vegar og jarnveg eller sporveg,</article></article></li></ul><p class="leddfortsettelse">skal byggegrensa følgje den rette lina mellom punkt på midtlina åt vegane (jernbana, sporvegen) 60 meter frå skjeringspunktet åt midtlinene ved kryss med riksveg og fylkesveg og 40 meter frå skjeringspunktet ved andre kryss.</p></article> <article class="defaultP" margin-top="true">§ 29 sjette ledd første punktum skal lyde:</article><article class="legalP" id="paragraf-3-ledd-7">Før det blir tatt avgjerd etter tredje, fjerde eller femte ledd, skal vedkomande kommune få høve til å seie si meining.</article> <article class="defaultP" margin-top="true">§ 40 annet ledd siste punktum oppheves.</article> <article class="defaultP" margin-top="true">§ 52 nytt annet ledd skal lyde:</article><article class="legalP" id="paragraf-3-ledd-8">Omregistrering i grunnboka eller matrikkelen i samband med overføring av vegmyndighet skjer ved namneendring. Det skal ikkje betales dokumentavgift etter § 6 i lov 12. desember 1975 nr. 59 om dokumentavgift eller rettsgebyr etter § 21 i lov 17. desember 1982 nr. 86 om rettsgebyr ved overføringa.</article> <article class="defaultP" margin-top="true">§ 62 nye tredje og fjerde ledd skal lyde:</article><article class="legalP" id="paragraf-3-ledd-9">Samferdselsdepartementet kan med samtykke frå Stortinget ta opp veg som riksveg og gjere vedtak om at riksveg vert gjort om til fylkesveg eller kommunal veg i samband med gjennomføring av forvaltningsreforma utan at føresegnene i §§ 3 og 7 er følgt.</article><article class="legalP" id="paragraf-3-ledd-10">Departementet gjev nærare føresegner som pålegg fylkeskommunane, kommunane og private å innhente, kvalitetssikre, formidle og standardisere data som gjeld det offentlege vegnettet og trafikken på det, og å dekke utgifter i samband med dette.</article> <article class="defaultP" margin-top="true">2. I vegtrafikklov 18. juni 1965 nr. 4 skal § 40 a nytt annet ledd lyde:</article><article class="legalP" id="paragraf-3-ledd-11">Departementet kan gi forskrifter med nærmere bestemmelser om at fylkeskommunen, i Oslo Oslo kommune, pålegges å utarbeide og gjennomføre ulike tiltak knyttet til trafikksikkerhet.</article></article><article class="legalArticle" data-lovdata-URL="LTI/lov/2009-06-19-109/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><ul class="defaultList"><li data-li-identifier="1." data-name="1."><article class="listArticle" id="paragraf-4-punkt-1"><article class="legalP" id="paragraf-4-punkt-1-ledd-1">Endringene i vegloven § 62 tredje ledd trer i kraft straks.</article></article></li><li data-li-identifier="2." data-name="2."><article class="listArticle" id="paragraf-4-punkt-2"><article class="legalP" id="paragraf-4-punkt-2-ledd-1">Loven ellers gjelder fra 1. januar 2010.</article></article></li></ul></article></main></body></html>