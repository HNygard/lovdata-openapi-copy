<!DOCTYPE html><html lang="no"><head><title>Vedtak om endring i regler om bruk av rettskapper m.v. ved domstolen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-05-11-498</dd><dt class="dokid">DokumentID</dt><dd class="dokid">LTI/forskrift/2009-05-11-498</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 5 s 736</dd><dt class="dateInForce">I kraft fra</dt><dd class="dateInForce">2009-05-11</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-06-23-577</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1915-08-13-5/§142</li></ul></dd><dt class="dateOfPublication">Kunngjort</dt><dd class="dateOfPublication">2009-05-12 14:10</dd><dt class="journalNumber">Journalnummer</dt><dd class="journalNumber">2009-0398</dd><dt class="titleShort">Korttittel</dt><dd class="titleShort">Endr. i regler om bruk av rettskapper m.v.</dd><dt class="title">Tittel</dt><dd class="title">Vedtak om endring i regler om bruk av rettskapper m.v. ved domstolen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Domstoladministrasjonen 11. mai 2009 med hjemmel i lov 13. august 1915 nr. 5 om domstolene (domstolloven) § 142.</dd><dt class="refid">RefID</dt><dd class="refid">forskrift/2009-05-11-498</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om endring i regler om bruk av rettskapper m.v. ved domstolen<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2009-05-11-498" id="dokument"><h1>Vedtak om endring i regler om bruk av rettskapper m.v. ved domstolen</h1><section class="section" data-name="kapI" id="kapittel-1" data-lovdata-URL="LTI/forskrift/2009-05-11-498/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I regler 23. juni 1995 nr. 577 om bruk av rettskapper m.v. ved domstolen gjøres følgende endringer:</article> <article class="defaultP" margin-top="true">§ 2 annet ledd skal lyde:</article><article class="legalP" id="kapittel-1-ledd-2">Når forholdene tilsier det, kan rettens leder for den enkelte sak bestemme at det ikke skal brukes rettskappe.</article> <article class="defaultP" margin-top="true">§ 2 fjerde ledd skal lyde:</article><article class="legalP" id="kapittel-1-ledd-3">I ankesaker hvor det holdes muntlig forhandling kan rettens leder for den enkelte sak bestemme at det skal brukes rettskappe.</article> <article class="defaultP" margin-top="true">§ 3 fjerde ledd skal lyde:</article><article class="legalP" id="kapittel-1-ledd-4">Når forholdene tilsier det, kan rettens leder for den enkelte sak bestemme at det ikke skal brukes rettskappe.</article> <article class="defaultP" margin-top="true">§ 6 skal lyde:</article><article class="legalP" id="kapittel-1-ledd-5">Rettskappen skal være av sort ullstoff med vide ermer og rekke til midt på leggen. Rundt halsen skal det være en brem som lages som en flatt liggende krave som fortsetter på kappens forside til dennes nederste kant. Det skal også være en brem nederst på ermene.</article><article class="legalP" id="kapittel-1-ledd-6">For dommere i Høyesterett skal bremmen være av rød fløyel. Dommere i lagmannsrett og tingrett samt Riksadvokaten skal ha brem i sort fløyel. Advokater og aktorer skal ha brem i sort silke.</article><article class="legalP" id="kapittel-1-ledd-7">Bremmen skal være mellom 14 og 15 cm bred bakerst i nakken og smalne til 13 cm foran. På kappens forside skal den smalne jevnt fra 13 cm øverst til 10 cm ved kappens nederste kant. Bremmen nederst på ermet skal være 9 cm bred.</article><article class="legalP" id="kapittel-1-ledd-8">Rettskappe for protokollførere skal ha en smal krave uten brem.</article></section><section class="section" data-name="kapII" id="kapittel-2" data-lovdata-URL="LTI/forskrift/2009-05-11-498/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>