<!DOCTYPE html><html lang="no"><head><title>Forskrift om merkekrav for fiskeprodukter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-07-01-967</dd><dt class="dokid">DokumentID</dt><dd class="dokid">LTI/forskrift/2009-07-01-967</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 9 s 1504</dd><dt class="dateInForce">I kraft fra</dt><dd class="dateInForce">2009-08-01, 2010-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§10</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2009-07-07 14:00</dd><dt class="journalNumber">Journalnummer</dt><dd class="journalNumber">2009-0753</dd><dt class="titleShort">Korttittel</dt><dd class="titleShort">Forskrift om merkekrav for fiskeprodukter</dd><dt class="title">Tittel</dt><dd class="title">Forskrift om merkekrav for fiskeprodukter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 1. juli 2009 med hjemmel i lov 19. desember 2003 nr. 124 om matproduksjon og mattrygghet mv. (matloven) § 10 annet ledd jf. delegeringsvedtak 19. desember 2003 nr. 1790.</dd><dt class="refid">RefID</dt><dd class="refid">forskrift/2009-07-01-967</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om merkekrav for fiskeprodukter<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Merkeplikt</li><li>§ 4. Merkingens plassering</li><li>§ 5. Fiskeart</li><li>§ 6. Produksjonsmetode</li><li>§ 7. Fangst- eller slaktedato</li><li>§ 8. Fangstområde eller opprinnelsesland</li><li>§ 9. Tilsyn og vedtak</li><li>§ 10. Dispensasjon</li><li>§ 11. Straff</li><li>§ 12. Ikrafttredelse og overgangsbestemmelser</li><li>Vedlegg I<ul class="tocSubUl"><li>A. Beskrivelse av hvilke varer som er omfattet av merkekrav for fiskeprodukter</li><li>B. Fangstområde for arter fisket i havet:</li></ul></li><li>Vedlegg II</li></ul></li></ul></dd></dl></header><main class="documentBody" data-lovdata-URL="LTI/forskrift/2009-07-01-967" id="dokument"><h1>Forskrift om merkekrav for fiskeprodukter</h1><article class="legalArticle" data-lovdata-URL="LTI/forskrift/2009-07-01-967/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriftens formål er å fremme høy kvalitet på sjømat gjennom å gi informasjon om fiskeart, produksjonsmetode, fangst- eller slaktedato og fangstområde eller opprinnelsesland for fiskeprodukter.</article></article><article class="legalArticle" data-lovdata-URL="LTI/forskrift/2009-07-01-967/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Denne forskriften omfatter all omsetning av fiskeprodukter med varebetegnelser og posisjonsnummer i tolltariffen som er beskrevet i vedlegg I del A.</article><article class="legalP" id="paragraf-2-ledd-2">Merkeplikten gjelder likevel ikke for omsetning av små mengder fiskeprodukter direkte fra fisker eller oppdretter til forbruker.</article></article><article class="legalArticle" data-lovdata-URL="LTI/forskrift/2009-07-01-967/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Merkeplikt</span></h2><article class="legalP" id="paragraf-3-ledd-1">Fiskeprodukter som er omfattet av vedlegg I del A, skal ledsages av opplysninger om fiskeart, produksjonsmetode, fangst- eller slaktedato og fangstområde eller opprinnelsesland, jf. § 5, § 6, § 7, og § 8.</article><article class="legalP" id="paragraf-3-ledd-2">Merkeplikten i § 7 gjelder likevel ikke for skjell, pigghuder og snegler som omsettes levende.</article><article class="legalP" id="paragraf-3-ledd-3">Merkeplikten gjelder uavhengig av om fiskeproduktet er ferdig pakket eller uemballert.</article></article><article class="legalArticle" data-lovdata-URL="LTI/forskrift/2009-07-01-967/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Merkingens plassering</span></h2><article class="legalP" id="paragraf-4-ledd-1">Forskrift 21. desember 1993 nr. 1385 om merking mv av næringsmidler § 7 femte ledd kommer ikke til anvendelse når det gjelder salg over disk. I slike tilfeller skal opplysningene gis skriftlig på skilt, oppslag eller lignende.</article></article><article class="legalArticle" data-lovdata-URL="LTI/forskrift/2009-07-01-967/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fiskeart</span></h2><article class="legalP" id="paragraf-5-ledd-1">For fiskeprodukter som er omfattet av vedlegg I del A, skal den aksepterte betegnelsen på arten angis. Listen over aksepterte betegnelser i vedlegg II, skal benyttes. I tidligere omsetningsledd enn til forbruker skal det vitenskapelige/latinske navnet angis i tillegg.</article><article class="legalP" id="paragraf-5-ledd-2">Mattilsynet kan endre listen over aksepterte betegnelser.</article><article class="legalP" id="paragraf-5-ledd-3">Det kan søkes Mattilsynet om bruk av midlertidige betegnelser for fiskearter som ikke fremgår av listen. Mattilsynet vil ved revisjon av listen inkludere en akseptert betegnelse.</article></article><article class="legalArticle" data-lovdata-URL="LTI/forskrift/2009-07-01-967/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Produksjonsmetode</span></h2><article class="legalP" id="paragraf-6-ledd-1">Fiskeprodukter som er omfattet av vedlegg I del A, skal merkes med en av de følgende beskrivelsene av type produksjon:<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">Fisket i havet, eller</article></article></li><li data-li-identifier="b)" data-name="b)"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">Fisket i ferskvann, eller</article></article></li><li data-li-identifier="c)" data-name="c)"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">Oppdrettet.</article></article></li></ul></article><article class="legalP" id="paragraf-6-ledd-2">Når det gjelder arter fisket i havet kan beskrivelse av produksjonsmetode utelates, dersom det er åpenbart ut fra angivelsen av varebetegnelse og fangstområde, at arten er fisket i havet. Beskrivelsen skal ikke utelates dersom det er tvil om produksjonsmetoden.</article><article class="legalP" id="paragraf-6-ledd-3">Dersom en blanding av arter omsettes, skal opplysningene om produksjonsmetode oppgis for hver art.</article><article class="legalP" id="paragraf-6-ledd-4">Ved omsetning av en blanding av samme art som har opprinnelse i forskjellige produksjonsmetoder, skal produksjonsmetoden for hvert enkelt vareparti oppgis.</article></article><article class="legalArticle" data-lovdata-URL="LTI/forskrift/2009-07-01-967/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Fangst- eller slaktedato</span></h2><article class="legalP" id="paragraf-7-ledd-1">Ferske fiskeprodukter som er omfattet av vedlegg I del A, og fisket i havet eller ferskvann, skal ved omsetning være merket med fangstdato.</article><article class="legalP" id="paragraf-7-ledd-2">Ferske fiskeprodukter som er omfattet av vedlegg I del A, som stammer fra oppdrettsvirksomhet, skal ved omsetning være merket med slaktedato.</article></article><article class="legalArticle" data-lovdata-URL="LTI/forskrift/2009-07-01-967/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Fangstområde eller opprinnelsesland</span></h2><article class="legalP" id="paragraf-8-ledd-1">Fiskeprodukter som er omfattet av vedlegg I del A, skal merkes med en av følgende beskrivelser:<ul class="defaultList"><li data-li-identifier="a)" data-name="a)"><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">Fiskeprodukter fisket i havet skal merkes med fangstområde i henhold til vedlegg I del B.</article></article></li><li data-li-identifier="b)" data-name="b)"><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">Fiskeprodukter fisket i ferskvann, skal merkes med det landet hvor produktet er fisket.</article></article></li><li data-li-identifier="c)" data-name="c)"><article class="listArticle" id="paragraf-8-ledd-1-punkt-3"><article class="legalP" id="paragraf-8-ledd-1-punkt-3-ledd-1">Fiskeprodukter fra akvakulturvirksomhet, skal merkes med det landet hvor fiskeproduktet gjennomgikk det siste utviklingsstadiet.</article></article></li></ul></article><article class="legalP" id="paragraf-8-ledd-2">Dersom en blanding av arter omsettes skal opplysningene om fangstområde eller opprinnelsesland oppgis for hver art.</article><article class="legalP" id="paragraf-8-ledd-3">Ved omsetning av en blanding av samme art som har opprinnelse fra flere fangstområder eller land, skal minimum opprinnelseslandet eller det fangstområdet hvor størstedelen av varepartiet stammer fra oppgis, sammen med opplysningen om at fiskeproduktene stammer fra forskjellige land eller fangstområder.</article></article><article class="legalArticle" data-lovdata-URL="LTI/forskrift/2009-07-01-967/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tilsyn og vedtak</span></h2><article class="legalP" id="paragraf-9-ledd-1">Mattilsynet fører tilsyn med at bestemmelsene i forskriften og enkeltvedtak fastsatt med hjemmel i forskriften blir oppfylt, jf. matloven § 23. Mattilsynet kan fastsette enkeltvedtak for å sikre at bestemmelsene i forskriften blir oppfylt, herunder om smittesanering, stenging, virksomhetskarantene og tvangsmulkt, jf. matloven § 23 til § 26.</article></article><article class="legalArticle" data-lovdata-URL="LTI/forskrift/2009-07-01-967/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Dispensasjon</span></h2><article class="legalP" id="paragraf-10-ledd-1">Mattilsynet kan i særskilte tilfelle dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser.</article></article><article class="legalArticle" data-lovdata-URL="LTI/forskrift/2009-07-01-967/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Straff</span></h2><article class="legalP" id="paragraf-11-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til matloven § 28.</article></article><article class="legalArticle" data-lovdata-URL="LTI/forskrift/2009-07-01-967/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse og overgangsbestemmelser</span></h2><article class="legalP" id="paragraf-12-ledd-1">Bestemmelsene trer i kraft 1. august 2009 med unntak av bestemmelsene i § 7 som trer i kraft 1. januar 2010.</article><article class="legalP" id="paragraf-12-ledd-2">Fiskeprodukter som er merket i henhold til forskrift 21. desember 1993 nr. 1385 om merking mv av næringsmidler før ikrafttredelse av denne forskrift kan likevel omsettes inntil lagrene er brukt opp eller senest innen 1. januar 2010.</article></article><section class="section" data-name="vedleggI" id="kapittel-1" data-lovdata-URL="LTI/forskrift/2009-07-01-967/KAPITTEL_1"><h2>Vedlegg I</h2><section class="section" data-name="kapA" id="kapittel-1-kapittel-1" data-lovdata-URL="LTI/forskrift/2009-07-01-967/KAPITTEL_1-1"><h3>A. Beskrivelse av hvilke varer som er omfattet av merkekrav for fiskeprodukter</h3><article class="defaultP"><table><thead><tr><th data-text-align="left" data-vertical-align="top"><i>Pos.nr. i tolltariffen<sup class="footnotereference" data-footnotereferencevalue="1" data-unique-footnote-counter="1">1</sup></i></th><th data-text-align="left" data-vertical-align="top"><i>Varebeskrivelse</i></th></tr></thead><tbody><tr><td data-text-align="left" data-vertical-align="top">03.01</td><td data-text-align="left" data-vertical-align="top">Fisk, levende.</td></tr><tr><td data-text-align="left" data-vertical-align="top">03.02</td><td data-text-align="left" data-vertical-align="top">Fisk, fersk eller kjølt, unntatt fiskefileter og annet fiskekjøtt som hører under posisjon 03.04.</td></tr><tr><td data-text-align="left" data-vertical-align="top">03.03</td><td data-text-align="left" data-vertical-align="top">Fisk, fryst, unntatt fiskefileter og annet fiskekjøtt som hører under posisjon 03.04.</td></tr><tr><td data-text-align="left" data-vertical-align="top">03.04</td><td data-text-align="left" data-vertical-align="top">Fiskefileter og annet fiskekjøtt (også opphakket), ferskt, kjølt eller fryst.</td></tr><tr><td data-text-align="left" data-vertical-align="top">03.05</td><td data-text-align="left" data-vertical-align="top">Fisk, tørket, saltet eller i saltlake; røykt fisk, også varmrøykt; mel og pelleter av fisk, egnet til menneskeføde.</td></tr><tr><td data-text-align="left" data-vertical-align="top">03.06</td><td data-text-align="left" data-vertical-align="top">Krepsdyr, med eller uten skall, levende, ferske, kjølte, fryste, tørkede, saltede eller i saltlake; krepsdyr med skall, dampkokt eller kokt i vann, også kjølte, fryste, tørkede, saltede eller i saltlake; mel og pelleter av krepsdyr, egnet til menneskeføde.</td></tr><tr><td data-text-align="left" data-vertical-align="top">03.07</td><td data-text-align="left" data-vertical-align="top">Bløtdyr, med eller uten skall, levende, ferske, kjølte, fryste, tørkede, saltede eller i saltlake; virvelløse dyr som lever i vann, andre enn krepsdyr og bløtdyr, levende, ferske, kjølte, fryste, tørkede, saltede eller i saltlake; mel og pelleter av virvelløse dyr som lever i vann, andre enn krepsdyr, egnet til menneskeføde.</td></tr></tbody></table></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Tabellen tar utgangspunkt i posisjonsnumrene i den norske tolltariffen kapittel 3. Gjeldende tolltariff er i likhet med EUs kombinerte nomenklatur basert på 2007-versjonen av HS-nomenklaturen.</article></footer></section><section class="section" data-name="kapB" id="kapittel-1-kapittel-2" data-lovdata-URL="LTI/forskrift/2009-07-01-967/KAPITTEL_1-2"><h3>B. Fangstområde for arter fisket i havet:</h3><article class="defaultP"><table><thead><tr><th data-text-align="left" data-vertical-align="top"><i>Navn som skal benyttes for å beskrive fangstområde</i></th><th data-text-align="left" data-vertical-align="top"><i>FAO-område</i></th></tr></thead><tbody><tr><td data-text-align="left" data-vertical-align="top">Nordvestlig Atlanterhavet</td><td data-text-align="left" data-vertical-align="top">21</td></tr><tr><td data-text-align="left" data-vertical-align="top">Nordøstlige Atlanterhavet</td><td data-text-align="left" data-vertical-align="top">27</td></tr><tr><td data-text-align="left" data-vertical-align="top">Østersjøen</td><td data-text-align="left" data-vertical-align="top">27.IIId</td></tr><tr><td data-text-align="left" data-vertical-align="top">Sentralvestlige Atlanterhavet</td><td data-text-align="left" data-vertical-align="top">31</td></tr><tr><td data-text-align="left" data-vertical-align="top">Sentraløstlige Atlanterhavet</td><td data-text-align="left" data-vertical-align="top">34</td></tr><tr><td data-text-align="left" data-vertical-align="top">Sørvestlige Atlanterhavet</td><td data-text-align="left" data-vertical-align="top">41</td></tr><tr><td data-text-align="left" data-vertical-align="top">Sørøstlige Atlanterhavet</td><td data-text-align="left" data-vertical-align="top">47</td></tr><tr><td data-text-align="left" data-vertical-align="top">Middelhavet</td><td data-text-align="left" data-vertical-align="top">37.1, 37.2 og 37.3</td></tr><tr><td data-text-align="left" data-vertical-align="top">Svartehavet</td><td data-text-align="left" data-vertical-align="top">37.4</td></tr><tr><td data-text-align="left" data-vertical-align="top">Det Indiske Hav</td><td data-text-align="left" data-vertical-align="top">51 og 57</td></tr><tr><td data-text-align="left" data-vertical-align="top">Stillehavet</td><td data-text-align="left" data-vertical-align="top">61, 67, 71, 77, 81 og 87</td></tr><tr><td data-text-align="left" data-vertical-align="top">Antarktis</td><td data-text-align="left" data-vertical-align="top">48, 58 og 88</td></tr></tbody></table></article></section></section><section class="section" data-name="vedleggII" id="kapittel-2" data-lovdata-URL="LTI/forskrift/2009-07-01-967/KAPITTEL_2"><h2>Vedlegg II</h2><article class="defaultP"><i>Liste over betegnelser og arter til bruk i merking</i></article> <article class="defaultP" margin-top="true">For å lese vedlegget i pdf, se:</article><article class="legalP" id="kapittel-2-ledd-1">(pdf)</article></section></main></body></html>