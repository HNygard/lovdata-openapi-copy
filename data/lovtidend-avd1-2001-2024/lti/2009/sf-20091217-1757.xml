<!DOCTYPE html><html lang="no"><head><title>Forskrift om tilskudd til lansering av audiovisuelle produksjoner</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-12-17-1757</dd><dt class="dokid">DokumentID</dt><dd class="dokid">LTI/forskrift/2009-12-17-1757</dd><dt class="ministry">Departement</dt><dd class="ministry"><ul><li>Kultur- og kirkedepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 1 s 25</dd><dt class="dateInForce">I kraft fra</dt><dd class="dateInForce">2010-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2009-09-07-1168/§1-17</li></ul></dd><dt class="dateOfPublication">Kunngjort</dt><dd class="dateOfPublication">2010-01-07 15:30</dd><dt class="journalNumber">Journalnummer</dt><dd class="journalNumber">2009-1362</dd><dt class="titleShort">Korttittel</dt><dd class="titleShort">Forskrift om tilskudd til AV-produksjoner</dd><dt class="title">Tittel</dt><dd class="title">Forskrift om tilskudd til lansering av audiovisuelle produksjoner</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Norsk filminstitutt 17. desember 2009 med hjemmel i Stortingets årlige budsjettvedtak jf. forskrift 7. september 2009 nr. 1168 om tilskudd til audiovisuelle produksjoner § 1-17.</dd><dt class="refid">RefID</dt><dd class="refid">forskrift/2009-12-17-1757</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til lansering av audiovisuelle produksjoner<ul class="tocSubUl"><li>§ 1. Virkeområde</li><li>§ 2. Krav til søknad om forhåndstilskudd til lansering av kinofilm i Norge</li><li>§ 3. Utbetaling av forhåndstilskudd til lansering av kinofilm i Norge</li><li>§ 4. Krav til søknad om forhåndstilskudd til lansering av interaktive produksjoner i Norge</li><li>§ 5. Utbetaling av forhåndstilskudd til lansering av interaktive produksjoner i Norge</li><li>§ 6. Godkjente kostnader for lansering i Norge</li><li>§ 7. Krav til søknad om forhåndstilskudd til lansering av audiovisuelle produksjoner i utlandet</li><li>§ 8. Utbetaling av forhåndstilskudd til lansering av audiovisuelle produksjoner i utlandet</li><li>§ 9. Godkjente kostnader for lansering i utlandet</li><li>§ 10. Rapportering om bruken av tilskudd</li><li>§ 11. Kreditering</li><li>§ 12. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2009-12-17-1757" id="dokument"><h1>Forskrift om tilskudd til lansering av audiovisuelle produksjoner</h1><article class="legalArticle" data-lovdata-URL="LTI/forskrift/2009-12-17-1757/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="numberedLegalP" data-numerator="1" id="paragraf-1-nummer-1">(1) Forskriften gir nærmere regler om tilskudd til lansering av audiovisuelle produksjoner i Norge og utlandet jf. forskrift 7. september 2009 nr. 1168 om tilskudd til audiovisuelle produksjoner § 4-1, § 4-2 og § 4-3.</article><article class="numberedLegalP" data-numerator="2" id="paragraf-1-nummer-2">(2) Forskriften skal sikre effektiv og forsvarlig saksbehandling av søknader om tilskudd til lansering av audiovisuelle produksjoner. Forskriften skal gi grunnlag for godt forberedte søknader og en effektiv kontroll av bruken av tilskudd og måloppnåelse.</article><article class="numberedLegalP" data-numerator="3" id="paragraf-1-nummer-3">(3) Forskriften gjelder<ul class="defaultList"><li data-li-identifier="a)" data-name="a)"><article class="listArticle" id="paragraf-1-nummer-3-punkt-1"><article class="legalP" id="paragraf-1-nummer-3-punkt-1-ledd-1">krav til søknaden</article></article></li><li data-li-identifier="b)" data-name="b)"><article class="listArticle" id="paragraf-1-nummer-3-punkt-2"><article class="legalP" id="paragraf-1-nummer-3-punkt-2-ledd-1">utbetaling av rater og krav til dokumentasjon før utbetaling av rater</article></article></li><li data-li-identifier="c)" data-name="c)"><article class="listArticle" id="paragraf-1-nummer-3-punkt-3"><article class="legalP" id="paragraf-1-nummer-3-punkt-3-ledd-1">hvilke kostnader som kan godkjennes som lanseringskostnader</article></article></li><li data-li-identifier="d)" data-name="d)"><article class="listArticle" id="paragraf-1-nummer-3-punkt-4"><article class="legalP" id="paragraf-1-nummer-3-punkt-4-ledd-1">rapportering om bruken av tilskudd og måloppnåelse</article></article></li><li data-li-identifier="e)" data-name="e)"><article class="listArticle" id="paragraf-1-nummer-3-punkt-5"><article class="legalP" id="paragraf-1-nummer-3-punkt-5-ledd-1">kreditering av Norsk filminstitutt.</article></article></li></ul></article><article class="numberedLegalP" data-numerator="4" id="paragraf-1-nummer-4">(4) For å motta lanseringstilskudd må søkeren oppfylle vilkårene i forskrift 7. september 2009 nr. 1168 om tilskudd til audiovisuelle produksjoner § 1-6. For å motta tilskudd til lansering av kinofilm i utlandet må produksjonsforetaket ha inngått kontrakt med en salgsagent jf. forskrift 7. september 2009 nr. 1168 om tilskudd til audiovisuelle produksjoner § 4-3 tredje ledd. For øvrig gjelder bestemmelsene om Norsk filminstitutts prioriteringer i den nevnte forskrift § 4-1 tredje ledd, § 4-2 tredje ledd og § 4-3 fjerde ledd.</article></article><article class="legalArticle" data-lovdata-URL="LTI/forskrift/2009-12-17-1757/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Krav til søknad om forhåndstilskudd til lansering av kinofilm i Norge</span></h2><article class="numberedLegalP" data-numerator="1" id="paragraf-2-nummer-1">(1) Søknad fremmes av produksjonsforetak på elektronisk skjema senest fire uker før filmens ordinære kinopremiere og skal inneholde<ul class="defaultList"><li data-li-identifier="a)" data-name="a)"><article class="listArticle" id="paragraf-2-nummer-1-punkt-1"><article class="legalP" id="paragraf-2-nummer-1-punkt-1-ledd-1">signert kontrakt med norsk kinodistributør</article></article></li><li data-li-identifier="b)" data-name="b)"><article class="listArticle" id="paragraf-2-nummer-1-punkt-2"><article class="legalP" id="paragraf-2-nummer-1-punkt-2-ledd-1">lanseringsbudsjett</article></article></li><li data-li-identifier="c)" data-name="c)"><article class="listArticle" id="paragraf-2-nummer-1-punkt-3"><article class="legalP" id="paragraf-2-nummer-1-punkt-3-ledd-1">finansieringsplan med spesifikasjon og dokumentasjon av prosjektets finansiering. Som finansiering godtas <ul class="defaultList"><li data-li-identifier="1." data-name="1."><article class="listArticle" id="paragraf-2-nummer-1-punkt-3-ledd-1-punkt-1"><article class="legalP" id="paragraf-2-nummer-1-punkt-3-ledd-1-punkt-1-ledd-1">foretakets dokumenterte likvide midler</article></article></li><li data-li-identifier="2." data-name="2."><article class="listArticle" id="paragraf-2-nummer-1-punkt-3-ledd-1-punkt-2"><article class="legalP" id="paragraf-2-nummer-1-punkt-3-ledd-1-punkt-2-ledd-1">produksjonsforetakets kreditter. Som kreditt aksepteres honorar til ansvarlig produsent og andre ansatte i produksjonsforetaket som arbeider på prosjektet, administrasjonsgodtgjørelsen, samt utleie av produksjonsforetakets opptaksutstyr og utstyr til etterarbeid, basert på markedspriser</article></article></li><li data-li-identifier="3." data-name="3."><article class="listArticle" id="paragraf-2-nummer-1-punkt-3-ledd-1-punkt-3"><article class="legalP" id="paragraf-2-nummer-1-punkt-3-ledd-1-punkt-3-ledd-1">lønnskreditter såfremt arbeidsgiveravgift er innbetalt og forskuddsskatt er trukket fra for det aktuelle beløpet</article></article></li><li data-li-identifier="4." data-name="4."><article class="listArticle" id="paragraf-2-nummer-1-punkt-3-ledd-1-punkt-4"><article class="legalP" id="paragraf-2-nummer-1-punkt-3-ledd-1-punkt-4-ledd-1">andre kreditter fra distributør, samprodusenter samt utstyrs- og tjenesteleverandører, basert på markedspriser</article></article></li><li data-li-identifier="5." data-name="5."><article class="listArticle" id="paragraf-2-nummer-1-punkt-3-ledd-1-punkt-5"><article class="legalP" id="paragraf-2-nummer-1-punkt-3-ledd-1-punkt-5-ledd-1">forhåndssalg inkludert minimumsgaranti fra distributør unntatt bytteavtale</article></article></li><li data-li-identifier="6." data-name="6."><article class="listArticle" id="paragraf-2-nummer-1-punkt-3-ledd-1-punkt-6"><article class="legalP" id="paragraf-2-nummer-1-punkt-3-ledd-1-punkt-6-ledd-1">tilskudd fra andre tilskuddsgivere</article></article></li><li data-li-identifier="7." data-name="7."><article class="listArticle" id="paragraf-2-nummer-1-punkt-3-ledd-1-punkt-7"><article class="legalP" id="paragraf-2-nummer-1-punkt-3-ledd-1-punkt-7-ledd-1">bidrag fra andre investorer</article></article></li><li data-li-identifier="8." data-name="8."><article class="listArticle" id="paragraf-2-nummer-1-punkt-3-ledd-1-punkt-8"><article class="legalP" id="paragraf-2-nummer-1-punkt-3-ledd-1-punkt-8-ledd-1">kontante bidrag fra sponsorer.</article></article></li></ul></article></article></li><li data-li-identifier="d)" data-name="d)"><article class="listArticle" id="paragraf-2-nummer-1-punkt-4"><article class="legalP" id="paragraf-2-nummer-1-punkt-4-ledd-1">lanseringsplaner inkludert lanseringsdato</article></article></li><li data-li-identifier="e)" data-name="e)"><article class="listArticle" id="paragraf-2-nummer-1-punkt-5"><article class="legalP" id="paragraf-2-nummer-1-punkt-5-ledd-1">begrunnet anslag for filmens publikumspotensial fra produsent og distributør.</article></article></li></ul></article><article class="numberedLegalP" data-numerator="2" id="paragraf-2-nummer-2">(2) Kravene til søknad i første ledd gjelder også for søknad om tilskudd til kinolansering av kortfilm eller sammensatte kortfilmprogram som kan gis i særlige tilfeller jf. forskrift 7. september 2009 nr. 1168 om tilskudd til audiovisuelle produksjoner § 4-1 annet ledd.</article></article><article class="legalArticle" data-lovdata-URL="LTI/forskrift/2009-12-17-1757/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utbetaling av forhåndstilskudd til lansering av kinofilm i Norge</span></h2><article class="numberedLegalP" data-numerator="1" id="paragraf-3-nummer-1">(1) Tilskuddet utbetales normalt i to rater etter skriftlig anmodning fra søkeren. Tilskuddet beregnes etter satser fastsatt av Norsk filminstitutt jf. forskrift 7. september 2009 nr. 1168 om tilskudd til audiovisuelle produksjoner § 4-1 fjerde ledd.</article><article class="numberedLegalP" data-numerator="2" id="paragraf-3-nummer-2">(2) For produksjoner som har mottatt forhåndstilskudd til produksjon, utbetales hele tilskuddet når produksjonsforetaket anmoder om utbetalingen etter å ha mottatt tilskuddsbrev.</article><article class="numberedLegalP" data-numerator="3" id="paragraf-3-nummer-3">(3) For produksjoner som ikke har mottatt forhåndstilskudd til produksjon utgjør første rate normalt 70 prosent av tilskuddet. Raten utbetales når produksjonsforetaket anmoder om rateutbetalingen etter å ha mottatt tilskuddsbrev. Andre rate utgjør normalt 30 prosent av tilskuddet og utbetales når produksjonsforetaket fremlegger revisorgodkjent regnskap og kvittering på at alt pliktavleveringsmateriale er mottatt av Nasjonalbiblioteket.</article></article><article class="legalArticle" data-lovdata-URL="LTI/forskrift/2009-12-17-1757/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til søknad om forhåndstilskudd til lansering av interaktive produksjoner i Norge</span></h2><article class="legalP" id="paragraf-4-ledd-1">Søknad fremmes av produksjonsforetaket på elektronisk skjema og skal inneholde<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">kopi av den ferdige interaktive produksjonen eller ev. tilgang til den ferdige produksjonen.</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">lanseringsbudsjett</article></article></li><li data-li-identifier="c)" data-name="c)"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">finansieringsplan med spesifikasjon og dokumentasjon av all finansiering. Som finansiering godtas <ul class="defaultList"><li data-li-identifier="1." data-name="1."><article class="listArticle" id="paragraf-4-ledd-1-punkt-3-ledd-1-punkt-1"><article class="legalP" id="paragraf-4-ledd-1-punkt-3-ledd-1-punkt-1-ledd-1">foretakets dokumenterte likvide midler</article></article></li><li data-li-identifier="2." data-name="2."><article class="listArticle" id="paragraf-4-ledd-1-punkt-3-ledd-1-punkt-2"><article class="legalP" id="paragraf-4-ledd-1-punkt-3-ledd-1-punkt-2-ledd-1">produksjonsforetakets kreditter. Som kreditt aksepteres hele eller deler av administrasjonsgodtgjørelsen samt utleie av produksjonsforetakets opptaksutstyr og utstyr til etterarbeid, basert på markedspriser</article></article></li><li data-li-identifier="3." data-name="3."><article class="listArticle" id="paragraf-4-ledd-1-punkt-3-ledd-1-punkt-3"><article class="legalP" id="paragraf-4-ledd-1-punkt-3-ledd-1-punkt-3-ledd-1">andre kreditter fra distributør, samprodusenter samt utstyrs- og tjenesteleverandører, basert på markedspriser</article></article></li><li data-li-identifier="4." data-name="4."><article class="listArticle" id="paragraf-4-ledd-1-punkt-3-ledd-1-punkt-4"><article class="legalP" id="paragraf-4-ledd-1-punkt-3-ledd-1-punkt-4-ledd-1">forhåndssalg inkludert minimumsgaranti fra distributør unntatt bytteavtale</article></article></li><li data-li-identifier="5." data-name="5."><article class="listArticle" id="paragraf-4-ledd-1-punkt-3-ledd-1-punkt-5"><article class="legalP" id="paragraf-4-ledd-1-punkt-3-ledd-1-punkt-5-ledd-1">tilskudd fra andre tilskuddsgivere</article></article></li><li data-li-identifier="6." data-name="6."><article class="listArticle" id="paragraf-4-ledd-1-punkt-3-ledd-1-punkt-6"><article class="legalP" id="paragraf-4-ledd-1-punkt-3-ledd-1-punkt-6-ledd-1">bidrag fra andre investorer</article></article></li><li data-li-identifier="7." data-name="7."><article class="listArticle" id="paragraf-4-ledd-1-punkt-3-ledd-1-punkt-7"><article class="legalP" id="paragraf-4-ledd-1-punkt-3-ledd-1-punkt-7-ledd-1">kontante bidrag fra sponsorer.</article></article></li></ul></article></article></li><li data-li-identifier="d)" data-name="d)"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">lanseringsplaner inkludert lanseringsdato</article></article></li><li data-li-identifier="e)" data-name="e)"><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">begrunnet anslag av markedspotensial i Norge.</article></article></li></ul></article></article><article class="legalArticle" data-lovdata-URL="LTI/forskrift/2009-12-17-1757/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utbetaling av forhåndstilskudd til lansering av interaktive produksjoner i Norge</span></h2><article class="numberedLegalP" data-numerator="1" id="paragraf-5-nummer-1">(1) Tilskuddet utbetales normalt i to rater etter skriftlig anmodning fra søkeren. Tilskuddet beregnes etter satser fastsatt av Norsk filminstitutt jf. forskrift 7. september 2009 nr. 1168 om tilskudd til audiovisuelle produksjoner § 4-2 fjerde ledd.</article><article class="numberedLegalP" data-numerator="2" id="paragraf-5-nummer-2">(2) Første rate utgjør normalt 90 prosent og utbetales etter anmodning fra produksjonsforetaket som har fått vedtak om tilskudd.</article><article class="numberedLegalP" data-numerator="3" id="paragraf-5-nummer-3">(3) Andre rate utgjør normalt 10 prosent og utbetales når søkeren fremlegger revisorbekreftet sluttregnskap for lanseringen.</article><article class="numberedLegalP" data-numerator="4" id="paragraf-5-nummer-4">(4) Før utbetaling av ratene, skal Norsk filminstitutt påse at den dokumentasjon som kreves fremlagt foreligger, og kontrollere at prosjektet er i tråd med forutsetningene for tilskuddet.</article></article><article class="legalArticle" data-lovdata-URL="LTI/forskrift/2009-12-17-1757/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Godkjente kostnader for lansering i Norge</span></h2><article class="legalP" id="paragraf-6-ledd-1">Som kostnader til lansering godkjennes alle reelle og relevante kostnader som produksjonsforetaket har i forbindelse med lanseringen, herunder<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">kostnader til lønn, honorarer og andre godtgjørelser til nøkkelmedarbeidere og skuespillere</article></article></li><li data-li-identifier="b)" data-name="b)"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">transport- og drivstoffkostnader</article></article></li><li data-li-identifier="c)" data-name="c)"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">kostnader til leie av utstyr og biler</article></article></li><li data-li-identifier="d)" data-name="d)"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">kostnader til reise, opphold og bevertning</article></article></li><li data-li-identifier="e)" data-name="e)"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">festivalavgift</article></article></li><li data-li-identifier="f)" data-name="f)"><article class="listArticle" id="paragraf-6-ledd-1-punkt-6"><article class="legalP" id="paragraf-6-ledd-1-punkt-6-ledd-1">kostnader til kjøp av andre tjenester og produkter som er direkte knyttet til lanseringen av produksjonen.</article></article></li></ul></article></article><article class="legalArticle" data-lovdata-URL="LTI/forskrift/2009-12-17-1757/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Krav til søknad om forhåndstilskudd til lansering av audiovisuelle produksjoner i utlandet</span></h2><article class="legalP" id="paragraf-7-ledd-1">Søknad fremmes på elektronisk skjema og skal inneholde<ul class="defaultList"><li data-li-identifier="a)" data-name="a)"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">bakgrunn for søknaden og målbeskrivelse</article></article></li><li data-li-identifier="b)" data-name="b)"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">dokumentasjon på at søker innehar rettighetene til prosjektet</article></article></li><li data-li-identifier="c)" data-name="c)"><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">kopi av kontrakt med salgsagent såfremt søknaden gjelder lansering av kinofilm</article></article></li><li data-li-identifier="d)" data-name="d)"><article class="listArticle" id="paragraf-7-ledd-1-punkt-4"><article class="legalP" id="paragraf-7-ledd-1-punkt-4-ledd-1">eventuell dokumentasjon på at filmen er tatt ut til en festival eller er nominert til en utenlandsk filmpris</article></article></li><li data-li-identifier="e)" data-name="e)"><article class="listArticle" id="paragraf-7-ledd-1-punkt-5"><article class="legalP" id="paragraf-7-ledd-1-punkt-5-ledd-1">lanseringsbudsjett for prosjektet på godkjent kalkyleskjema</article></article></li><li data-li-identifier="f)" data-name="f)"><article class="listArticle" id="paragraf-7-ledd-1-punkt-6"><article class="legalP" id="paragraf-7-ledd-1-punkt-6-ledd-1">oversikt over hvilke utgifter som dekkes av eventuell festival eller annet tilskuddsgiver</article></article></li><li data-li-identifier="g)" data-name="g)"><article class="listArticle" id="paragraf-7-ledd-1-punkt-7"><article class="legalP" id="paragraf-7-ledd-1-punkt-7-ledd-1">produksjonsforetakets og salgsagentens markedsplaner og inntektsestimat</article></article></li><li data-li-identifier="h)" data-name="h)"><article class="listArticle" id="paragraf-7-ledd-1-punkt-8"><article class="legalP" id="paragraf-7-ledd-1-punkt-8-ledd-1">finansieringsplan med spesifikasjon av og dokumentasjon på prosjektets finansiering. Som finansiering godtas <ul class="defaultList"><li data-li-identifier="1." data-name="1."><article class="listArticle" id="paragraf-7-ledd-1-punkt-8-ledd-1-punkt-1"><article class="legalP" id="paragraf-7-ledd-1-punkt-8-ledd-1-punkt-1-ledd-1">foretakets dokumenterte likvide midler</article></article></li><li data-li-identifier="2." data-name="2."><article class="listArticle" id="paragraf-7-ledd-1-punkt-8-ledd-1-punkt-2"><article class="legalP" id="paragraf-7-ledd-1-punkt-8-ledd-1-punkt-2-ledd-1">produksjonsforetakets kreditter. Som kreditt aksepteres hele eller deler av administrasjonsgodtgjørelsen samt utleie av produksjonsforetakets opptaksutstyr og utstyr til etterarbeid, basert på markedspriser</article></article></li><li data-li-identifier="3." data-name="3."><article class="listArticle" id="paragraf-7-ledd-1-punkt-8-ledd-1-punkt-3"><article class="legalP" id="paragraf-7-ledd-1-punkt-8-ledd-1-punkt-3-ledd-1">andre kreditter fra distributør, samprodusenter samt utstyrs- og tjenesteleverandører, basert på markedspriser</article></article></li><li data-li-identifier="4." data-name="4."><article class="listArticle" id="paragraf-7-ledd-1-punkt-8-ledd-1-punkt-4"><article class="legalP" id="paragraf-7-ledd-1-punkt-8-ledd-1-punkt-4-ledd-1">lønnskreditter såfremt arbeidsgiveravgift er innbetalt og forskuddsskatt er trukket fra, for det aktuelle beløpet</article></article></li><li data-li-identifier="5." data-name="5."><article class="listArticle" id="paragraf-7-ledd-1-punkt-8-ledd-1-punkt-5"><article class="legalP" id="paragraf-7-ledd-1-punkt-8-ledd-1-punkt-5-ledd-1">forhåndssalg inkludert minimumsgaranti fra distributør unntatt bytteavtale</article></article></li><li data-li-identifier="6." data-name="6."><article class="listArticle" id="paragraf-7-ledd-1-punkt-8-ledd-1-punkt-6"><article class="legalP" id="paragraf-7-ledd-1-punkt-8-ledd-1-punkt-6-ledd-1">tilskudd fra andre tilskuddsgivere</article></article></li><li data-li-identifier="7." data-name="7."><article class="listArticle" id="paragraf-7-ledd-1-punkt-8-ledd-1-punkt-7"><article class="legalP" id="paragraf-7-ledd-1-punkt-8-ledd-1-punkt-7-ledd-1">bidrag fra andre investorer</article></article></li><li data-li-identifier="8." data-name="8."><article class="listArticle" id="paragraf-7-ledd-1-punkt-8-ledd-1-punkt-8"><article class="legalP" id="paragraf-7-ledd-1-punkt-8-ledd-1-punkt-8-ledd-1">kontante bidrag fra sponsorer.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2009-12-17-1757/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Utbetaling av forhåndstilskudd til lansering av audiovisuelle produksjoner i utlandet</span></h2><article class="numberedLegalP" data-numerator="1" id="paragraf-8-nummer-1">(1) Tilskuddet utbetales normalt i to rater etter skriftlig anmodning fra søkeren. Tilskuddet beregnes etter satser fastsatt av Norsk filminstitutt jf. forskrift 7. september 2009 nr. 1168 om tilskudd til audiovisuelle produksjoner § 4-3 femte ledd.</article><article class="numberedLegalP" data-numerator="2" id="paragraf-8-nummer-2">(2) Første rate utgjør normalt 90 prosent og utbetales etter anmodning fra produksjonsforetaket som har fått vedtak om tilskudd.</article><article class="numberedLegalP" data-numerator="3" id="paragraf-8-nummer-3">(3) Andre rate utgjør normalt 10 prosent og utbetales når søkeren fremlegger sluttregnskap for lanseringen. Dersom tilskuddet overstiger kr 100&#xa0;000 skal sluttregnskapet være revisorbekreftet.</article><article class="numberedLegalP" data-numerator="4" id="paragraf-8-nummer-4">(4) Før utbetaling av ratene, skal Norsk filminstitutt påse at den dokumentasjon som kreves fremlagt foreligger, og kontrollere at prosjektet er i tråd med forutsetningene for tilskuddet.</article></article><article class="legalArticle" data-lovdata-URL="LTI/forskrift/2009-12-17-1757/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Godkjente kostnader for lansering i utlandet</span></h2><article class="legalP" id="paragraf-9-ledd-1">Som kostnader til lansering godkjennes reelle og relevante kostnader som produksjonsforetaket har i forbindelse med lanseringen, som<ul class="defaultList"><li data-li-identifier="a)" data-name="a)"><article class="listArticle" id="paragraf-9-ledd-1-punkt-1"><article class="legalP" id="paragraf-9-ledd-1-punkt-1-ledd-1">kostnader til reise, opphold og bevertning</article></article></li><li data-li-identifier="b)" data-name="b)"><article class="listArticle" id="paragraf-9-ledd-1-punkt-2"><article class="legalP" id="paragraf-9-ledd-1-punkt-2-ledd-1">festival- eller markedsavgift</article></article></li><li data-li-identifier="c)" data-name="c)"><article class="listArticle" id="paragraf-9-ledd-1-punkt-3"><article class="legalP" id="paragraf-9-ledd-1-punkt-3-ledd-1">kostnader til kjøp av andre tjenester og produkter som er direkte knyttet til lanseringen av produksjonen.</article></article></li></ul></article></article><article class="legalArticle" data-lovdata-URL="LTI/forskrift/2009-12-17-1757/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Rapportering om bruken av tilskudd</span></h2><article class="legalP" id="paragraf-10-ledd-1">Produksjonsforetaket plikter før utbetaling av siste rate å fremlegge<ul class="defaultList"><li data-li-identifier="a)" data-name="a)"><article class="listArticle" id="paragraf-10-ledd-1-punkt-1"><article class="legalP" id="paragraf-10-ledd-1-punkt-1-ledd-1">produsentens redegjørelse for bruken av tilskudd</article></article></li><li data-li-identifier="b)" data-name="b)"><article class="listArticle" id="paragraf-10-ledd-1-punkt-2"><article class="legalP" id="paragraf-10-ledd-1-punkt-2-ledd-1">produsentens, distributørens eller salgsagentens evaluering av lanseringen og måloppnåelse.</article></article></li></ul></article></article><article class="legalArticle" data-lovdata-URL="LTI/forskrift/2009-12-17-1757/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Kreditering</span></h2><article class="legalP" id="paragraf-11-ledd-1">Når en produksjon har mottatt tilskudd til lansering, skal Norsk filminstitutt krediteres på produksjonens lanseringsmateriale på lik linje med produksjonens produsenter og andre investorer og tilskuddsgivere.</article></article><article class="legalArticle" data-lovdata-URL="LTI/forskrift/2009-12-17-1757/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" id="paragraf-12-ledd-1">Forskriften trer i kraft 1. januar 2010.</article></article></main></body></html>