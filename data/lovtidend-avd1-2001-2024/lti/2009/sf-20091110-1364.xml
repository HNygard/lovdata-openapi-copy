<!DOCTYPE html><html lang="no"><head><title>Forskrift om endring i forskrift om grossistvirksomhet med legemidler</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-11-10-1364</dd><dt class="dokid">DokumentID</dt><dd class="dokid">LTI/forskrift/2009-11-10-1364</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 12 s 1934</dd><dt class="dateInForce">I kraft fra</dt><dd class="dateInForce">2010-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-12-21-1219</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-12-04-132/§14</li><li>lov/1992-12-04-132/§18</li><li>lov/1992-12-04-132/§28</li></ul></dd><dt class="dateOfPublication">Kunngjort</dt><dd class="dateOfPublication">2009-11-17 13:50</dd><dt class="journalNumber">Journalnummer</dt><dd class="journalNumber">2009-1037</dd><dt class="titleShort">Korttittel</dt><dd class="titleShort">Endr. i forskrift om legemiddelgrossister</dd><dt class="title">Tittel</dt><dd class="title">Forskrift om endring i forskrift om grossistvirksomhet med legemidler</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 10. november 2009 med hjemmel i lov 4. desember 1992 nr. 132 om legemidler m.v. (legemiddelloven) § 14, § 18 og § 28.</dd><dt class="refid">RefID</dt><dd class="refid">forskrift/2009-11-10-1364</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om grossistvirksomhet med legemidler<ul class="tocSubUl"><li>I<ul class="tocSubUl"><li>§ 25. Tvangsmulkt</li><li>§ 30. Beregning av legemiddelomsetningsavgift og omsetningsavgift for utsalgssteder utenom apotek</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2009-11-10-1364" id="dokument"><h1>Forskrift om endring i forskrift om grossistvirksomhet med legemidler</h1><section class="section" data-name="kapI" id="kapittel-1" data-lovdata-URL="LTI/forskrift/2009-11-10-1364/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. desember 1993 nr. 1219 om grossistvirksomhet med legemidler gjøres følgende endringer:</article> <article class="defaultP" margin-top="true">§ 25 skal lyde:</article><article class="futureLegalArticle" data-name="§25" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 25</span>. <span class="legalArticleTitle">Tvangsmulkt</span></span><article class="legalP" id="kapittel-1-foreslåttparagraf-1-ledd-1">Dersom en virksomhet etter å ha mottatt advarsel ikke overholder bestemmelsene i dette kapittel, kan Nasjonalt folkehelseinstitutt ilegge virksomheten tvangsmulkt i form av engangsmulkt eller løpende dagsmulkt.</article></article> <article class="defaultP" margin-top="true">§ 26 første ledd skal lyde:</article><article class="legalP" id="kapittel-1-ledd-2">Forskriften i dette kapittel gjelder beregning og innkreving av legemiddelomsetningsavgift forutsatt at det ikke i Stortingets budsjettvedtak for det enkelte år er truffet annen bestemmelse.</article> <article class="defaultP" margin-top="true">§ 30 skal lyde:</article><article class="futureLegalArticle" data-name="§30" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 30</span>. <span class="legalArticleTitle">Beregning av legemiddelomsetningsavgift og omsetningsavgift for utsalgssteder utenom apotek</span></span><article class="legalP" id="kapittel-1-foreslåttparagraf-2-ledd-1">Legemiddelomsetningsavgiften for hvert avgiftsår beregnes av den avgiftspliktige omsetningen etter avgiftssatser vedtatt av Stortinget.</article><article class="legalP" id="kapittel-1-foreslåttparagraf-2-ledd-2">Omsetningsavgift for utsalgssteder utenom apotek fastsettes av departementet i henhold til forskrift 14. august 2003 nr. 1053 om omsetning mv. av visse reseptfrie legemidler utenom apotek § 3 tredje ledd.</article></article> <article class="defaultP" margin-top="true">§ 31 første ledd skal lyde:</article><article class="legalP" id="kapittel-1-ledd-3">Den avgiftspliktige skal kreve legemiddelomsetningsavgift og omsetningsavgift i henhold til § 30 dekket fra virksomheter som detaljomsetter legemidlet, samt andre sluttbrukere.</article> <article class="defaultP" margin-top="true">§ 31 tredje ledd skal lyde:</article><article class="legalP" id="kapittel-1-ledd-4">Den avgiftspliktige skal føre legemiddelomsetningsavgiften og omsetningsavgiften på særskilte konti.</article> <article class="defaultP" margin-top="true">§ 32 første ledd skal lyde:</article><article class="legalP" id="kapittel-1-ledd-5">Apotek kan ikke legge avgiften inn i sitt grunnlag for beregning av utsalgspris for legemidler som er gitt maksimal utsalgspris som fastlagt i legemiddelforskriften.</article> <article class="defaultP" margin-top="true">§ 33 første og annet ledd skal lyde:</article><article class="legalP" id="kapittel-1-ledd-6">Legemiddelomsetningsavgiften skal innberettes av den avgiftspliktige senest en måned etter avsluttet termin. Hver termin omfatter 2 kalendermåneder. 1. termin januar og februar, 2. termin mars og april, 3. termin mai og juni, 4. termin juli og august, 5. termin september og oktober og 6. termin november og desember. Legemiddelomsetningsavgiften innbetales i henhold til faktura mottatt fra Statens legemiddelverk.</article><article class="legalP" id="kapittel-1-ledd-7">Statens legemiddelverk kan etter søknad gi tillatelse til at avgiftspliktige med liten omsetning kan innberette og innbetale legemiddelomsetningsavgift én eller flere ganger i året.</article></section><section class="section" data-name="kapII" id="kapittel-2" data-lovdata-URL="LTI/forskrift/2009-11-10-1364/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2010.</article></section></main></body></html>