<!DOCTYPE html><html lang="no"><head><title>Lov om endringar i helsepersonelloven m.m. (oppfølging av born som pårørande)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2009-06-19-70</dd><dt class="dokid">DokumentID</dt><dd class="dokid">LTI/lov/2009-06-19-70</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 7 s 1071</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1999-07-02-61</li><li>lov/1999-07-02-63</li><li>lov/1999-07-02-64</li></ul></dd><dt class="dateOfPublication">Kunngjort</dt><dd class="dateOfPublication">2009-06-19 16:45</dd><dt class="journalNumber">Journalnummer</dt><dd class="journalNumber">2009-0598</dd><dt class="titleShort">Korttittel</dt><dd class="titleShort">Endringslov til helsepersonelloven mv.</dd><dt class="title">Tittel</dt><dd class="title">Lov om endringar i helsepersonelloven m.m. (oppfølging av born som pårørande)</dd><dt class="miscInformation">Annet om dokumentet</dt><dd class="miscInformation">Ot.prp.nr.84 (2008–2009), Innst.O.nr.123 (2008–2009) og Besl.O.nr.150 (2008–2009). Odels- og lagtingsvedtak hhv. 15. og 18. juni 2009. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2009-06-19-70</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i helsepersonelloven m.m. (oppfølging av born som pårørande)<ul class="tocSubUl"><li>I<ul class="tocSubUl"><li>§ 10 a. Helsepersonells plikt til å bidra til å ivareta mindreårige barn som pårørende</li></ul></li><li>II<ul class="tocSubUl"><li>§ 3-7a. Om barneansvarlig personell mv.</li></ul></li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2009-06-19-70" id="dokument"><h1>Lov om endringar i helsepersonelloven m.m. (oppfølging av born som pårørande)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 2. juli 1999 nr. 61 om spesialisthelsetjenesten m.m.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 2. juli 1999 nr. 63 om pasientrettigheter (pasientrettighetsloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 2. juli 1999 nr. 64 om helsepersonell m.v. (helsepersonelloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2009-06-19-70/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 2. juli 1999 nr. 64 om helsepersonell m.v. (helsepersonelloven) gjøres følgende endringer:</article> <article class="defaultP" margin-top="true">Ny § 10 a skal lyde:</article><article class="futureLegalArticle" data-name="§10a" id="kapittel-1-foreslåttparagraf-1"><span class="futureLegalArticleHeader">§ 10 a. <span class="legalArticleTitle">Helsepersonells plikt til å bidra til å ivareta mindreårige barn som pårørende</span></span><article class="legalP" id="kapittel-1-foreslåttparagraf-1-ledd-1">Helsepersonell skal bidra til å ivareta det behovet for informasjon og nødvendig oppfølging som mindreårige barn av pasient med psykisk sykdom, rusmiddelavhengighet eller alvorlig somatisk sykdom eller skade kan ha som følge av forelderens tilstand.</article><article class="legalP" id="kapittel-1-foreslåttparagraf-1-ledd-2">Helsepersonell som yter helsehjelp til pasient som nevnt i første ledd, skal søke å avklare om pasienten har mindreårige barn.</article><article class="legalP" id="kapittel-1-foreslåttparagraf-1-ledd-3">Når det er nødvendig for å ivareta barnets behov, skal helsepersonellet blant annet<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-3-punkt-1"><article class="legalP" id="kapittel-1-foreslåttparagraf-1-ledd-3-punkt-1-ledd-1">samtale med pasienten om barnets informasjons- eller oppfølgingsbehov og tilby informasjon og veiledning om aktuelle tiltak. Innenfor rammene av taushetsplikten skal helsepersonellet også tilby barnet og andre som har omsorg for barnet, å ta del i en slik samtale</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-3-punkt-2"><article class="legalP" id="kapittel-1-foreslåttparagraf-1-ledd-3-punkt-2-ledd-1">innhente samtykke til å foreta oppfølging som helsepersonellet anser som hensiktsmessig</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-3-punkt-3"><article class="legalP" id="kapittel-1-foreslåttparagraf-1-ledd-3-punkt-3-ledd-1">bidra til at barnet og personer som har omsorg for barnet, i overensstemmelse med reglene om taushetsplikt, gis informasjon om pasientens sykdomstilstand, behandling og mulighet for samvær. Informasjonen skal gis i en form som er tilpasset mottakerens individuelle forutsetninger.</article></article></li></ul></article><article class="legalP" id="kapittel-1-foreslåttparagraf-1-ledd-4">Departementet kan gi forskrifter som utdyper innholdet i helsepersonellets plikter etter denne bestemmelsen.</article></article> <article class="defaultP" margin-top="true">§ 25 nytt tredje ledd skal lyde:</article><article class="legalP" id="kapittel-1-ledd-2">Med mindre pasienten motsetter seg det, kan taushetsbelagte opplysninger gis til samarbeidende personell når dette er nødvendig for å ivareta behovene til pasientens barn, jf. helsepersonelloven § 10 a.</article> <article class="defaultP" margin-top="true">Nåværende § 25 tredje ledd blir nytt fjerde ledd og skal lyde:</article><article class="legalP" id="kapittel-1-ledd-3">Personell som nevnt i første, andre og tredje ledd har samme taushetsplikt som helsepersonell.</article></section><section class="section" data-name="kapII" id="kapittel-2" data-lovdata-URL="LTI/lov/2009-06-19-70/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 2. juli 1999 nr. 61 om spesialisthelsetjenesten m.m. gjøres følgende endring:</article> <article class="defaultP" margin-top="true">Ny § 3-7 a skal lyde:</article><article class="futureLegalArticle" data-name="§3-7a" id="kapittel-2-foreslåttparagraf-1"><span class="futureLegalArticleHeader">§ 3-7a. <span class="legalArticleTitle">Om barneansvarlig personell mv.</span></span><article class="legalP" id="kapittel-2-foreslåttparagraf-1-ledd-1">Helseinstitusjoner som omfattes av denne loven, skal i nødvendig utstrekning ha barneansvarlig personell med ansvar for å fremme og koordinere helsepersonells oppfølging av mindreårige barn av psykisk syke, rusmiddelavhengige og alvorlig somatisk syke eller skadde pasienter.</article><article class="legalP" id="kapittel-2-foreslåttparagraf-1-ledd-2">Departementet kan gi nærmere bestemmelser om barneansvarlig personell i forskrift.</article></article></section><section class="section" data-name="kapIII" id="kapittel-3" data-lovdata-URL="LTI/lov/2009-06-19-70/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 2. juli 1999 nr. 63 om pasientrettigheter (pasientrettighetsloven) gjøres følgende endring:</article> <article class="defaultP" margin-top="true">§ 2-6 femte ledd skal lyde:</article><article class="legalP" id="kapittel-3-ledd-2">Departementet kan gi forskrifter om dekning av reise- og oppholdsutgifter for pasienter og utgifter til nødvendig ledsager, herunder dekning av utgifter ved fritt sykehusvalg, om utbetaling av refusjon og om frister for fremsetting av krav.</article></section><section class="section" data-name="kapIV" id="kapittel-4" data-lovdata-URL="LTI/lov/2009-06-19-70/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></section></main></body></html>