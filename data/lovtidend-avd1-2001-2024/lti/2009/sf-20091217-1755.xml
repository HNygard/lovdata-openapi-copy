<!DOCTYPE html><html lang="no"><head><title>Forskrift om tilskudd til utvikling av interaktive produksjoner</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-12-17-1755</dd><dt class="dokid">DokumentID</dt><dd class="dokid">LTI/forskrift/2009-12-17-1755</dd><dt class="ministry">Departement</dt><dd class="ministry"><ul><li>Kultur- og kirkedepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 1 s 22</dd><dt class="dateInForce">I kraft fra</dt><dd class="dateInForce">2010-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2009-09-07-1168/§1-17</li></ul></dd><dt class="dateOfPublication">Kunngjort</dt><dd class="dateOfPublication">2010-01-07 15:30</dd><dt class="journalNumber">Journalnummer</dt><dd class="journalNumber">2009-1360</dd><dt class="titleShort">Korttittel</dt><dd class="titleShort">Forskrift om tilskudd til interaktive prod.</dd><dt class="title">Tittel</dt><dd class="title">Forskrift om tilskudd til utvikling av interaktive produksjoner</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Norsk filminstitutt 17. desember 2009 med hjemmel i Stortingets årlige budsjettvedtak jf. forskrift 7. september 2009 nr. 1168 om tilskudd til audiovisuelle produksjoner § 1-17.</dd><dt class="refid">RefID</dt><dd class="refid">forskrift/2009-12-17-1755</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til utvikling av interaktive produksjoner<ul class="tocSubUl"><li>§ 1. Virkeområde</li><li>§ 2. Krav til søknad om tilskudd til prosjektutvikling</li><li>§ 3. Utbetaling av tilskudd til prosjektutvikling</li><li>§ 4. Godkjente kostnader</li><li>§ 5. Rapportering om bruken av tilskudd</li><li>§ 6. Kreditering</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2009-12-17-1755" id="dokument"><h1>Forskrift om tilskudd til utvikling av interaktive produksjoner</h1><article class="legalArticle" data-lovdata-URL="LTI/forskrift/2009-12-17-1755/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="numberedLegalP" data-numerator="1" id="paragraf-1-nummer-1">(1) Forskriften gir nærmere regler om forhåndstilskudd til utvikling av interaktive produksjoner jf. forskrift 7. september 2009 nr. 1168 om tilskudd til audiovisuelle produksjoner § 3-4.</article><article class="numberedLegalP" data-numerator="2" id="paragraf-1-nummer-2">(2) Forskriften skal sikre effektiv og forsvarlig saksbehandling av søknader om tilskudd til utvikling av interaktive produksjoner, samt god kvalitet på det ferdige produktet. Forskriften skal gi grunnlag for godt forberedte søknader og en effektiv kontroll av bruken av tilskudd og måloppnåelse.</article><article class="numberedLegalP" data-numerator="3" id="paragraf-1-nummer-3">(3) Forskriften gjelder<ul class="defaultList"><li data-li-identifier="a)" data-name="a)"><article class="listArticle" id="paragraf-1-nummer-3-punkt-1"><article class="legalP" id="paragraf-1-nummer-3-punkt-1-ledd-1">krav til søknaden</article></article></li><li data-li-identifier="b)" data-name="b)"><article class="listArticle" id="paragraf-1-nummer-3-punkt-2"><article class="legalP" id="paragraf-1-nummer-3-punkt-2-ledd-1">utbetaling av rater og krav til dokumentasjon før utbetaling av rater</article></article></li><li data-li-identifier="c)" data-name="c)"><article class="listArticle" id="paragraf-1-nummer-3-punkt-3"><article class="legalP" id="paragraf-1-nummer-3-punkt-3-ledd-1">hvilke kostnader som kan godkjennes som utviklings- og produksjonskostnader</article></article></li><li data-li-identifier="d)" data-name="d)"><article class="listArticle" id="paragraf-1-nummer-3-punkt-4"><article class="legalP" id="paragraf-1-nummer-3-punkt-4-ledd-1">rapportering om bruken av tilskudd og måloppnåelse</article></article></li><li data-li-identifier="e)" data-name="e)"><article class="listArticle" id="paragraf-1-nummer-3-punkt-5"><article class="legalP" id="paragraf-1-nummer-3-punkt-5-ledd-1">kreditering av Norsk filminstitutt.</article></article></li></ul></article><article class="numberedLegalP" data-numerator="4" id="paragraf-1-nummer-4">(4) Som <i>interaktiv produksjon</i> regnes et dataspill eller annen digital audiovisuell produksjon som forutsetter brukermedvirkning jf. forskrift 7. september 2009 nr. 1168 om tilskudd til audiovisuelle produksjoner § 1-4 bokstav f.</article><article class="numberedLegalP" data-numerator="5" id="paragraf-1-nummer-5">(5) For å motta tilskudd til utvikling av større prosjekter må søkeren være organisert som aksjeselskap, og nøkkelmedarbeidere i produksjonen må ha profesjonell erfaring med utvikling av interaktive produksjoner jf. forskrift 7. september 2009 nr. 1168 om tilskudd til audiovisuelle produksjoner § 3-4. For øvrig gjelder de generelle vilkår og bestemmelser om Norsk filminstitutts prioriteringer i den nevnte forskriften § 1-6 og § 1-7.</article></article><article class="legalArticle" data-lovdata-URL="LTI/forskrift/2009-12-17-1755/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Krav til søknad om tilskudd til prosjektutvikling</span></h2><article class="numberedLegalP" data-numerator="1" id="paragraf-2-nummer-1">(1) Søknad fremmes av produksjonsforetak på elektronisk skjema innen søknadsfrister fastsatt av Norsk filminstitutt og skal inneholde<ul class="defaultList"><li data-li-identifier="a)" data-name="a)"><article class="listArticle" id="paragraf-2-nummer-1-punkt-1"><article class="legalP" id="paragraf-2-nummer-1-punkt-1-ledd-1">produksjonsforetakets CV, samt navn og CV til ansvarlig produsent og kunstnerisk ansvarlig</article></article></li><li data-li-identifier="b)" data-name="b)"><article class="listArticle" id="paragraf-2-nummer-1-punkt-2"><article class="legalP" id="paragraf-2-nummer-1-punkt-2-ledd-1">definert problemstilling, bakgrunn for søknaden, målbeskrivelse og prosjektets historikk</article></article></li><li data-li-identifier="c)" data-name="c)"><article class="listArticle" id="paragraf-2-nummer-1-punkt-3"><article class="legalP" id="paragraf-2-nummer-1-punkt-3-ledd-1">prosjektbeskrivelse på inntil 25 sider, inkludert beskrivelse av teknikk, innhold, eksempler på spilldesign og gameplay</article></article></li><li data-li-identifier="d)" data-name="d)"><article class="listArticle" id="paragraf-2-nummer-1-punkt-4"><article class="legalP" id="paragraf-2-nummer-1-punkt-4-ledd-1">stabsliste, så fullstendig som mulig</article></article></li><li data-li-identifier="e)" data-name="e)"><article class="listArticle" id="paragraf-2-nummer-1-punkt-5"><article class="legalP" id="paragraf-2-nummer-1-punkt-5-ledd-1">dokumentasjon på at produksjonsforetaket innehar rettighetene til prosjektet</article></article></li><li data-li-identifier="f)" data-name="f)"><article class="listArticle" id="paragraf-2-nummer-1-punkt-6"><article class="legalP" id="paragraf-2-nummer-1-punkt-6-ledd-1">kalkyle for prosjektutviklingen, med markedspriser lagt til grunn for beregningen</article></article></li><li data-li-identifier="g)" data-name="g)"><article class="listArticle" id="paragraf-2-nummer-1-punkt-7"><article class="legalP" id="paragraf-2-nummer-1-punkt-7-ledd-1">fremdriftsplan for utviklingsprosjektet</article></article></li><li data-li-identifier="h)" data-name="h)"><article class="listArticle" id="paragraf-2-nummer-1-punkt-8"><article class="legalP" id="paragraf-2-nummer-1-punkt-8-ledd-1">finansieringsplan med spesifikasjon av prosjektets finansiering. Som finansiering godtas <ul class="defaultList"><li data-li-identifier="1." data-name="1."><article class="listArticle" id="paragraf-2-nummer-1-punkt-8-ledd-1-punkt-1"><article class="legalP" id="paragraf-2-nummer-1-punkt-8-ledd-1-punkt-1-ledd-1">foretakets dokumenterte likvide midler</article></article></li><li data-li-identifier="2." data-name="2."><article class="listArticle" id="paragraf-2-nummer-1-punkt-8-ledd-1-punkt-2"><article class="legalP" id="paragraf-2-nummer-1-punkt-8-ledd-1-punkt-2-ledd-1">produksjonsforetakets kreditter. Som kreditt aksepteres hele eller deler av administrasjonsgodtgjørelsen samt utleie av produksjonsforetakets tekniske utstyr, basert på markedspriser</article></article></li><li data-li-identifier="3." data-name="3."><article class="listArticle" id="paragraf-2-nummer-1-punkt-8-ledd-1-punkt-3"><article class="legalP" id="paragraf-2-nummer-1-punkt-8-ledd-1-punkt-3-ledd-1">lønnskreditter såfremt arbeidsgiveravgift er innbetalt og forskuddsskatt er trukket fra, for det aktuelle beløpet</article></article></li><li data-li-identifier="4." data-name="4."><article class="listArticle" id="paragraf-2-nummer-1-punkt-8-ledd-1-punkt-4"><article class="legalP" id="paragraf-2-nummer-1-punkt-8-ledd-1-punkt-4-ledd-1">andre kreditter fra distributør, samprodusenter samt utstyrs- og tjenesteleverandører, basert på markedspriser</article></article></li><li data-li-identifier="5." data-name="5."><article class="listArticle" id="paragraf-2-nummer-1-punkt-8-ledd-1-punkt-5"><article class="legalP" id="paragraf-2-nummer-1-punkt-8-ledd-1-punkt-5-ledd-1">tilskudd fra andre tilskuddsgivere</article></article></li><li data-li-identifier="6." data-name="6."><article class="listArticle" id="paragraf-2-nummer-1-punkt-8-ledd-1-punkt-6"><article class="legalP" id="paragraf-2-nummer-1-punkt-8-ledd-1-punkt-6-ledd-1">bidrag fra andre investorer</article></article></li><li data-li-identifier="7." data-name="7."><article class="listArticle" id="paragraf-2-nummer-1-punkt-8-ledd-1-punkt-7"><article class="legalP" id="paragraf-2-nummer-1-punkt-8-ledd-1-punkt-7-ledd-1">kontante bidrag fra sponsorer.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2009-12-17-1755/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utbetaling av tilskudd til prosjektutvikling</span></h2><article class="numberedLegalP" data-numerator="1" id="paragraf-3-nummer-1">(1) Utviklingstilskuddet utbetales i rater etter skriftlig anmodning fra produksjonsforetaket som har fått vedtak om tilskudd.</article><article class="numberedLegalP" data-numerator="2" id="paragraf-3-nummer-2">(2) Første rate utgjør normalt 70 prosent av tilskuddet og utbetales når produksjonsforetaket fremlegger<ul class="defaultList"><li data-li-identifier="a)" data-name="a)"><article class="listArticle" id="paragraf-3-nummer-2-punkt-1"><article class="legalP" id="paragraf-3-nummer-2-punkt-1-ledd-1">dokumentasjon på all godkjent finansiering</article></article></li><li data-li-identifier="b)" data-name="b)"><article class="listArticle" id="paragraf-3-nummer-2-punkt-2"><article class="legalP" id="paragraf-3-nummer-2-punkt-2-ledd-1">godkjent engasjementsbrev fra registrert eller statsautorisert revisor når tilskuddet er større enn kr 100&#xa0;000</article></article></li><li data-li-identifier="c)" data-name="c)"><article class="listArticle" id="paragraf-3-nummer-2-punkt-3"><article class="legalP" id="paragraf-3-nummer-2-punkt-3-ledd-1">kopi av kontrakter med nøkkelmedarbeidere i prosjektet</article></article></li><li data-li-identifier="d)" data-name="d)"><article class="listArticle" id="paragraf-3-nummer-2-punkt-4"><article class="legalP" id="paragraf-3-nummer-2-punkt-4-ledd-1">oppdatert fremdriftsplan.</article></article></li></ul></article><article class="numberedLegalP" data-numerator="3" id="paragraf-3-nummer-3">(3) Andre rate utgjør normalt 30 prosent av tilskuddet og utbetales når produksjonsforetaket fremlegger<ul class="defaultList"><li data-li-identifier="a)" data-name="a)"><article class="listArticle" id="paragraf-3-nummer-3-punkt-1"><article class="legalP" id="paragraf-3-nummer-3-punkt-1-ledd-1">utviklingsmaterialet beskrevet i vedtak eller tilskuddsbrev</article></article></li><li data-li-identifier="b)" data-name="b)"><article class="listArticle" id="paragraf-3-nummer-3-punkt-2"><article class="legalP" id="paragraf-3-nummer-3-punkt-2-ledd-1">sluttregnskap sammenholdt med godkjent kalkyle</article></article></li></ul><article class="legalP" id="paragraf-3-nummer-3-ledd-1">Dersom tilskuddet er større enn kr 100&#xa0;000 skal sluttregnskapet være revisorbekreftet og i tillegg skal prosjektets balanse samt revisors særattestasjon fremlegges.</article></article><article class="numberedLegalP" data-numerator="4" id="paragraf-3-nummer-4">(4) Når andre krav til dokumentasjon enn de nevnt i denne bestemmelsen er spesifisert i vedtak eller tilskuddsbrev, skal også dette fremlegges før utbetaling av de ulike ratene.</article><article class="numberedLegalP" data-numerator="5" id="paragraf-3-nummer-5">(5) Før utbetaling av ratene, skal Norsk filminstitutt påse at den dokumentasjon som kreves fremlagt foreligger, og gjennomgå produksjonsforetakets dokumentasjon på all finansiering, for å kontrollere at prosjektet er fullfinansiert, og ellers i tråd med forutsetningene for tilskuddet.</article><article class="numberedLegalP" data-numerator="6" id="paragraf-3-nummer-6">(6) I særlige tilfeller kan Norsk filminstitutt gjøre unntak fra denne bestemmelsens fastsatte oppdeling i rater.</article></article><article class="legalArticle" data-lovdata-URL="LTI/forskrift/2009-12-17-1755/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Godkjente kostnader</span></h2><article class="legalP" id="paragraf-4-ledd-1">Som kostnader til utvikling godkjennes reelle og relevante kostnader som produksjonsforetaket har i forbindelse med prosjektet, herunder<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">kostnader til lønn, honorarer og andre godtgjørelser til stab og andre ansatte som arbeider på prosjektet</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">administrasjonskostnader</article></article></li><li data-li-identifier="c)" data-name="c)"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">kostnader til leie av utstyr</article></article></li><li data-li-identifier="d)" data-name="d)"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">kostnader til reise, opphold og bevertning</article></article></li><li data-li-identifier="e)" data-name="e)"><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">avgifter</article></article></li><li data-li-identifier="f)" data-name="f)"><article class="listArticle" id="paragraf-4-ledd-1-punkt-6"><article class="legalP" id="paragraf-4-ledd-1-punkt-6-ledd-1">kostnader til kjøp av andre tjenester og produkter som er direkte knyttet til utvikling av produksjonen.</article></article></li></ul></article></article><article class="legalArticle" data-lovdata-URL="LTI/forskrift/2009-12-17-1755/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Rapportering om bruken av tilskudd</span></h2><article class="legalP" id="paragraf-5-ledd-1">Produksjonsforetaket plikter til enhver tid på anmodning fra Norsk filminstitutt å fremlegge<ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">utviklingsmaterialet</article></article></li><li data-li-identifier="b)" data-name="b)"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">løpende spesifiserte regnskapsrapporter ført på underposter, sammenholdt med godkjent kalkyle</article></article></li><li data-li-identifier="c)" data-name="c)"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">fremdriftsplan</article></article></li><li data-li-identifier="d)" data-name="d)"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">produsentens redegjørelse for bruk av tilskudd.</article></article></li></ul></article></article><article class="legalArticle" data-lovdata-URL="LTI/forskrift/2009-12-17-1755/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kreditering</span></h2><article class="legalP" id="paragraf-6-ledd-1">Dersom et prosjekt som har fått tilskudd fra Norsk filminstitutt fører frem til en ferdig produksjon, skal Norsk filminstitutt krediteres i produksjonens krediteringsliste og i øvrig materiale på lik linje med produksjonens produsenter og andre investorer og tilskuddsgivere. I tillegg skal den ansvarlige konsulent og den ansvarlige produksjonsrådgiver ved Norsk filminstitutt krediteres i produksjonens krediteringsliste.</article></article><article class="legalArticle" data-lovdata-URL="LTI/forskrift/2009-12-17-1755/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft 1. januar 2010.</article></article></main></body></html>