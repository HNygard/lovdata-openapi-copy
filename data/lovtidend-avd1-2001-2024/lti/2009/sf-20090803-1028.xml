<!DOCTYPE html><html lang="no"><head><title>Forskrift om sikkerhet, helse og arbeidsmiljø på bygge- eller anleggsplasser (byggherreforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-08-03-1028</dd><dt class="dokid">DokumentID</dt><dd class="dokid">LTI/forskrift/2009-08-03-1028</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 9 s 1623</dd><dt class="dateInForce">I kraft fra</dt><dd class="dateInForce">2010-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-04-21-377</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-62/§1-4</li><li>lov/2005-06-17-62/§3-1</li><li>lov/2005-06-17-62/§4-1</li></ul></dd><dt class="dateOfPublication">Kunngjort</dt><dd class="dateOfPublication">2009-08-07 13:20</dd><dt class="journalNumber">Journalnummer</dt><dd class="journalNumber">2009-0805</dd><dt class="titleShort">Korttittel</dt><dd class="titleShort">Byggherreforskriften</dd><dt class="title">Tittel</dt><dd class="title">Forskrift om sikkerhet, helse og arbeidsmiljø på bygge- eller anleggsplasser (byggherreforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og inkluderingsdepartementet 3. august 2009 med hjemmel i lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) § 1-4 første, tredje og fjerde ledd, § 3-1 og § 4-1 sjette ledd. <br /><strong>EØS-henvisninger:</strong> EØS-avtalen vedlegg XVIII nr. 16b (direktiv 92/57/EØF).</dd><dt class="refid">RefID</dt><dd class="refid">forskrift/2009-08-03-1028</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sikkerhet, helse og arbeidsmiljø på bygge- eller anleggsplasser (byggherreforskriften)<ul class="tocSubUl"><li>Kapittel 1. Innledende bestemmelser<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Hvem forskriften retter seg mot</li><li>§ 4. Definisjoner</li></ul></li><li>Kapittel 2. Byggherrens plikter<ul class="tocSubUl"><li>§ 5. Generelle plikter</li><li>§ 6. Risikoforhold</li><li>§ 7. Plan for sikkerhet, helse og arbeidsmiljø</li><li>§ 8. Krav til planen for sikkerhet, helse og arbeidsmiljø</li><li>§ 9. Forebyggende tiltak</li><li>§ 10. Forhåndsmelding</li><li>§ 11. Internkontroll</li><li>§ 12. Dokumentasjon for fremtidige arbeider</li><li>§ 13. Utpeking og oppfølging av koordinator</li><li>§ 14. Koordinering</li><li>§ 15. Oversiktslister</li><li>§ 16. Gjennomføring av plikter på byggherrens vegne</li></ul></li><li>Kapittel 3. Den prosjekterendes plikter<ul class="tocSubUl"><li>§ 17. Generelle plikter</li></ul></li><li>Kapittel 4. Arbeidsgiverens og enmannsbedriftens plikter<ul class="tocSubUl"><li>§ 18. Generelle plikter</li><li>§ 19. Informasjonsplikt</li></ul></li><li>Kapittel 5. Straff<ul class="tocSubUl"><li>§ 20. Straff</li></ul></li><li>Kapittel 6. Avsluttende bestemmelser<ul class="tocSubUl"><li>§ 21. Ikrafttredelse og overgangsbestemmelser</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2009-08-03-1028" id="dokument"><h1>Forskrift om sikkerhet, helse og arbeidsmiljø på bygge- eller anleggsplasser (byggherreforskriften)</h1><section class="section" data-name="kap1" id="kapittel-1" data-lovdata-URL="LTI/forskrift/2009-08-03-1028/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="LTI/forskrift/2009-08-03-1028/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriftens formål er å verne arbeidstakerne mot farer ved at det tas hensyn til sikkerhet, helse og arbeidsmiljø på bygge- eller anleggsplasser i forbindelse med planlegging, prosjektering og utførelse av bygge- eller anleggsarbeider.</article></article><article class="legalArticle" data-lovdata-URL="LTI/forskrift/2009-08-03-1028/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder for enhver arbeidsplass hvor det utføres midlertidig eller skiftende bygge- eller anleggsarbeid.</article></article><article class="legalArticle" data-lovdata-URL="LTI/forskrift/2009-08-03-1028/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Hvem forskriften retter seg mot</span></h3><article class="legalP" id="kapittel-1-paragraf-3-ledd-1">Byggherren, koordinatoren, den prosjekterende, arbeidsgiveren og enmannsbedriften skal sørge for at bestemmelsene i denne forskriften blir gjennomført. Det samme gjelder for byggherrens representant.</article><article class="legalP" id="kapittel-1-paragraf-3-ledd-2">Dersom byggherren er forbruker, jf. § 4 bokstav d, gjelder kun § 10 om forhåndsmelding.</article></article><article class="legalArticle" data-lovdata-URL="LTI/forskrift/2009-08-03-1028/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-4-ledd-1">I forskriften menes med<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-4-ledd-1-punkt-1"><article class="legalP" id="kapittel-1-paragraf-4-ledd-1-punkt-1-ledd-1"><i>bygge- eller anleggsarbeid</i> <ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-4-ledd-1-punkt-1-ledd-1-punkt-1"><article class="legalP" id="kapittel-1-paragraf-4-ledd-1-punkt-1-ledd-1-punkt-1-ledd-1">oppføring av bygninger</article></article></li><li data-li-identifier="2." data-name="2."><article class="listArticle" id="kapittel-1-paragraf-4-ledd-1-punkt-1-ledd-1-punkt-2"><article class="legalP" id="kapittel-1-paragraf-4-ledd-1-punkt-1-ledd-1-punkt-2-ledd-1">innrednings-, utsmykkings- og installasjonsarbeid</article></article></li><li data-li-identifier="3." data-name="3."><article class="listArticle" id="kapittel-1-paragraf-4-ledd-1-punkt-1-ledd-1-punkt-3"><article class="legalP" id="kapittel-1-paragraf-4-ledd-1-punkt-1-ledd-1-punkt-3-ledd-1">montering og demontering av prefabrikkerte elementer</article></article></li><li data-li-identifier="4." data-name="4."><article class="listArticle" id="kapittel-1-paragraf-4-ledd-1-punkt-1-ledd-1-punkt-4"><article class="legalP" id="kapittel-1-paragraf-4-ledd-1-punkt-1-ledd-1-punkt-4-ledd-1">riving, demontering, ombygging og istandsetting</article></article></li><li data-li-identifier="5." data-name="5."><article class="listArticle" id="kapittel-1-paragraf-4-ledd-1-punkt-1-ledd-1-punkt-5"><article class="legalP" id="kapittel-1-paragraf-4-ledd-1-punkt-1-ledd-1-punkt-5-ledd-1">sanering og vedlikehold</article></article></li><li data-li-identifier="6." data-name="6."><article class="listArticle" id="kapittel-1-paragraf-4-ledd-1-punkt-1-ledd-1-punkt-6"><article class="legalP" id="kapittel-1-paragraf-4-ledd-1-punkt-1-ledd-1-punkt-6-ledd-1">alminnelig anleggsvirksomhet</article></article></li><li data-li-identifier="7." data-name="7."><article class="listArticle" id="kapittel-1-paragraf-4-ledd-1-punkt-1-ledd-1-punkt-7"><article class="legalP" id="kapittel-1-paragraf-4-ledd-1-punkt-1-ledd-1-punkt-7-ledd-1">graving, sprengning og annet grunnarbeid</article></article></li><li data-li-identifier="8." data-name="8."><article class="listArticle" id="kapittel-1-paragraf-4-ledd-1-punkt-1-ledd-1-punkt-8"><article class="legalP" id="kapittel-1-paragraf-4-ledd-1-punkt-1-ledd-1-punkt-8-ledd-1">annet arbeid som utføres i tilknytning til bygge- eller anleggsarbeid.</article></article></li></ul></article></article></li><li data-li-identifier="b)" data-name="b)"><article class="listArticle" id="kapittel-1-paragraf-4-ledd-1-punkt-2"><article class="legalP" id="kapittel-1-paragraf-4-ledd-1-punkt-2-ledd-1"><i>byggherre:</i> enhver fysisk eller juridisk person som får utført et bygge- eller anleggsarbeid.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-4-ledd-1-punkt-3"><article class="legalP" id="kapittel-1-paragraf-4-ledd-1-punkt-3-ledd-1"><i>byggherrens representant:</i> enhver fysisk eller juridisk person som skal utføre konkrete plikter etter denne forskriften på byggherrens vegne, i henhold til skriftlig avtale med byggherren.</article></article></li><li data-li-identifier="d)" data-name="d)"><article class="listArticle" id="kapittel-1-paragraf-4-ledd-1-punkt-4"><article class="legalP" id="kapittel-1-paragraf-4-ledd-1-punkt-4-ledd-1"><i>forbruker:</i> en fysisk person som ikke hovedsakelig handler som ledd i næringsvirksomhet.</article></article></li><li data-li-identifier="e)" data-name="e)"><article class="listArticle" id="kapittel-1-paragraf-4-ledd-1-punkt-5"><article class="legalP" id="kapittel-1-paragraf-4-ledd-1-punkt-5-ledd-1"><i>koordinator:</i> enhver fysisk eller juridisk person som sørger for koordinering av prosjektering eller utførelse på vegne av byggherren.</article></article></li><li data-li-identifier="f)" data-name="f)"><article class="listArticle" id="kapittel-1-paragraf-4-ledd-1-punkt-6"><article class="legalP" id="kapittel-1-paragraf-4-ledd-1-punkt-6-ledd-1"><i>prosjekterende:</i> enhver fysisk eller juridisk person som har til oppdrag å tegne, beregne, planlegge eller beskrive hele eller deler av bygget eller anlegget som skal oppføres.</article></article></li><li data-li-identifier="g)" data-name="g)"><article class="listArticle" id="kapittel-1-paragraf-4-ledd-1-punkt-7"><article class="legalP" id="kapittel-1-paragraf-4-ledd-1-punkt-7-ledd-1"><i>enmannsbedrift:</i> virksomhet som ikke sysselsetter arbeidstakere.</article></article></li></ul></article></article></section><section class="section" data-name="kap2" id="kapittel-2" data-lovdata-URL="LTI/forskrift/2009-08-03-1028/KAPITTEL_2"><h2>Kapittel 2. Byggherrens plikter</h2><article class="legalArticle" data-lovdata-URL="LTI/forskrift/2009-08-03-1028/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Generelle plikter</span></h3><article class="legalP" id="kapittel-2-paragraf-1-ledd-1">Byggherren skal sørge for at hensynet til sikkerhet, helse og arbeidsmiljø på bygge- eller anleggsplassen blir ivaretatt.</article><article class="legalP" id="kapittel-2-paragraf-1-ledd-2">Under planlegging og prosjektering skal byggherren særlig ivareta sikkerhet, helse og arbeidsmiljø ved<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-2-punkt-1"><article class="legalP" id="kapittel-2-paragraf-1-ledd-2-punkt-1-ledd-1">de arkitektoniske, tekniske eller organisasjonsmessige valg som foretas</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-2-punkt-2"><article class="legalP" id="kapittel-2-paragraf-1-ledd-2-punkt-2-ledd-1">å beskrive og ta hensyn til de risikoforholdene som har betydning for arbeidene som skal utføres</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-ledd-2-punkt-3"><article class="legalP" id="kapittel-2-paragraf-1-ledd-2-punkt-3-ledd-1">at det avsettes tilstrekkelig tid til prosjektering og utførelse av de forskjellige arbeidsoperasjoner.</article></article></li></ul></article><article class="legalP" id="kapittel-2-paragraf-1-ledd-3">Under utførelsen av arbeidene skal byggherren ivareta hensynet til sikkerhet, helse og arbeidsmiljø ved koordineringen av virksomhetenes arbeid på bygge- eller anleggsplassen.</article><article class="legalP" id="kapittel-2-paragraf-1-ledd-4">Byggherren skal sikre at pliktene som er pålagt koordinatoren, de prosjekterende, arbeidsgiverne og enmannsbedriftene i denne forskriften blir gjennomført.</article></article><article class="legalArticle" data-lovdata-URL="LTI/forskrift/2009-08-03-1028/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Risikoforhold</span></h3><article class="legalP" id="kapittel-2-paragraf-2-ledd-1">De risikoforholdene som avdekkes under planlegging og prosjektering skal innarbeides i tilbudsgrunnlaget, jf. § 5 andre ledd bokstav b.</article></article><article class="legalArticle" data-lovdata-URL="LTI/forskrift/2009-08-03-1028/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Plan for sikkerhet, helse og arbeidsmiljø</span></h3><article class="legalP" id="kapittel-2-paragraf-3-ledd-1">Før oppstart av arbeidet på bygge- eller anleggsplassen skal byggherren påse at det utarbeides en skriftlig plan for sikkerhet, helse og arbeidsmiljø som beskriver hvordan risikoforholdene i prosjektet skal håndteres.</article><article class="legalP" id="kapittel-2-paragraf-3-ledd-2">Planen for sikkerhet, helse og arbeidsmiljø skal være lett tilgjengelig og gjøres kjent på arbeidsplassen. Planen skal oppbevares i seks måneder etter at bygge- eller anleggsarbeidet er avsluttet.</article></article><article class="legalArticle" data-lovdata-URL="LTI/forskrift/2009-08-03-1028/§8" data-name="§8" id="kapittel-2-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Krav til planen for sikkerhet, helse og arbeidsmiljø</span></h3><article class="legalP" id="kapittel-2-paragraf-4-ledd-1">Planen for sikkerhet, helse og arbeidsmiljø skal bygge på risikovurderinger, tilpasses det aktuelle bygge- eller anleggsarbeidet og skal inneholde<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-4-ledd-1-punkt-1"><article class="legalP" id="kapittel-2-paragraf-4-ledd-1-punkt-1-ledd-1">et organisasjonskart som angir rollefordelingen og entrepriseformen</article></article></li><li data-li-identifier="b)" data-name="b)"><article class="listArticle" id="kapittel-2-paragraf-4-ledd-1-punkt-2"><article class="legalP" id="kapittel-2-paragraf-4-ledd-1-punkt-2-ledd-1">en fremdriftsplan som beskriver når og hvor de ulike arbeidsoperasjoner skal utføres, jf. § 5 andre ledd bokstav c, hvor det tas hensyn til samordning av de forskjellige arbeidsoperasjonene</article></article></li><li data-li-identifier="c)" data-name="c)"><article class="listArticle" id="kapittel-2-paragraf-4-ledd-1-punkt-3"><article class="legalP" id="kapittel-2-paragraf-4-ledd-1-punkt-3-ledd-1">spesifikke tiltak knyttet til arbeid som kan innebære fare for liv og helse, som blant annet <ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-4-ledd-1-punkt-3-ledd-1-punkt-1"><article class="legalP" id="kapittel-2-paragraf-4-ledd-1-punkt-3-ledd-1-punkt-1-ledd-1">arbeid nær installasjoner i grunnen</article></article></li><li data-li-identifier="2." data-name="2."><article class="listArticle" id="kapittel-2-paragraf-4-ledd-1-punkt-3-ledd-1-punkt-2"><article class="legalP" id="kapittel-2-paragraf-4-ledd-1-punkt-3-ledd-1-punkt-2-ledd-1">arbeid nær høyspentledninger og elektriske installasjoner</article></article></li><li data-li-identifier="3." data-name="3."><article class="listArticle" id="kapittel-2-paragraf-4-ledd-1-punkt-3-ledd-1-punkt-3"><article class="legalP" id="kapittel-2-paragraf-4-ledd-1-punkt-3-ledd-1-punkt-3-ledd-1">arbeid på steder med passerende trafikk</article></article></li><li data-li-identifier="4." data-name="4."><article class="listArticle" id="kapittel-2-paragraf-4-ledd-1-punkt-3-ledd-1-punkt-4"><article class="legalP" id="kapittel-2-paragraf-4-ledd-1-punkt-3-ledd-1-punkt-4-ledd-1">arbeid hvor arbeidstakere kan bli utsatt for ras eller synke i gjørme</article></article></li><li data-li-identifier="5." data-name="5."><article class="listArticle" id="kapittel-2-paragraf-4-ledd-1-punkt-3-ledd-1-punkt-5"><article class="legalP" id="kapittel-2-paragraf-4-ledd-1-punkt-3-ledd-1-punkt-5-ledd-1">arbeid som innebærer bruk av sprengstoff</article></article></li><li data-li-identifier="6." data-name="6."><article class="listArticle" id="kapittel-2-paragraf-4-ledd-1-punkt-3-ledd-1-punkt-6"><article class="legalP" id="kapittel-2-paragraf-4-ledd-1-punkt-3-ledd-1-punkt-6-ledd-1">arbeid i sjakter, underjordisk masseforflytning og arbeid i tunneler</article></article></li><li data-li-identifier="7." data-name="7."><article class="listArticle" id="kapittel-2-paragraf-4-ledd-1-punkt-3-ledd-1-punkt-7"><article class="legalP" id="kapittel-2-paragraf-4-ledd-1-punkt-3-ledd-1-punkt-7-ledd-1">arbeid som innebærer fare for drukning</article></article></li><li data-li-identifier="8." data-name="8."><article class="listArticle" id="kapittel-2-paragraf-4-ledd-1-punkt-3-ledd-1-punkt-8"><article class="legalP" id="kapittel-2-paragraf-4-ledd-1-punkt-3-ledd-1-punkt-8-ledd-1">arbeid i senkekasser der luften er komprimert</article></article></li><li data-li-identifier="9." data-name="9."><article class="listArticle" id="kapittel-2-paragraf-4-ledd-1-punkt-3-ledd-1-punkt-9"><article class="legalP" id="kapittel-2-paragraf-4-ledd-1-punkt-3-ledd-1-punkt-9-ledd-1">arbeid som innebærer bruk av dykkerutstyr</article></article></li><li data-li-identifier="10." data-name="10."><article class="listArticle" id="kapittel-2-paragraf-4-ledd-1-punkt-3-ledd-1-punkt-10"><article class="legalP" id="kapittel-2-paragraf-4-ledd-1-punkt-3-ledd-1-punkt-10-ledd-1">arbeid som innebærer at personer kan bli skadet ved fall eller av fallende gjenstander</article></article></li><li data-li-identifier="11." data-name="11."><article class="listArticle" id="kapittel-2-paragraf-4-ledd-1-punkt-3-ledd-1-punkt-11"><article class="legalP" id="kapittel-2-paragraf-4-ledd-1-punkt-3-ledd-1-punkt-11-ledd-1">arbeid som innebærer riving av bærende konstruksjoner</article></article></li><li data-li-identifier="12." data-name="12."><article class="listArticle" id="kapittel-2-paragraf-4-ledd-1-punkt-3-ledd-1-punkt-12"><article class="legalP" id="kapittel-2-paragraf-4-ledd-1-punkt-3-ledd-1-punkt-12-ledd-1">arbeid med montering og demontering av tunge elementer</article></article></li><li data-li-identifier="13." data-name="13."><article class="listArticle" id="kapittel-2-paragraf-4-ledd-1-punkt-3-ledd-1-punkt-13"><article class="legalP" id="kapittel-2-paragraf-4-ledd-1-punkt-3-ledd-1-punkt-13-ledd-1">arbeid som innebærer fare for helseskadelig eksponering for støv, gass, støy eller vibrasjoner</article></article></li><li data-li-identifier="14." data-name="14."><article class="listArticle" id="kapittel-2-paragraf-4-ledd-1-punkt-3-ledd-1-punkt-14"><article class="legalP" id="kapittel-2-paragraf-4-ledd-1-punkt-3-ledd-1-punkt-14-ledd-1">arbeid som utsetter personer for kjemiske eller biologiske stoffer som kan medføre en belastning for sikkerhet, helse og arbeidsmiljø, eller som innebærer et lov- eller forskriftsfestet krav til helsekontroll</article></article></li><li data-li-identifier="15." data-name="15."><article class="listArticle" id="kapittel-2-paragraf-4-ledd-1-punkt-3-ledd-1-punkt-15"><article class="legalP" id="kapittel-2-paragraf-4-ledd-1-punkt-3-ledd-1-punkt-15-ledd-1">arbeid med ioniserende stråling som krever at det utpekes kontrollerte eller overvåkede soner</article></article></li><li data-li-identifier="16." data-name="16."><article class="listArticle" id="kapittel-2-paragraf-4-ledd-1-punkt-3-ledd-1-punkt-16"><article class="legalP" id="kapittel-2-paragraf-4-ledd-1-punkt-3-ledd-1-punkt-16-ledd-1">arbeid som innebærer brann- og eksplosjonsfare.</article></article></li></ul></article></article></li><li data-li-identifier="d)" data-name="d)"><article class="listArticle" id="kapittel-2-paragraf-4-ledd-1-punkt-4"><article class="legalP" id="kapittel-2-paragraf-4-ledd-1-punkt-4-ledd-1">rutiner for avviksbehandling.</article></article></li></ul></article><article class="legalP" id="kapittel-2-paragraf-4-ledd-2">Byggherren skal sørge for å oppdatere planen fortløpende dersom det oppstår endringer som har betydning for sikkerhet, helse og arbeidsmiljø.</article></article><article class="legalArticle" data-lovdata-URL="LTI/forskrift/2009-08-03-1028/§9" data-name="§9" id="kapittel-2-paragraf-5"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Forebyggende tiltak</span></h3><article class="legalP" id="kapittel-2-paragraf-5-ledd-1">Byggherren skal i forbindelse med arbeidet på den enkelte bygge- eller anleggsplassen særlig stille krav om<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-5-ledd-1-punkt-1"><article class="legalP" id="kapittel-2-paragraf-5-ledd-1-punkt-1-ledd-1">at det treffes nødvendige tiltak for å sikre at uvedkommende ikke får atkomst til bygge- eller anleggsplassen</article></article></li><li data-li-identifier="b)" data-name="b)"><article class="listArticle" id="kapittel-2-paragraf-5-ledd-1-punkt-2"><article class="legalP" id="kapittel-2-paragraf-5-ledd-1-punkt-2-ledd-1">at det tas hensyn til andre virksomheter på eller i nærheten av bygge- eller anleggsplassen</article></article></li><li data-li-identifier="c)" data-name="c)"><article class="listArticle" id="kapittel-2-paragraf-5-ledd-1-punkt-3"><article class="legalP" id="kapittel-2-paragraf-5-ledd-1-punkt-3-ledd-1">god orden og fullt forsvarlige hygieniske forhold</article></article></li><li data-li-identifier="d)" data-name="d)"><article class="listArticle" id="kapittel-2-paragraf-5-ledd-1-punkt-4"><article class="legalP" id="kapittel-2-paragraf-5-ledd-1-punkt-4-ledd-1">sikker atkomst til arbeidsplassene og sikre ferdselsveier</article></article></li><li data-li-identifier="e)" data-name="e)"><article class="listArticle" id="kapittel-2-paragraf-5-ledd-1-punkt-5"><article class="legalP" id="kapittel-2-paragraf-5-ledd-1-punkt-5-ledd-1">avmerking og tilrettelegging av områder for lagring og oppbevaring av forskjellige materialer, særlig når det dreier seg om farlige materialer eller stoffer</article></article></li><li data-li-identifier="f)" data-name="f)"><article class="listArticle" id="kapittel-2-paragraf-5-ledd-1-punkt-6"><article class="legalP" id="kapittel-2-paragraf-5-ledd-1-punkt-6-ledd-1">vedlikehold, kontroll før igangsettelse og kontroll av anlegg og utstyr, for å kunne rette opp feil som kan påvirke arbeidstakernes sikkerhet, helse og arbeidsmiljø</article></article></li><li data-li-identifier="g)" data-name="g)"><article class="listArticle" id="kapittel-2-paragraf-5-ledd-1-punkt-7"><article class="legalP" id="kapittel-2-paragraf-5-ledd-1-punkt-7-ledd-1">lagring, håndtering og fjerning av avfall og farlige materialer</article></article></li><li data-li-identifier="h)" data-name="h)"><article class="listArticle" id="kapittel-2-paragraf-5-ledd-1-punkt-8"><article class="legalP" id="kapittel-2-paragraf-5-ledd-1-punkt-8-ledd-1">forsvarlige arbeidstidsordninger</article></article></li><li data-li-identifier="i)" data-name="i)"><article class="listArticle" id="kapittel-2-paragraf-5-ledd-1-punkt-9"><article class="legalP" id="kapittel-2-paragraf-5-ledd-1-punkt-9-ledd-1">tilfredsstillende personalrom</article></article></li><li data-li-identifier="j)" data-name="j)"><article class="listArticle" id="kapittel-2-paragraf-5-ledd-1-punkt-10"><article class="legalP" id="kapittel-2-paragraf-5-ledd-1-punkt-10-ledd-1">forsvarlig innkvartering.</article></article></li></ul></article></article><article class="legalArticle" data-lovdata-URL="LTI/forskrift/2009-08-03-1028/§10" data-name="§10" id="kapittel-2-paragraf-6"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Forhåndsmelding</span></h3><article class="legalP" id="kapittel-2-paragraf-6-ledd-1">Byggherren skal sørge for at det senest en uke før arbeidet igangsettes sendes en forhåndsmelding på fastsatt skjema til Arbeidstilsynet om bygge- eller anleggsarbeidet, dersom arbeidet vil vare utover 30 virkedager eller den forventede arbeidsmengde overstiger 500 dagsverk.</article><article class="legalP" id="kapittel-2-paragraf-6-ledd-2">Dersom byggherren er forbruker skal forhåndsmeldingen sendes inn av den virksomheten som påtar seg å utføre bygge- eller anleggsarbeidet.</article><article class="legalP" id="kapittel-2-paragraf-6-ledd-3">Forhåndsmeldingen skal settes opp synlig på bygge- eller anleggsplassen og oppdateres.</article><article class="legalP" id="kapittel-2-paragraf-6-ledd-4">Forhåndsmeldingen skal inneholde følgende opplysninger:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-6-ledd-4-punkt-1"><article class="legalP" id="kapittel-2-paragraf-6-ledd-4-punkt-1-ledd-1">dato for oversendelsen</article></article></li><li data-li-identifier="b)" data-name="b)"><article class="listArticle" id="kapittel-2-paragraf-6-ledd-4-punkt-2"><article class="legalP" id="kapittel-2-paragraf-6-ledd-4-punkt-2-ledd-1">bygge- eller anleggsplassens nøyaktige adresse</article></article></li><li data-li-identifier="c)" data-name="c)"><article class="listArticle" id="kapittel-2-paragraf-6-ledd-4-punkt-3"><article class="legalP" id="kapittel-2-paragraf-6-ledd-4-punkt-3-ledd-1">byggherrens navn og adresse</article></article></li><li data-li-identifier="d)" data-name="d)"><article class="listArticle" id="kapittel-2-paragraf-6-ledd-4-punkt-4"><article class="legalP" id="kapittel-2-paragraf-6-ledd-4-punkt-4-ledd-1">navn og adresse til byggherrens representant</article></article></li><li data-li-identifier="e)" data-name="e)"><article class="listArticle" id="kapittel-2-paragraf-6-ledd-4-punkt-5"><article class="legalP" id="kapittel-2-paragraf-6-ledd-4-punkt-5-ledd-1">prosjektets art</article></article></li><li data-li-identifier="f)" data-name="f)"><article class="listArticle" id="kapittel-2-paragraf-6-ledd-4-punkt-6"><article class="legalP" id="kapittel-2-paragraf-6-ledd-4-punkt-6-ledd-1">koordinatorens navn og adresse</article></article></li><li data-li-identifier="g)" data-name="g)"><article class="listArticle" id="kapittel-2-paragraf-6-ledd-4-punkt-7"><article class="legalP" id="kapittel-2-paragraf-6-ledd-4-punkt-7-ledd-1">forventet dato for arbeidsstart på bygge- eller anleggsplassen</article></article></li><li data-li-identifier="h)" data-name="h)"><article class="listArticle" id="kapittel-2-paragraf-6-ledd-4-punkt-8"><article class="legalP" id="kapittel-2-paragraf-6-ledd-4-punkt-8-ledd-1">forventet varighet av arbeidet på bygge- eller anleggsplassen</article></article></li><li data-li-identifier="i)" data-name="i)"><article class="listArticle" id="kapittel-2-paragraf-6-ledd-4-punkt-9"><article class="legalP" id="kapittel-2-paragraf-6-ledd-4-punkt-9-ledd-1">forventet største antall arbeidstakere samtidig på bygge- eller anleggsplassen</article></article></li><li data-li-identifier="j)" data-name="j)"><article class="listArticle" id="kapittel-2-paragraf-6-ledd-4-punkt-10"><article class="legalP" id="kapittel-2-paragraf-6-ledd-4-punkt-10-ledd-1">planlagt antall entreprenører og enmannsbedrifter</article></article></li><li data-li-identifier="k)" data-name="k)"><article class="listArticle" id="kapittel-2-paragraf-6-ledd-4-punkt-11"><article class="legalP" id="kapittel-2-paragraf-6-ledd-4-punkt-11-ledd-1">angivelse av de entreprenører som allerede er valgt.</article></article></li></ul></article></article><article class="legalArticle" data-lovdata-URL="LTI/forskrift/2009-08-03-1028/§11" data-name="§11" id="kapittel-2-paragraf-7"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Internkontroll</span></h3><article class="legalP" id="kapittel-2-paragraf-7-ledd-1">Byggherren skal stille krav om at virksomhetene driver et systematisk helse-, miljø og sikkerhetsarbeid, jf. forskrift 6. desember 1996 nr. 1127 om systematisk helse-, miljø- og sikkerhetsarbeid i virksomheter (Internkontrollforskriften).</article></article><article class="legalArticle" data-lovdata-URL="LTI/forskrift/2009-08-03-1028/§12" data-name="§12" id="kapittel-2-paragraf-8"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Dokumentasjon for fremtidige arbeider</span></h3><article class="legalP" id="kapittel-2-paragraf-8-ledd-1">Byggherren skal sørge for at det utarbeides dokumentasjon for bygningen eller anlegget om de forhold som kan ha betydning for sikkerhet, helse og arbeidsmiljø ved fremtidige arbeider. Dokumentasjonen skal beskrive bygget eller anleggets konstruksjon og utforming, samt de byggeprodukter som er brukt. Beskrivelsen skal være i det omfang som er nødvendig for å ivareta sikkerhet, helse og arbeidsmiljø ved drift, vedlikehold, endring og riving.</article></article><article class="legalArticle" data-lovdata-URL="LTI/forskrift/2009-08-03-1028/§13" data-name="§13" id="kapittel-2-paragraf-9"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Utpeking og oppfølging av koordinator</span></h3><article class="legalP" id="kapittel-2-paragraf-9-ledd-1">Arbeidet med sikkerhet, helse og arbeidsmiljø skal koordineres dersom det er flere virksomheter på bygge- eller anleggsplassen samtidig eller etter hverandre. Byggherren skal i slike tilfeller utpeke en koordinator for hele prosjektet eller utpeke en for prosjekteringsfasen og en for utførelsesfasen, som på byggherrens vegne utfører koordineringen etter § 14 og § 15 i denne forskriften.</article><article class="legalP" id="kapittel-2-paragraf-9-ledd-2">Byggherren kan selv velge å inneha rollen som koordinator. Utpeking av koordinator vil ikke frita byggherren for sitt ansvar på området.</article><article class="legalP" id="kapittel-2-paragraf-9-ledd-3">Byggherren skal før utpekingen av koordinator vurdere om den som utpekes har andre plikter som kan komme i konflikt med rollen som koordinator.</article><article class="legalP" id="kapittel-2-paragraf-9-ledd-4">Byggherren skal gjennom en skriftlig avtale klargjøre hvilke plikter og fullmakter som koordinatoren skal ha. Byggherren skal jevnlig følge opp at koordinatoren oppfyller sine plikter.</article><article class="legalP" id="kapittel-2-paragraf-9-ledd-5">Koordinatoren skal ha den nødvendige kunnskap om sikkerhet, helse og arbeidsmiljø, inkludert arbeidsmiljølovgivningen. Koordinatoren for utførelsesfasen skal i tillegg ha praktisk erfaring fra bygge- eller anleggsarbeid.</article></article><article class="legalArticle" data-lovdata-URL="LTI/forskrift/2009-08-03-1028/§14" data-name="§14" id="kapittel-2-paragraf-10"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Koordinering</span></h3><article class="legalP" id="kapittel-2-paragraf-10-ledd-1">Koordineringen i prosjekteringsfasen omfatter<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-10-ledd-1-punkt-1"><article class="legalP" id="kapittel-2-paragraf-10-ledd-1-punkt-1-ledd-1">å koordinere prosjekteringen slik at hensynet til sikkerhet, helse og arbeidsmiljø blir ivaretatt</article></article></li><li data-li-identifier="b)" data-name="b)"><article class="listArticle" id="kapittel-2-paragraf-10-ledd-1-punkt-2"><article class="legalP" id="kapittel-2-paragraf-10-ledd-1-punkt-2-ledd-1">å sørge for utarbeidelsen av planen for sikkerhet, helse og arbeidsmiljø.</article></article></li></ul></article><article class="legalP" id="kapittel-2-paragraf-10-ledd-2">Koordineringen i utførelsesfasen omfatter<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-10-ledd-2-punkt-1"><article class="legalP" id="kapittel-2-paragraf-10-ledd-2-punkt-1-ledd-1">å følge opp risikoforhold i byggherrens plan for sikkerhet, helse og arbeidsmiljø</article></article></li><li data-li-identifier="b)" data-name="b)"><article class="listArticle" id="kapittel-2-paragraf-10-ledd-2-punkt-2"><article class="legalP" id="kapittel-2-paragraf-10-ledd-2-punkt-2-ledd-1">å følge opp at det utarbeides tidsplaner som sikrer at det avsettes tilstrekkelig tid til utførelse av de forskjellige arbeidsoperasjoner</article></article></li><li data-li-identifier="c)" data-name="c)"><article class="listArticle" id="kapittel-2-paragraf-10-ledd-2-punkt-3"><article class="legalP" id="kapittel-2-paragraf-10-ledd-2-punkt-3-ledd-1">å følge opp at arbeidsgivere og enmannsbedrifter gjennomfører planen for sikkerhet, helse og arbeidsmiljø</article></article></li><li data-li-identifier="d)" data-name="d)"><article class="listArticle" id="kapittel-2-paragraf-10-ledd-2-punkt-4"><article class="legalP" id="kapittel-2-paragraf-10-ledd-2-punkt-4-ledd-1">å koordinere arbeidsgivere og enmannsbedrifters arbeid som kan påvirke hverandre med hensyn til sikkerhet, helse og arbeidsmiljø, inkludert samarbeidet mellom arbeidsgivere og enmannsbedrifter</article></article></li><li data-li-identifier="e)" data-name="e)"><article class="listArticle" id="kapittel-2-paragraf-10-ledd-2-punkt-5"><article class="legalP" id="kapittel-2-paragraf-10-ledd-2-punkt-5-ledd-1">å se til at arbeidsgiver følger opp at kravene i § 9 gjennomføres</article></article></li><li data-li-identifier="f)" data-name="f)"><article class="listArticle" id="kapittel-2-paragraf-10-ledd-2-punkt-6"><article class="legalP" id="kapittel-2-paragraf-10-ledd-2-punkt-6-ledd-1">å sørge for at det føres oversiktslister jf. § 15.</article></article></li></ul></article></article><article class="legalArticle" data-lovdata-URL="LTI/forskrift/2009-08-03-1028/§15" data-name="§15" id="kapittel-2-paragraf-11"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Oversiktslister</span></h3><article class="legalP" id="kapittel-2-paragraf-11-ledd-1">Som ledd i koordineringen skal det føres en oversiktsliste over alle som utfører arbeid på bygge- eller anleggsplassen. Oversiktslisten skal føres og kontrolleres daglig og inneholde følgende opplysninger<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-11-ledd-1-punkt-1"><article class="legalP" id="kapittel-2-paragraf-11-ledd-1-punkt-1-ledd-1">navn og adresse på bygge- eller anleggsplassen</article></article></li><li data-li-identifier="b)" data-name="b)"><article class="listArticle" id="kapittel-2-paragraf-11-ledd-1-punkt-2"><article class="legalP" id="kapittel-2-paragraf-11-ledd-1-punkt-2-ledd-1">navn på byggherren</article></article></li><li data-li-identifier="c)" data-name="c)"><article class="listArticle" id="kapittel-2-paragraf-11-ledd-1-punkt-3"><article class="legalP" id="kapittel-2-paragraf-11-ledd-1-punkt-3-ledd-1">navn på arbeidsgivere eller enmannsbedrifter eller for innleide arbeidstakere navnet på innleievirksomheten</article></article></li><li data-li-identifier="d)" data-name="d)"><article class="listArticle" id="kapittel-2-paragraf-11-ledd-1-punkt-4"><article class="legalP" id="kapittel-2-paragraf-11-ledd-1-punkt-4-ledd-1">organisasjonsnummer for registreringspliktige virksomheter</article></article></li><li data-li-identifier="e)" data-name="e)"><article class="listArticle" id="kapittel-2-paragraf-11-ledd-1-punkt-5"><article class="legalP" id="kapittel-2-paragraf-11-ledd-1-punkt-5-ledd-1">navn og fødselsdato på alle som utfører arbeid på bygge- eller anleggsplassen.</article></article></li></ul></article><article class="legalP" id="kapittel-2-paragraf-11-ledd-2">Listene skal være tilgjengelige og skal på oppfordring vises til arbeidsgiveren, verneombudet og Arbeidstilsynet. Listene skal oppbevares i seks måneder etter at bygge- eller anleggsarbeidet er avsluttet.</article></article><article class="legalArticle" data-lovdata-URL="LTI/forskrift/2009-08-03-1028/§16" data-name="§16" id="kapittel-2-paragraf-12"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Gjennomføring av plikter på byggherrens vegne</span></h3><article class="legalP" id="kapittel-2-paragraf-12-ledd-1">Byggherren kan skriftlig avtale at en juridisk eller fysisk person på byggherrens vegne skal gjennomføre nærmere angitte plikter etter denne forskriften (byggherrens representant).</article><article class="legalP" id="kapittel-2-paragraf-12-ledd-2">Byggherren skal vurdere om byggherrens representant har andre plikter som kan komme i konflikt med de oppgaver vedkommende skal gjennomføre på vegne av byggherren.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2009-08-03-1028/KAPITTEL_3"><h2>Kapittel 3. Den prosjekterendes plikter</h2><article class="legalArticle" data-lovdata-URL="LTI/forskrift/2009-08-03-1028/§17" data-name="§17" id="kapittel-3-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Generelle plikter</span></h3><article class="legalP" id="kapittel-3-paragraf-1-ledd-1">Den prosjekterende skal under utførelsen av sine oppdrag risikovurdere forhold knyttet til sikkerhet, helse og arbeidsmiljø på bygge- eller anleggsplassen. Hensynet til sikkerhet, helse og arbeidsmiljø skal ivaretas gjennom valg av arkitektoniske eller tekniske løsninger. De forhold som kan ha betydning for fremtidige arbeider skal dokumenteres, jf. § 12.</article><article class="legalP" id="kapittel-3-paragraf-1-ledd-2">Dersom det kan oppstå risikoforhold som krever spesifikke tiltak, jf. forskriften § 8 første ledd bokstav c, skal dette beskrives og meddeles byggherren.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2009-08-03-1028/KAPITTEL_4"><h2>Kapittel 4. Arbeidsgiverens og enmannsbedriftens plikter</h2><article class="legalArticle" data-lovdata-URL="LTI/forskrift/2009-08-03-1028/§18" data-name="§18" id="kapittel-4-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Generelle plikter</span></h3><article class="legalP" id="kapittel-4-paragraf-1-ledd-1">Arbeidsgiveren og enmannsbedriften skal følge planen for sikkerhet, helse og arbeidsmiljø og følge byggherrens eller koordinators anvisninger.</article><article class="legalP" id="kapittel-4-paragraf-1-ledd-2">Arbeidsgiveren og enmannsbedriften skal planlegge arbeidets utførelse under hensyn til nødvendige risikovurderinger, og foreta løpende risikovurdering av identifiserte risikoområder i byggherrens plan for sikkerhet, helse og arbeidsmiljø. De skal informere byggherren om risikoforhold som ikke er beskrevet i planen.</article><article class="legalP" id="kapittel-4-paragraf-1-ledd-3">Arbeidsgiveren skal sørge for at de forebyggende tiltakene i § 9 gjennomføres.</article><article class="legalP" id="kapittel-4-paragraf-1-ledd-4">Arbeidsgiveren skal innarbeide relevante deler av planen for sikkerhet, helse og arbeidsmiljø i virksomhetens system for internkontroll, jf. forskrift 6. desember 1996 nr. 1127 om systematisk helse-, miljø- og sikkerhetsarbeid i virksomheter (Internkontrollforskriften). Innarbeidingen skal skje slik at planens bestemmelser kan identifiseres.</article><article class="legalP" id="kapittel-4-paragraf-1-ledd-5">Arbeidsgiveren og enmannsbedriften skal informere byggherren om avvik fra planen for sikkerhet, helse og arbeidsmiljø som kan ha betydning for arbeidstakernes sikkerhet, helse og arbeidsmiljø.</article></article><article class="legalArticle" data-lovdata-URL="LTI/forskrift/2009-08-03-1028/§19" data-name="§19" id="kapittel-4-paragraf-2"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Informasjonsplikt</span></h3><article class="legalP" id="kapittel-4-paragraf-2-ledd-1">Arbeidsgiveren skal informere verneombudet om planen for sikkerhet, helse og arbeidsmiljø før oppstart av bygge- eller anleggsarbeidet.</article><article class="legalP" id="kapittel-4-paragraf-2-ledd-2">Arbeidstakerne og verneombudet skal på en forståelig måte informeres om alle tiltak som skal treffes om sikkerhet, helse og arbeidsmiljø på bygge- eller anleggsplassen.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2009-08-03-1028/KAPITTEL_5"><h2>Kapittel 5. Straff</h2><article class="legalArticle" data-lovdata-URL="LTI/forskrift/2009-08-03-1028/§20" data-name="§20" id="kapittel-5-paragraf-1"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Straff</span></h3><article class="legalP" id="kapittel-5-paragraf-1-ledd-1">Forsettlig eller uaktsom overtredelse av denne forskriften eller vedtak gitt i medhold av forskriften, eller medvirkning til dette, straffes i henhold til arbeidsmiljøloven kapittel 19.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2009-08-03-1028/KAPITTEL_6"><h2>Kapittel 6. Avsluttende bestemmelser</h2><article class="legalArticle" data-lovdata-URL="LTI/forskrift/2009-08-03-1028/§21" data-name="§21" id="kapittel-6-paragraf-1"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Ikrafttredelse og overgangsbestemmelser</span></h3><article class="legalP" id="kapittel-6-paragraf-1-ledd-1">Forskriften trer i kraft 1. januar 2010.</article><article class="legalP" id="kapittel-6-paragraf-1-ledd-2">Fra samme dato oppheves forskrift 21. april 1995 nr. 377 om sikkerhet, helse og arbeidsmiljø på bygge- og anleggsplasser (byggherreforskriften).</article><article class="legalP" id="kapittel-6-paragraf-1-ledd-3">For bygge- eller anleggsarbeid hvor Arbeidstilsynet har mottatt forhåndsmelding innen 1. januar 2010, kan byggherren i stedet velge å følge reglene i forskrift 21. april 1995 nr. 377 om sikkerhet, helse og arbeidsmiljø på bygge- og anleggsplasser (byggherreforskriften).</article></article></section></main></body></html>