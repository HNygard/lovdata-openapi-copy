<!DOCTYPE html><html lang="no"><head><title>Forskrift om forbud mot import, utsetting, omsetning og hold av vasspest (Elodea canadensis) og smal vasspest (Elodea nuttallii)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-02-17-212</dd><dt class="dokid">DokumentID</dt><dd class="dokid">LTI/forskrift/2009-02-17-212</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 3 s 433</dd><dt class="dateInForce">I kraft fra</dt><dd class="dateInForce">2009-02-17</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-05-15-47/§8</li><li>lov/1992-05-15-47/§9</li><li>forskrift/1992-11-27-864</li><li>forskrift/1992-12-18-1177/§1</li><li>forskrift/1992-12-18-1174/§2</li><li>forskrift/1992-12-18-1174/§1</li></ul></dd><dt class="dateOfPublication">Kunngjort</dt><dd class="dateOfPublication">2009-02-24 14:15</dd><dt class="journalNumber">Journalnummer</dt><dd class="journalNumber">2009-0188</dd><dt class="titleShort">Korttittel</dt><dd class="titleShort">Forskrift om forbud mot vasspest</dd><dt class="title">Tittel</dt><dd class="title">Forskrift om forbud mot import, utsetting, omsetning og hold av vasspest (Elodea canadensis) og smal vasspest (Elodea nuttallii)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Direktoratet for naturforvaltning 17. februar 2009 med hjemmel i lov 15. mai 1992 nr. 47 om laksefisk og innlandsfisk m.v. § 8 og § 9 og delegeringsvedtak 27. november 1992 nr. 864, jf. forskrift 18. desember 1992 nr. 1177 om utvidelse av lakselovens saklige virkeområde § 1 samt forskrift 18. desember 1992 nr. 1174 om import av akvarieorganismer § 2, jf. § 1.</dd><dt class="refid">RefID</dt><dd class="refid">forskrift/2009-02-17-212</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forbud mot import, utsetting, omsetning og hold av vasspest (Elodea canadensis) og smal vasspest (Elodea nuttallii)<ul class="tocSubUl"><li>§ 1. Formål</li><li>§ 2. Saklig og stedlig virkeområde</li><li>§ 3. Definisjoner</li><li>§ 4. Forbud</li><li>§ 5. Transitt, midlertidig opphold</li><li>§ 6. Forvaltningsmessig inndragning og destruering av vasspest</li><li>§ 7. Generelle dispensasjonsregler</li><li>§ 8. Straff</li><li>§ 9. Forskriftens ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2009-02-17-212" id="dokument"><h1>Forskrift om forbud mot import, utsetting, omsetning og hold av vasspest (Elodea canadensis) og smal vasspest (Elodea nuttallii)</h1><article class="legalArticle" data-lovdata-URL="LTI/forskrift/2009-02-17-212/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forbudet mot import, utsetting, omsetning og hold av vasspest og smal vasspest er å hindre spredning av vasspest og smal vasspest fra akvarier og hagedammer til norske vassdrag.</article></article><article class="legalArticle" data-lovdata-URL="LTI/forskrift/2009-02-17-212/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Saklig og stedlig virkeområde</span></h2><article class="legalP" id="paragraf-2-ledd-1">Forbudet gjelder import, utsetting, omsetning og hold av vasspest og smal vasspest.</article><article class="legalP" id="paragraf-2-ledd-2">Forskriften gjelder i Norge. Forskriften gjelder ikke for Svalbard, Jan Mayen eller Norges biland.</article></article><article class="legalArticle" data-lovdata-URL="LTI/forskrift/2009-02-17-212/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I denne forskrift menes med:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1"><i>Innførsel:</i> kryssing av Norges grense fra nabostat eller ilandføring fra områder utenfor norsk økonomisk sone og norsk kontinentalsokkel.</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1"><i>Norge:</i> Det norske fastland, den økonomiske sonen og den norske delen av kontinentalsokkelen.</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1"><i>Omsetning:</i> enhver form for salg, herunder også utleie, byttehandel eller utveksling av vasspest.</article></article></li><li data-li-identifier="d)" data-name="d)"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1"><i>Transitt:</i> transport mellom to fremmede stater hvor transporten går gjennom denne forskrifts stedlige virkeområde, samt omlasting av skip. Forsendelsens bestemmelsessted skal være til person hjemmehørende utenfor norsk tollområde.</article></article></li><li data-li-identifier="e)" data-name="e)"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1"><i>Utsetting:</i> ethvert bevisst eller uaktsomt utslipp, eller deponering av avfall, av organismer i miljøet eller i et innesluttet system der utslipp ikke kan utelukkes.</article></article></li></ul></article></article><article class="legalArticle" data-lovdata-URL="LTI/forskrift/2009-02-17-212/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forbud</span></h2><article class="legalP" id="paragraf-4-ledd-1">Det er forbudt med import, utsetting, omsetning og hold av vasspest og smal vasspest.</article></article><article class="legalArticle" data-lovdata-URL="LTI/forskrift/2009-02-17-212/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Transitt, midlertidig opphold</span></h2><article class="legalP" id="paragraf-5-ledd-1">Vasspest og smal vasspest som rammes av forbudet i § 4 og som går i transitt krever tillatelse.</article><article class="legalP" id="paragraf-5-ledd-2">Tillatelse etter første ledd gis av Direktoratet for naturforvaltning eller den direktoratet bemyndiger.</article><article class="legalP" id="paragraf-5-ledd-3">Sendinger i transitt tillates ikke lagret på tollager eller frisone.</article></article><article class="legalArticle" data-lovdata-URL="LTI/forskrift/2009-02-17-212/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Forvaltningsmessig inndragning og destruering av vasspest</span></h2><article class="legalP" id="paragraf-6-ledd-1">Direktoratet for naturforvaltning eller den direktoratet bemyndiger kan fatte vedtak om inndragning eller destruering av vasspest og smal vasspest som innføres eller forsøkes innført i strid med denne forskriften. Første punktum gjelder tilsvarende for utsetting, omsetning og hold.</article><article class="legalP" id="paragraf-6-ledd-2">Økonomiske tap som importøren, selgeren eller eieren måtte få som følge av vedtak etter denne bestemmelse er det offentlige uvedkommende.</article></article><article class="legalArticle" data-lovdata-URL="LTI/forskrift/2009-02-17-212/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Generelle dispensasjonsregler</span></h2><article class="legalP" id="paragraf-7-ledd-1">Direktoratet for naturforvaltning kan gjøre unntak fra § 4.</article><article class="legalP" id="paragraf-7-ledd-2">Unntak i henhold til første ledd kan gjøres gjeldende for vitenskapelige undersøkelser og arbeider, tiltak av vesentlig samfunnsmessig betydning, og i andre særlige tilfeller. Første punktum kommer bare til anvendelse når det ikke strider mot § 1.</article><article class="legalP" id="paragraf-7-ledd-3">Vasspest og smal vasspest som tillates innført i henhold til denne bestemmelse, skal alltid være emballert og merket slik at identiteten kan fastslås.</article><article class="legalP" id="paragraf-7-ledd-4">Dokumenter som er av betydning ved vurdering av innførselen skal følge varen og legges frem for tollvesenet ved tollbehandling.</article></article><article class="legalArticle" data-lovdata-URL="LTI/forskrift/2009-02-17-212/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff</span></h2><article class="legalP" id="paragraf-8-ledd-1">Overtredelse av denne forskrift er straffbart, jf. lov 15. mai 1992 nr. 47 om laksefisk og innlandsfisk m.v. § 49.</article></article><article class="legalArticle" data-lovdata-URL="LTI/forskrift/2009-02-17-212/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Forskriftens ikrafttredelse</span></h2><article class="legalP" id="paragraf-9-ledd-1">Denne forskrift trer i kraft straks.</article></article></main></body></html>