<!DOCTYPE html><html lang="no"><head><title>Forskrift om nasjonalt vaksinasjonsprogram</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-10-02-1229</dd><dt class="dokid">DokumentID</dt><dd class="dokid">LTI/forskrift/2009-10-02-1229</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 11 s 1785</dd><dt class="dateInForce">I kraft fra</dt><dd class="dateInForce">2009-10-05</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1982-11-19-66/§1-3</li><li>lov/1982-11-19-66/§2-3</li><li>lov/1994-08-05-55/§1-2</li><li>lov/1994-08-05-55/§3-8</li><li>lov/1994-08-05-55/§7-11</li></ul></dd><dt class="dateOfPublication">Kunngjort</dt><dd class="dateOfPublication">2009-10-06 14:00</dd><dt class="journalNumber">Journalnummer</dt><dd class="journalNumber">2009-0923</dd><dt class="titleShort">Korttittel</dt><dd class="titleShort">Forskrift om nasjonalt vaksinasjonsprogram</dd><dt class="title">Tittel</dt><dd class="title">Forskrift om nasjonalt vaksinasjonsprogram</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 2. oktober 2009 med hjemmel i lov 19. november 1982 nr. 66 om helsetjenesten i kommunene § 1-3 fjerde ledd og § 2-3 femte ledd og lov 5. august 1994 nr. 55 om vern mot smittsomme sykdommer § 1-2 tredje ledd, § 3-8 første og femte ledd og § 7-11 første ledd.</dd><dt class="refid">RefID</dt><dd class="refid">forskrift/2009-10-02-1229</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om nasjonalt vaksinasjonsprogram<ul class="tocSubUl"><li>§ 1. Virkeområde</li><li>§ 2. Kommunens plikt til å tilby vaksinering</li><li>§ 3. Innhold i det nasjonale vaksinasjonsprogrammet</li><li>§ 4. Barnevaksinasjonsprogrammet</li><li>§ 5. Influensavaksinasjonsprogrammet</li><li>§ 6. Organisering av influensavaksinasjonsprogrammet</li><li>§ 7. Meldeplikt til SYSVAK</li><li>§ 8. Internkontroll</li><li>§ 9. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/2009-10-02-1229" id="dokument"><h1>Forskrift om nasjonalt vaksinasjonsprogram</h1><article class="legalArticle" data-lovdata-URL="LTI/forskrift/2009-10-02-1229/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskrift gjelder kommunens tilbud om vaksinasjon i henhold til det nasjonale vaksinasjonsprogrammet til personer som bor eller midlertidig oppholder seg i kommunen.</article></article><article class="legalArticle" data-lovdata-URL="LTI/forskrift/2009-10-02-1229/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Kommunens plikt til å tilby vaksinering</span></h2><article class="legalP" id="paragraf-2-ledd-1">Kommunehelsetjenesten skal tilby og gjennomføre vaksinering mot smittsomme sykdommer, jf. smittevernloven § 3-8. Befolkningen skal gis nødvendig informasjon om vaksinasjonsprogrammet og kommunens gjennomføring av dette.</article></article><article class="legalArticle" data-lovdata-URL="LTI/forskrift/2009-10-02-1229/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Innhold i det nasjonale vaksinasjonsprogrammet</span></h2><article class="legalP" id="paragraf-3-ledd-1">Det nasjonale vaksinasjonsprogrammet inneholder følgende vaksinasjonstilbud:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Barnevaksinasjoner, jf. § 4.</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Influensavaksinasjoner: <ul class="defaultList"><li data-li-identifier="-" data-name="-"><article class="listArticle" id="paragraf-3-ledd-1-punkt-2-ledd-1-punkt-1"><article class="legalP" id="paragraf-3-ledd-1-punkt-2-ledd-1-punkt-1-ledd-1">Vaksinasjon mot sesonginfluensa, jf. § 5 første ledd</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-2-ledd-1-punkt-2"><article class="legalP" id="paragraf-3-ledd-1-punkt-2-ledd-1-punkt-2-ledd-1">Vaksinasjon mot pandemisk influensa, jf. § 5 annet ledd.</article></article></li></ul></article></article></li></ul></article><article class="legalP" id="paragraf-3-ledd-2">Nasjonalt folkehelseinstitutt gir faglige retningslinjer for gjennomføring av det nasjonale vaksinasjonsprogrammet, herunder målgrupper, hyppighet og den tekniske sammensetningen av vaksinene.</article></article><article class="legalArticle" data-lovdata-URL="LTI/forskrift/2009-10-02-1229/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Barnevaksinasjonsprogrammet</span></h2><article class="legalP" id="paragraf-4-ledd-1">Barnevaksinasjonsprogrammet skal tilbys alle barn i førskole- og grunnskolealder og gjennomføres i helsestasjons- og skolehelsetjenesten, jf. forskrift om kommunens helsefremmende og forebyggende arbeid i helsestasjons- og skolehelsetjenesten.</article><article class="legalP" id="paragraf-4-ledd-2">Kommunen har ikke anledning til å ta betalt for vaksinasjoner etter denne bestemmelsen.</article><article class="legalP" id="paragraf-4-ledd-3">Følgende vaksiner inngår i programmet:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-3-punkt-1"><article class="legalP" id="paragraf-4-ledd-3-punkt-1-ledd-1">Vaksine mot difteri, stivkrampe, kikhoste, poliomyelitt, infeksjon med Haemophilus influenzae type b (Hib), pneumokokksykdom, meslinger, kusma, røde hunder og humant papillomavirus (HPV)</article></article></li><li data-li-identifier="b)" data-name="b)"><article class="listArticle" id="paragraf-4-ledd-3-punkt-2"><article class="legalP" id="paragraf-4-ledd-3-punkt-2-ledd-1">Vaksine mot tuberkulose (BCG) og hepatitt B til barn i risikogrupper som definert av Nasjonalt folkehelseinstitutt.</article></article></li></ul></article></article><article class="legalArticle" data-lovdata-URL="LTI/forskrift/2009-10-02-1229/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Influensavaksinasjonsprogrammet</span></h2><article class="legalP" id="paragraf-5-ledd-1">Vaksine mot sesonginfluensa skal årlig tilbys alle personer med økt risiko for komplikasjoner i forbindelse med influensa. Nasjonalt folkehelseinstitutt definerer risikogruppene.</article><article class="legalP" id="paragraf-5-ledd-2">Vaksine mot pandemisk influensa skal tilbys etter retningslinjer fra Nasjonalt folkehelseinstitutt.</article><article class="legalP" id="paragraf-5-ledd-3">Kommunen kan ta betalt for vaksinasjoner nevnt i første og annet ledd etter sats fastsatt av departementet.</article></article><article class="legalArticle" data-lovdata-URL="LTI/forskrift/2009-10-02-1229/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Organisering av influensavaksinasjonsprogrammet</span></h2><article class="legalP" id="paragraf-6-ledd-1">Kommunen skal organisere vaksinasjonene slik den finner det mest hensiktsmessig for å oppnå høyest mulig vaksinasjonsdekning.</article><article class="legalP" id="paragraf-6-ledd-2">Kommunen skal sørge for å etablere rutiner for samarbeid mellom de kommunale tjenestene som skal sørge for at oppgaver etter denne forskriften blir utført, og eventuelle private helsepersonellutøvere som kommunen har avtale med.</article></article><article class="legalArticle" data-lovdata-URL="LTI/forskrift/2009-10-02-1229/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Meldeplikt til SYSVAK</span></h2><article class="legalP" id="paragraf-7-ledd-1">Helsepersonell som gir vaksinasjoner etter denne forskrift skal registrere og melde opplysninger som fastsatt i SYSVAK-registerforskriften § 2-1.</article></article><article class="legalArticle" data-lovdata-URL="LTI/forskrift/2009-10-02-1229/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Internkontroll</span></h2><article class="legalP" id="paragraf-8-ledd-1">Kommunens vaksinasjonstilbud etter denne forskrift skal omfattes av internkontrollsystemet etter forskrift om internkontroll i sosial- og helsetjenesten.</article></article><article class="legalArticle" data-lovdata-URL="LTI/forskrift/2009-10-02-1229/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttreden</span></h2><article class="legalP" id="paragraf-9-ledd-1">Forskriften trer i kraft 5. oktober 2009.</article></article></main></body></html>