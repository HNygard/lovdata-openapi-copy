<!DOCTYPE html><html lang="no"><head><title>Lov om endringer i lov 24. mai 1985 nr. 28 om Norges Bank og pengevesenet mv. (ny regnskaps- og revisjonsordning mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2009-06-19-47</dd><dt class="dokid">DokumentID</dt><dd class="dokid">LTI/lov/2009-06-19-47</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 7 s 1009</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1985-05-24-28</li></ul></dd><dt class="dateOfPublication">Kunngjort</dt><dd class="dateOfPublication">2009-06-19 16:45</dd><dt class="journalNumber">Journalnummer</dt><dd class="journalNumber">2009-0555</dd><dt class="titleShort">Korttittel</dt><dd class="titleShort">Endringslov til sentralbankloven</dd><dt class="title">Tittel</dt><dd class="title">Lov om endringer i lov 24. mai 1985 nr. 28 om Norges Bank og pengevesenet mv. (ny regnskaps- og revisjonsordning mv.)</dd><dt class="miscInformation">Annet om dokumentet</dt><dd class="miscInformation">Ot.prp.nr.58 (2008–2009), Innst.O.nr.93 (2008–2009) og Besl.O.nr.123 (2008–2009). Odels- og lagtingsvedtak hhv. 11. og 16. juni 2009. Fremmet av Finansdepartementet.</dd><dt class="refid">RefID</dt><dd class="refid">lov/2009-06-19-47</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 24. mai 1985 nr. 28 om Norges Bank og pengevesenet mv. (ny regnskaps- og revisjonsordning mv.)<ul class="tocSubUl"><li>I<ul class="tocSubUl"><li>§ 9. Varamedlemmer</li><li>§ 30 a. Revisjon</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2009-06-19-47" id="dokument"><h1>Lov om endringer i lov 24. mai 1985 nr. 28 om Norges Bank og pengevesenet mv. (ny regnskaps- og revisjonsordning mv.)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 24. mai 1985 nr. 28 om Norges Bank og pengevesenet mv. (sentralbankloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2009-06-19-47/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 24. mai 1985 nr. 28 om Norges Bank og pengevesenet mv. gjøres følgende endringer:</article> <article class="defaultP" margin-top="true">§ 5 annet ledd nytt tredje, fjerde og femte punktum skal lyde:</article><article class="legalP" id="kapittel-1-ledd-2">Hovedstyret skal sørge for forsvarlig organisering av, og etablere tilfredsstillende rammer, mål og prinsipper for, bankens virksomhet. Hovedstyret skal påse at bankens virksomhet, herunder regnskap og formuesforvaltning, er gjenstand for betryggende styring og kontroll. Hovedstyret skal føre tilsyn med bankens administrasjon og virksomhet for øvrig.</article> <article class="defaultP" margin-top="true">§ 5 tredje ledd skal lyde:</article><article class="legalP" id="kapittel-1-ledd-3">Representantskapet skal føre tilsyn med bankens drift og med at reglene for bankens virksomhet blir fulgt. Representantskapet skal herunder føre tilsyn med at hovedstyret har tilfredsstillende styring og kontroll med bankens administrasjon og virksomhet, og med at det er etablert hensiktsmessige rutiner for å sikre at bankens virksomhet utøves i henhold til lov, avtaler, vedtak og rammeverk for øvrig. Tilsynet omfatter ikke hovedstyrets utøvelse av skjønnsmyndighet etter loven. Representantskapet har rett til innsyn i alle bankens anliggender og kan foreta de undersøkelser som det finner nødvendig for sine oppgaver etter loven. Representantskapet skal ha et sekretariat.</article> <article class="defaultP" margin-top="true">§ 5 fjerde ledd nytt første punktum skal lyde:</article><article class="legalP" id="kapittel-1-ledd-4">Representantskapet skal velge én eller flere revisorer og godkjenne revisors godtgjørelse, jf. § 30 a.</article> <article class="defaultP" margin-top="true">Nåværende § 5 tredje ledd tredje til åttende punktum blir nytt fjerde ledd annet til sjuende punktum. Nåværende fjerde ledd blir nytt femte ledd.</article> <article class="defaultP" margin-top="true">§ 6 annet ledd nytt femte punktum skal lyde:</article><article class="legalP" id="kapittel-1-ledd-5">Dersom et medlem trer ut i løpet av oppnevningstiden, kan nytt medlem oppnevnes for den gjenværende delen av oppnevningsperioden.</article> <article class="defaultP" margin-top="true">Nåværende femte og sjette punktum blir nye sjette og sjuende punktum.</article> <article class="defaultP" margin-top="true">§ 6 femte ledd innledningen i første punktum skal lyde:</article><article class="legalP" id="kapittel-1-ledd-6">Følgende personer kan ikke fungere som medlemmer eller varamedlemmer til hovedstyret:</article> <article class="defaultP" margin-top="true">§ 7 første ledd nytt annet punktum skal lyde:</article><article class="legalP" id="kapittel-1-ledd-7">Dersom medlem trer ut i løpet av valgperioden, kan Stortinget velge nytt medlem for gjenværende del av valgperioden.</article> <article class="defaultP" margin-top="true">§ 7 tredje ledd skal lyde:</article><article class="legalP" id="kapittel-1-ledd-8">Personer som nevnt i § 6 femte og sjette ledd kan ikke fungere som medlemmer eller varamedlemmer til representantskapet.</article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-1"><span class="futureLegalArticleHeader">§ 9. <span class="legalArticleTitle">Varamedlemmer</span></span><article class="legalP" id="kapittel-1-foreslåttparagraf-1-ledd-1">Til hovedstyret oppnevner Kongen minst to varamedlemmer.</article><article class="legalP" id="kapittel-1-foreslåttparagraf-1-ledd-2">Til representantskapet velger Stortinget personlige varamedlemmer for de medlemmer som er valgt for fire år. Stortinget kan velge nytt personlig varamedlem dersom et medlem eller varamedlem ikke kan fungere.</article><article class="legalP" id="kapittel-1-foreslåttparagraf-1-ledd-3">Varamedlemmer for de ansattes medlemmer i hovedstyret ved behandlingen av administrative saker velges av og blant de ansatte etter avtalt eller av representantskapet fastsatt valgmåte, jf. § 6 tredje ledd.</article><article class="legalP" id="kapittel-1-foreslåttparagraf-1-ledd-4">Bestemmelsene om oppnevningstid i § 6 og § 7 gjelder tilsvarende for varamedlemmer.</article></article> <article class="defaultP" margin-top="true">Overskriften til kapittel VII skal lyde:</article><span class="futuretitle" id="kapittel-1-foreslåttittel-1">Kapittel VII. Budsjett, beretning, regnskap og revisjon</span> <article class="defaultP" margin-top="true">§ 30 nytt annet ledd skal lyde:</article><article class="legalP" id="kapittel-1-ledd-9">Norges Bank er regnskapspliktig etter regnskapsloven og bokføringspliktig etter bokføringsloven. Kongen kan i forskrift fastsette særskilte regler om årsregnskap, årsberetning og bokføring for banken som utfyller eller fraviker bestemmelsene i eller i medhold av regnskapsloven og bokføringsloven.</article> <article class="defaultP" margin-top="true">Nåværende annet og tredje ledd blir nye tredje og fjerde ledd.</article> <article class="defaultP" margin-top="true">Ny § 30 a skal lyde:</article><article class="futureLegalArticle" data-name="§30a" id="kapittel-1-foreslåttparagraf-2"><span class="futureLegalArticleHeader">§ 30 a. <span class="legalArticleTitle">Revisjon</span></span><article class="legalP" id="kapittel-1-foreslåttparagraf-2-ledd-1">Bankens årsregnskap skal revideres av minst én statsautorisert eller registrert revisor.</article><article class="legalP" id="kapittel-1-foreslåttparagraf-2-ledd-2">Kongen kan i forskrift fastsette særskilte regler om bankens revisor og revisjon av banken som utfyller eller fraviker bestemmelsene i revisorloven.</article><article class="legalP" id="kapittel-1-foreslåttparagraf-2-ledd-3">Banken skal ha en internrevisjon som rapporterer til hovedstyret. Internrevisjonen skal vurdere bankens internkontroll, rutiner og andre forhold av betydning for bankens virksomhet. Kongen kan gi forskrift om bankens internkontroll.</article></article></section><section class="section" data-name="kapII" id="kapittel-2" data-lovdata-URL="LTI/lov/2009-06-19-47/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelser til forskjellig tid.</article><article class="legalP" id="kapittel-2-ledd-2">Kongen kan gi forskrift om overgangsregler.</article></section></main></body></html>