<!DOCTYPE html><html lang="no"><head><title>Lov om endringer i lov 17. juli 1953 nr. 29 om verneplikt (videreføring av sesjonsordningen og innføring av sesjonsplikt for kvinner)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2009-06-19-63</dd><dt class="dokid">DokumentID</dt><dd class="dokid">LTI/lov/2009-06-19-63</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 7 s 1063</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1953-07-17-29</li></ul></dd><dt class="dateOfPublication">Kunngjort</dt><dd class="dateOfPublication">2009-06-19 16:45</dd><dt class="journalNumber">Journalnummer</dt><dd class="journalNumber">2009-0533</dd><dt class="titleShort">Korttittel</dt><dd class="titleShort">Endringslov til vernepliktsloven</dd><dt class="title">Tittel</dt><dd class="title">Lov om endringer i lov 17. juli 1953 nr. 29 om verneplikt (videreføring av sesjonsordningen og innføring av sesjonsplikt for kvinner)</dd><dt class="miscInformation">Annet om dokumentet</dt><dd class="miscInformation">Ot.prp.nr.41 (2008–2009), Innst.O.nr.81 (2008–2009) og Besl.O.nr.101 (2008–2009). Odels- og lagtingsvedtak hhv. 8. og 16. juni 2009. Fremmet av Forsvarsdepartementet.</dd><dt class="refid">RefID</dt><dd class="refid">lov/2009-06-19-63</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 17. juli 1953 nr. 29 om verneplikt (videreføring av sesjonsordningen og innføring av sesjonsplikt for kvinner)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2009-06-19-63" id="dokument"><h1>Lov om endringer i lov 17. juli 1953 nr. 29 om verneplikt (videreføring av sesjonsordningen og innføring av sesjonsplikt for kvinner)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 17. juli 1953 nr. 29 om verneplikt.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2009-06-19-63/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 17. juli 1953 nr. 29 om verneplikt gjøres følgende endringer:</article> <article class="defaultP" margin-top="true">§ 4 annet ledd skal lyde:</article><article class="legalP" id="kapittel-1-ledd-2">Kongen treffer nærmere bestemmelser om fra hvilket tidspunkt verneplikten inntrer for yngreårige som etter eget ønske utskrives i henhold til § 20 fjerde ledd.</article> <article class="defaultP" margin-top="true">§ 9 første ledd nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Ordinær tjeneste: Førstegangstjeneste og repetisjonstjeneste, eventuelt med befals- og annen særopplæring.</article></article></li></ul></article> <article class="defaultP" margin-top="true">§ 20 skal lyde:</article><article class="legalP" id="kapittel-1-ledd-3">Menn og kvinner som oppholder seg her i riket, og som ikke åpenbart er helt udyktig til militærtjeneste, er utskrivningspliktig fra 1. januar i det år han eller hun fyller 18 år. De som da er utenfor riket blir utskrivningspliktige straks de kommer hit.</article><article class="legalP" id="kapittel-1-ledd-4">Utskrivningsplikten for menn opphører når verneplikten inntrer eller når han blir kjent fri for verneplikt. Utskrivningsplikten for kvinner opphører etter endt klassifisering. Utskrivningsplikten bortfaller for menn og kvinner dersom man ikke blir innkalt til sesjonens del II innen utløpet av det år man fyller 28 år.</article><article class="legalP" id="kapittel-1-ledd-5">Utskrivningen omfatter:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">Innrullering av de utskrivningspliktige i Vernepliktsverkets hovedrulle.</article></article></li><li data-li-identifier="2." data-name="2."><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">Klassifisering av de utskrivningspliktige for å fastslå deres tjenestedyktighet og øvrige forutsetninger for tjeneste.</article></article></li></ul></article><article class="legalP" id="kapittel-1-ledd-6">Menn og kvinner som ennå ikke er blitt utskrivningspliktig, kan etter nærmere bestemmelser av Kongen likevel tillates å bli utskrevet, dog ikke tidligere enn fra 1. januar i det år han eller hun fyller 17 år. Vedkommende er i så fall utskrivningspliktig så snart tillatelsen er meddelt ham eller henne.</article><article class="legalP" id="kapittel-1-ledd-7">I krig eller når krig truer kan Kongen gi nærmere regler om utskrivningsplikten for menn. Kongen kan under slike forhold bestemme at utskrivningsplikten skal omfatte også menn utenfor riket og gi nærmere regler om fremgangsmåten ved utskrivningen. Reglene kan fravike denne lov.</article> <article class="defaultP" margin-top="true">§ 23 skal lyde:</article><article class="legalP" id="kapittel-1-ledd-8">Vernepliktsverket er utøvende ledd for den felles vernepliktsforvaltning og ledes av Sjefen for Vernepliktsverket. Sjefen for Vernepliktsverket er direkte underlagt Forsvarssjefen.</article><article class="legalP" id="kapittel-1-ledd-9">Kongen gir nærmere regler om Vernepliktsverkets organisasjon og gjøremål, herunder behandlingen av spørsmål som vedrører verneplikten og dens avtjening.</article> <article class="defaultP" margin-top="true">§ 24 oppheves.</article> <article class="defaultP" margin-top="true">§ 25 skal lyde:</article><article class="legalP" id="kapittel-1-ledd-10">Innrulleringen foretas ikke tidligere enn i året forut for utskrivningsåret, med mindre Kongen på grunn av særlige forhold bestemmer noe annet. Den som ifølge § 20 blir utskrivningspliktig utenfor normalalderen, skal innrulleres så snart som mulig.</article><article class="legalP" id="kapittel-1-ledd-11">De nærmere bestemmelser om innrulleringen fastsettes av Kongen.</article> <article class="defaultP" margin-top="true">§ 27 skal lyde:</article><article class="legalP" id="kapittel-1-ledd-12">Sesjon holdes etter innrullering av ny årsklasse, og gjennomføres i to deler. Dersom frammøte til sesjonens andre del ikke har latt seg gjennomføre innen rimelig tid og klassifisering etter §§ 26 og 29 ikke har vært mulig, kan allikevel personell som ikke åpenbart er helt udyktige utskrives, og deres tjenestedyktighet avgjøres ved frammøte til tjeneste.</article><article class="legalP" id="kapittel-1-ledd-13">Sesjonens første del innebærer at alle utskrivningspliktige avgir en egenerklæring uten at personlig fremmøte kreves. Dette gjelder også utskrivningspliktige som ikke er blitt klassifisert tidligere og som ikke har fått utsettelse med utskrivning i henhold til § 21.</article><article class="legalP" id="kapittel-1-ledd-14">Sesjonens andre del innebærer personlig fremmøte for klassifisering. Til sesjonens andre del kan innkalles utskrivningspliktige som på bakgrunn av sesjonens første del anses egnet for tjeneste i Forsvaret, og utskrivningspliktige som ikke besvarer egenerklæringen i sesjonens første del. Også andre utskrivningspliktige og vernepliktige som skal undersøkes på ny, kan innkalles til sesjonens andre del.</article><article class="legalP" id="kapittel-1-ledd-15">Kongen gir nærmere regler om gjennomføring av todelt sesjon.</article><article class="legalP" id="kapittel-1-ledd-16">Sesjonsstedet velges med sikte på å spare reiser og tid for de møtepliktige.</article><article class="legalP" id="kapittel-1-ledd-17">Kongen med Stortingets samtykke gir regler om godtgjørelse for fremmøte til sesjon.</article> <article class="defaultP" margin-top="true">§ 28 oppheves.</article> <article class="defaultP" margin-top="true">§ 31 første ledd skal lyde:</article><article class="legalP" id="kapittel-1-ledd-18">Legekjennelser som er avgitt før den vernepliktiges første fremmøte til tjeneste, og som ikke går ut på at han er udyktig til enhver militærtjeneste, kan tas opp til ny avgjørelse ved fremmøtet. Avgjørelsen treffes av en nemnd som skal bestå av minst to leger, hvorav den ene fortrinnsvis skal være sanitetsoffiser. I krig kan Kongen bestemme at nemnda skal bestå av minst en lege og en offiser. Når forholdene tillater det, kan nemnda tilkalle ytterligere ekspertise etter behov.</article> <article class="defaultP" margin-top="true">§ 34 første ledd skal lyde:</article><article class="legalP" id="kapittel-1-ledd-19">Kongen gir nærmere regler til utfylling av bestemmelsene i § 33, herunder hvordan vernepliktige og frivillige etter sesjon skal fordeles til tjeneste i Forsvaret.</article> <article class="defaultP" margin-top="true">§ 35 skal lyde:</article><article class="legalP" id="kapittel-1-ledd-20">Resultatet av utskrivningen meddeles den enkelte mann eller kvinne på den måte Kongen bestemmer.</article> <article class="defaultP" margin-top="true">§ 36 skal lyde:</article><article class="legalP" id="kapittel-1-ledd-21">Vernepliktsverket fører en hovedrulle over alle utskrivningspliktige og vernepliktige.</article><article class="legalP" id="kapittel-1-ledd-22">Kongen gir nærmere bestemmelser om innhold og oppbevaring av hovedrullen.</article> <article class="defaultP" margin-top="true">§ 37 skal lyde:</article><article class="legalP" id="kapittel-1-ledd-23">Er noen forbigått ved utskrivningen og feilen blir oppdaget eller årsaken til forbigåelsen bortfaller, skal han eller hun utskrives så snart som mulig.</article><article class="legalP" id="kapittel-1-ledd-24">Blir det brakt på det rene at noen er feilaktig utskrevet, skal han eller hun straks slettes av rullene og betraktes som ikke utskrevet.</article> <article class="defaultP" margin-top="true">§ 38 skal lyde:</article><article class="legalP" id="kapittel-1-ledd-25">Enhver vernepliktig kan uten hensyn til eget ønske omdisponeres til annen enhet i eller utenfor den forsvarsgren han opprinnelig er disponert til. Etter søknad kan han omdisponeres når vektige velferdsgrunner foreligger og tjenstlige hensyn ikke er til hinder for det.</article><article class="legalP" id="kapittel-1-ledd-26">Regler for godkjenning av omdisponeringer som ikke er bestemt av departementet, fastsettes av Forsvarssjefen.</article> <article class="defaultP" margin-top="true">§ 39 annet ledd skal lyde:</article><article class="legalP" id="kapittel-1-ledd-27">Den som på grunn av opphold utenfor riket ikke er utskrevet, skal melde seg for politiet straks han eller hun kommer til riket.</article> <article class="defaultP" margin-top="true">§ 40 første ledd skal lyde:</article><article class="legalP" id="kapittel-1-ledd-28">Menn og kvinner i utskrivnings- og vernepliktig alder plikter på oppfordring ved personlig frammøte eller skriftlig å gi opplysninger om forhold som har betydning for deres utskrivning og verneplikt og herunder å skaffe til veie attester og andre dokumenter som kreves framlagt. I rimelig utstrekning plikter de også på annen måte å godtgjøre riktigheten av sine opplysninger.</article> <article class="defaultP" margin-top="true">§ 43 skal lyde:</article><article class="legalP" id="kapittel-1-ledd-29">Enhver mann og kvinne plikter selv å påse at sitt utskrivnings- og vernepliktsforhold i rett tid kommer under behandling.</article><article class="legalP" id="kapittel-1-ledd-30">Den som ikke får slike meddelelser eller ordrer med hensyn til forhold som nevnt i første ledd og som han eller hun etter sin alder og sine øvrige forutsetninger skal ha, plikter å melde fra om dette til politiet eller Vernepliktsverket.</article> <article class="defaultP" margin-top="true">§ 46 første ledd skal lyde:</article><article class="legalP" id="kapittel-1-ledd-31">Til bruk for utskrivning, rulleføring og innkalling til tjeneste plikter offentlige myndigheter og tjenestemenn, arbeidsgivere og fartøysførere, bestyrere og private læreanstalter, ungdomshjem og sykehus, prester og forstandere i trossamfunn uten betaling å gi opplysninger, oppgaver og attestasjoner angående menn og kvinner mellom 17 og 45 år som er knyttet til dem eller registrert hos dem.</article> <article class="defaultP" margin-top="true">§ 48 skal lyde:</article><article class="legalP" id="kapittel-1-ledd-32">Med bøter straffes den som forsettlig eller uaktsomt<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-32-punkt-1"><article class="legalP" id="kapittel-1-ledd-32-punkt-1-ledd-1">unnlater å oppfylle meldeplikt etter §§ 39 eller 43, unnlater å innhente tillatelse som nevnt i § 39 annet punktum eller overtrer reiseforbud gitt i medhold av § 39 tredje punktum;</article></article></li><li data-li-identifier="2." data-name="2."><article class="listArticle" id="kapittel-1-ledd-32-punkt-2"><article class="legalP" id="kapittel-1-ledd-32-punkt-2-ledd-1">uten gyldig forfall uteblir fra eller kommer for sent til møte som han eller hun er innkalt til i medhold av denne lov, møter i ikke edru tilstand, forlater møtet uten tillatelse eller ved sin opptreden hindrer eller forstyrrer møtets gang;</article></article></li><li data-li-identifier="3." data-name="3."><article class="listArticle" id="kapittel-1-ledd-32-punkt-3"><article class="legalP" id="kapittel-1-ledd-32-punkt-3-ledd-1">unnlater eller nekter å oppfylle noen av de plikter som han eller hun er pålagt etter §§ 40, 41 eller 42, gir uriktige opplysninger om forhold som nevnt i § 40 eller ved sin atferd eller på annen måte søker å villede vernepliktsmyndighetene ved bedømmelsen av hans eller hennes utskrivnings- eller vernepliktsforhold; eller</article></article></li><li data-li-identifier="4." data-name="4."><article class="listArticle" id="kapittel-1-ledd-32-punkt-4"><article class="legalP" id="kapittel-1-ledd-32-punkt-4-ledd-1">overtrer eller forsømmer sine plikter han eller hun er pålagt å ta vare på i henhold til § 44.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/lov/2009-06-19-63/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven trer i kraft fra den tid Kongen bestemmer.</article></section></main></body></html>