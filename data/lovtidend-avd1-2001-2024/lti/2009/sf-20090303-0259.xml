<!DOCTYPE html><html lang="no"><head><title>Forskrift om krav til minstealder og båtførerbevis mv. for fører av fritidsbåt</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-03-03-259</dd><dt class="dokid">DokumentID</dt><dd class="dokid">LTI/forskrift/2009-03-03-259</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 3 s 473</dd><dt class="dateInForce">I kraft fra</dt><dd class="dateInForce">2009-05-01, 2010-05-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1981-12-11-3807</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1998-06-26-47/§20</li><li>lov/1998-06-26-47/§26</li><li>lov/1998-06-26-47/§26b</li><li>lov/1998-06-26-47/§31</li><li>forskrift/2007-05-31-591</li></ul></dd><dt class="dateOfPublication">Kunngjort</dt><dd class="dateOfPublication">2009-03-06 13:45</dd><dt class="lastupdated">Rettet</dt><dd class="lastupdated">2009-03-24 (§ 5 bokstav a)</dd><dt class="journalNumber">Journalnummer</dt><dd class="journalNumber">2009-0222</dd><dt class="titleShort">Korttittel</dt><dd class="titleShort">Forskrift om krav til fører av fritidsbåt</dd><dt class="title">Tittel</dt><dd class="title">Forskrift om krav til minstealder og båtførerbevis mv. for fører av fritidsbåt</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 3. mars 2009 med hjemmel i lov 26. juni 1998 nr. 47 om fritids- og småbåter § 20 annet ledd, § 26, § 26b jf. § 31, jf. delegeringsvedtak 31. mai 2007 nr. 591.</dd><dt class="refid">RefID</dt><dd class="refid">forskrift/2009-03-03-259</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om krav til minstealder og båtførerbevis mv. for fører av fritidsbåt<ul class="tocSubUl"><li>Kapittel I. Generelle bestemmelser<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Eierens og førerens plikter</li><li>§ 4. Fravik</li></ul></li><li>Kapittel II. Krav til førers minstealder<ul class="tocSubUl"><li>§ 5. Minstealder</li><li>§ 6. Konkurransekjøring</li></ul></li><li>Kapittel III. Krav til båtførerbevis mv.<ul class="tocSubUl"><li>§ 7. Kvalifikasjonskrav</li><li>§ 8. Krav til å kunne fremlegge gyldig bevis</li><li>§ 9. Båtførerprøven</li><li>§ 10. Søknad om båtførerbevis</li><li>§ 11. Utstedelse av båtførerbevis</li><li>§ 12. Erstatning av båtførerbevis</li><li>§ 13. Anerkjennelse av utenlandske båtførerbevis</li><li>§ 14. Innbytte av utenlandsk båtfører- eller kvalifikasjonsbevis</li><li>§ 15. Båtførerregister</li><li>§ 16. Gebyr</li></ul></li><li>Kapittel IV. Avsluttende bestemmelser<ul class="tocSubUl"><li>§ 17. Straff</li><li>§ 18. Ikrafttredelse</li><li>§ 19. Overgangsbestemmelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2009-03-03-259" id="dokument"><h1>Forskrift om krav til minstealder og båtførerbevis mv. for fører av fritidsbåt</h1><section class="section" data-name="kapI" id="kapittel-1" data-lovdata-URL="LTI/forskrift/2009-03-03-259/KAPITTEL_1"><h2>Kapittel I. Generelle bestemmelser</h2><article class="legalArticle" data-lovdata-URL="LTI/forskrift/2009-03-03-259/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Denne forskriften gjelder for eier og fører av norske fritidsbåter innenfor rikets grenser, herunder Svalbard og Jan Mayen som:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">har lengde mindre enn 15 meter (49,21 fot),</article></article></li><li data-li-identifier="b)" data-name="b)"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">har motor med større ytelse enn 10 HK/7,5 kW eller</article></article></li><li data-li-identifier="c)" data-name="c)"><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">kan oppnå større hastighet enn 10 knop (18,5 km/t).</article></article></li></ul></article><article class="legalP" id="kapittel-1-paragraf-1-ledd-2">Forskriften gjelder ikke for fører av:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-1-ledd-2-punkt-1"><article class="legalP" id="kapittel-1-paragraf-1-ledd-2-punkt-1-ledd-1">fritidsbåter når de benyttes i organisert trenings- og konkurransekjøring med unntak av § 6,</article></article></li><li data-li-identifier="b)" data-name="b)"><article class="listArticle" id="kapittel-1-paragraf-1-ledd-2-punkt-2"><article class="legalP" id="kapittel-1-paragraf-1-ledd-2-punkt-2-ledd-1">robåter, kanoer og kajakker.</article></article></li></ul></article></article><article class="legalArticle" data-lovdata-URL="LTI/forskrift/2009-03-03-259/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I denne forskrift betyr:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>Båtførerbevis:</i> Kompetansebevis utstedt med hjemmel i denne forskriften.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>Båtførerregisteret:</i> Sentralt register med opplysninger om personalia, gjennomført båtførerprøve og utstedt båtførerbevis med hjemmel i denne forskriften.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1"><i>Eier:</i> Eieren eller den som har rådighet over båten på eierens vegne.</article></article></li><li data-li-identifier="d)" data-name="d)"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1"><i>Fritidsbåt:</i> Enhver flytende innretning som er beregnet på og i stand til å bevege seg på vann, som har lengde mindre enn 15 meter og som brukes av førere utenfor næringsvirksomhet.</article></article></li><li data-li-identifier="e)" data-name="e)"><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1"><i>Kvalifikasjonsbevis:</i> Båtførerbevis utstedt med hjemmel i eldre regelverk, båtførerkort utstedt av Norske Båtskoler før forskriften trådte i kraft, bekreftelse på bestått eksamen ved Statens Sjøaspirantskoler, fritidsbåtskippersertifikat, yrkessertifikater for dekksoffiserer og militære maritime sertifikater av tilsvarende grad. Sjøfartsdirektoratet kan bestemme at annen teoretisk kompetanse enn det som er nevnt i første punktum skal regnes som kvalifikasjonsbevis, forutsatt at opplæringen er på samme nivå eller høyere enn båtførerprøven.</article></article></li><li data-li-identifier="f)" data-name="f)"><article class="listArticle" id="kapittel-1-paragraf-2-ledd-1-punkt-6"><article class="legalP" id="kapittel-1-paragraf-2-ledd-1-punkt-6-ledd-1"><i>Lengde:</i> Skrogets lengde (L<sub>H</sub> ) etter NS-EN ISO 8666 Mindre fartøy – Hoveddata.</article></article></li><li data-li-identifier="g)" data-name="g)"><article class="listArticle" id="kapittel-1-paragraf-2-ledd-1-punkt-7"><article class="legalP" id="kapittel-1-paragraf-2-ledd-1-punkt-7-ledd-1"><i>Motorytelse:</i> Den ytelse som er oppgitt av produsenten. Dersom det er grunn til å tro at motorytelsen er en annen enn den som er oppgitt av produsenten, kan Sjøfartsdirektoratet kreve at det foretas prøve. Gir prøven et annet resultat, skal dette resultatet legges til grunn.</article></article></li><li data-li-identifier="h)" data-name="h)"><article class="listArticle" id="kapittel-1-paragraf-2-ledd-1-punkt-8"><article class="legalP" id="kapittel-1-paragraf-2-ledd-1-punkt-8-ledd-1"><i>Rikets grenser:</i> Norges territorialfarvann og innenlands farvann, herunder elver, kanaler og innsjøer.</article></article></li></ul></article></article><article class="legalArticle" data-lovdata-URL="LTI/forskrift/2009-03-03-259/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Eierens og førerens plikter</span></h3><article class="legalP" id="kapittel-1-paragraf-3-ledd-1">Eieren og føreren skal sørge for at bestemmelsene i denne forskriften blir fulgt. Eieren plikter å forvisse seg om at den som bruker båten, fyller vilkårene for å føre den.</article></article><article class="legalArticle" data-lovdata-URL="LTI/forskrift/2009-03-03-259/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Fravik</span></h3><article class="legalP" id="kapittel-1-paragraf-4-ledd-1">I enkelttilfeller kan Sjøfartsdirektoratet etter skriftlig søknad fravike forskriftens krav. Spesielle grunner må gjøre fraviket nødvendig og fraviket må være sikkerhetsmessig forsvarlig. Fravik må ikke være i strid med internasjonal overenskomst Norge har sluttet seg til.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2009-03-03-259/KAPITTEL_2"><h2>Kapittel II. Krav til førers minstealder</h2><article class="legalArticle" data-lovdata-URL="LTI/forskrift/2009-03-03-259/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Minstealder</span></h3><article class="legalP" id="kapittel-2-paragraf-1-ledd-1">Fører skal være fylt 16 år dersom fritidsbåten:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">kan oppnå større hastighet enn 10 knop (18,5 km/t) ved motordrift, eller</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">har motor med større ytelse enn 10 HK/7,5 kW.</article></article></li></ul></article></article><article class="legalArticle" data-lovdata-URL="LTI/forskrift/2009-03-03-259/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Konkurransekjøring</span></h3><article class="legalP" id="kapittel-2-paragraf-2-ledd-1">Personer som har fylt 13 år kan føre fritidsbåt som nevnt i § 5 i organisert trenings- eller konkurransekjøring når:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">trenings- eller konkurransekjøring foregår på bane godkjent av vedkommende myndighet,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">banen er tilfredsstillende merket,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">føreren har gjennomgått sikkerhetsopplæring under kontroll av leder autorisert i henhold til internasjonale konkurranseregler,</article></article></li><li data-li-identifier="d)" data-name="d)"><article class="listArticle" id="kapittel-2-paragraf-2-ledd-1-punkt-4"><article class="legalP" id="kapittel-2-paragraf-2-ledd-1-punkt-4-ledd-1">fritidsbåten er utstyrt og utrustet i henhold til internasjonale konkurranseregler, og</article></article></li><li data-li-identifier="e)" data-name="e)"><article class="listArticle" id="kapittel-2-paragraf-2-ledd-1-punkt-5"><article class="legalP" id="kapittel-2-paragraf-2-ledd-1-punkt-5-ledd-1">trenings- eller konkurransekjøring arrangeres av norsk båtforening med minst 50 medlemmer.</article></article></li></ul></article><article class="legalP" id="kapittel-2-paragraf-2-ledd-2">Ansvarlig organisasjon eller arrangør skal i god tid før trenings- eller konkurransekjøringen begynner melde fra til lokal politimyndighet og på anmodning dokumentere at punktene a til og med e er tilfredsstilt.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2009-03-03-259/KAPITTEL_3"><h2>Kapittel III. Krav til båtførerbevis mv.</h2><article class="legalArticle" data-lovdata-URL="LTI/forskrift/2009-03-03-259/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Kvalifikasjonskrav</span></h3><article class="legalP" id="kapittel-3-paragraf-1-ledd-1">Fører av norsk fritidsbåt som:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">har lengde over 8 meter (26,25 fot), eller</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">har motor med større ytelse enn 25 HK/19 kW,</article></article></li></ul><p class="leddfortsettelse">skal inneha norsk båtførerbevis eller gyldig kvalifikasjonsbevis. For førere med båtførerbevis eller kvalifikasjonsbevis utstedt i utlandet gjelder § 13.</p></article><article class="legalP" id="kapittel-3-paragraf-1-ledd-2">Personer som ikke har båtførerbevis kan øvelseskjøre under tilsyn av fører som tilfredsstiller kravene i første ledd eller som omfattes av unntaket i tredje ledd. Ved øvelseskjøring anses lærer eller ledsager som fører. Øvelseskjøring kan kun foretas under forsvarlige vær- og trafikkforhold.</article><article class="legalP" id="kapittel-3-paragraf-1-ledd-3">Bestemmelsen i første ledd gjelder ikke for fører som er født før 1. januar 1980.</article></article><article class="legalArticle" data-lovdata-URL="LTI/forskrift/2009-03-03-259/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Krav til å kunne fremlegge gyldig bevis</span></h3><article class="legalP" id="kapittel-3-paragraf-2-ledd-1">Båtførerbevis eller annet gyldig kvalifikasjonsbevis skal kunne fremvises for kontroll ved føring av fritidsbåt.</article></article><article class="legalArticle" data-lovdata-URL="LTI/forskrift/2009-03-03-259/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Båtførerprøven</span></h3><article class="legalP" id="kapittel-3-paragraf-3-ledd-1">Båtførerprøven består av en teoretisk prøve etter retningslinjer fastsatt av Sjøfartsdirektoratet.</article><article class="legalP" id="kapittel-3-paragraf-3-ledd-2">Prøven kan avlegges av personer som har fylt 14 år. Ved avlagt prøve skal kandidaten umiddelbart få bekreftet resultatet skriftlig.</article><article class="legalP" id="kapittel-3-paragraf-3-ledd-3">En kandidat som ikke består båtførerprøven kan tidligst avlegge ny prøve etter 14 dager.</article></article><article class="legalArticle" data-lovdata-URL="LTI/forskrift/2009-03-03-259/§10" data-name="§10" id="kapittel-3-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Søknad om båtførerbevis</span></h3><article class="legalP" id="kapittel-3-paragraf-4-ledd-1">Søknad om båtførerbevis sendes på fastsatt skjema til Sjøfartsdirektoratet eller den det bemyndiger. Søknaden skal ha følgende vedlegg:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-4-ledd-1-punkt-1"><article class="legalP" id="kapittel-3-paragraf-4-ledd-1-punkt-1-ledd-1">bekreftelse på bestått båtførerprøve som ikke er eldre enn tre år, kopi av gyldig kvalifikasjonsbevis, kopi av kvalifikasjonsbevis som er utgått eller kopi av vitnemål som grunnlag for utstedelse av kvalifikasjonsbevis,</article></article></li><li data-li-identifier="b)" data-name="b)"><article class="listArticle" id="kapittel-3-paragraf-4-ledd-1-punkt-2"><article class="legalP" id="kapittel-3-paragraf-4-ledd-1-punkt-2-ledd-1">passfoto ikke eldre enn ett år,</article></article></li><li data-li-identifier="c)" data-name="c)"><article class="listArticle" id="kapittel-3-paragraf-4-ledd-1-punkt-3"><article class="legalP" id="kapittel-3-paragraf-4-ledd-1-punkt-3-ledd-1">kopi av godkjent legitimasjon med navn og fødselsnummer,</article></article></li><li data-li-identifier="d)" data-name="d)"><article class="listArticle" id="kapittel-3-paragraf-4-ledd-1-punkt-4"><article class="legalP" id="kapittel-3-paragraf-4-ledd-1-punkt-4-ledd-1">kopi av kvittering for betalt gebyr.</article></article></li></ul></article><article class="legalP" id="kapittel-3-paragraf-4-ledd-2">Søknad om båtførerbevis fra person som har fått utstedt norsk kvalifikasjonsbevis før forskriften trådte i kraft, men som ikke kan fremlegge kopi av slikt bevis og som heller ikke er oppført i register tilgjengelig for Sjøfartsdirektoratet, skal ha et av følgende vedlegg i tillegg til vedleggene i første ledd bokstav b til d:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-4-ledd-2-punkt-1"><article class="legalP" id="kapittel-3-paragraf-4-ledd-2-punkt-1-ledd-1">kopi av vitnemål som grunnlag for utstedelse av kvalifikasjonsbevis,</article></article></li><li data-li-identifier="b)" data-name="b)"><article class="listArticle" id="kapittel-3-paragraf-4-ledd-2-punkt-2"><article class="legalP" id="kapittel-3-paragraf-4-ledd-2-punkt-2-ledd-1">original eller kopi av dokumentasjon som viser at båtførerprøve er bestått,</article></article></li><li data-li-identifier="c)" data-name="c)"><article class="listArticle" id="kapittel-3-paragraf-4-ledd-2-punkt-3"><article class="legalP" id="kapittel-3-paragraf-4-ledd-2-punkt-3-ledd-1">erklæring fra sensor som bekrefter at båtførerprøve er bestått, eller</article></article></li><li data-li-identifier="d)" data-name="d)"><article class="listArticle" id="kapittel-3-paragraf-4-ledd-2-punkt-4"><article class="legalP" id="kapittel-3-paragraf-4-ledd-2-punkt-4-ledd-1">erklæring fra offentlig godkjent lærested hvor opplæring fant sted og som bekrefter at båtførerprøve er bestått.</article></article></li></ul></article><article class="legalP" id="kapittel-3-paragraf-4-ledd-3">Ved navneendring skal kopi av vigselsattest eller navnebrev vedlegges, dersom ikke endringen fremgår av det sentrale personregisteret.</article></article><article class="legalArticle" data-lovdata-URL="LTI/forskrift/2009-03-03-259/§11" data-name="§11" id="kapittel-3-paragraf-5"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Utstedelse av båtførerbevis</span></h3><article class="legalP" id="kapittel-3-paragraf-5-ledd-1">Båtførerbevis utstedes av Sjøfartsdirektoratet eller den det bemyndiger. Båtførerbevis utstedes til personer som har fylt 16 år og som oppfyller kravene i § 10.</article></article><article class="legalArticle" data-lovdata-URL="LTI/forskrift/2009-03-03-259/§12" data-name="§12" id="kapittel-3-paragraf-6"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Erstatning av båtførerbevis</span></h3><article class="legalP" id="kapittel-3-paragraf-6-ledd-1">Nytt båtførerbevis kan utstedes i tilfelle navneskifte, når beviset er mistet eller ikke er egnet som legitimasjon.</article><article class="legalP" id="kapittel-3-paragraf-6-ledd-2">Utenlandske båtførerbevis erstattes i form av innbytte etter § 14.</article></article><article class="legalArticle" data-lovdata-URL="LTI/forskrift/2009-03-03-259/§13" data-name="§13" id="kapittel-3-paragraf-7"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Anerkjennelse av utenlandske båtførerbevis</span></h3><article class="legalP" id="kapittel-3-paragraf-7-ledd-1">Båtførerbevis eller annet kvalifikasjonsbevis utstedt i annen EØS-stat, er gyldig i samsvar med bevisets innhold.</article><article class="legalP" id="kapittel-3-paragraf-7-ledd-2">Internasjonalt båtførerbevis for kystnavigasjon utstedt og utformet i henhold til resolusjon 16. oktober 1998 nr. 40 («International Certificate for Operators of Pleasure Craft») fra de Forente Nasjoners Økonomiske Kommisjon for Europa, Transport Committee, Working Party on Inland Water Transport, er gyldig.</article><article class="legalP" id="kapittel-3-paragraf-7-ledd-3">Utenlandsk båtførerbevis som ikke faller inn under første og annet ledd, er gyldig dersom det i det vesentligste tilfredsstiller kravene til det norske båtførerbeviset og er utstedt på et skandinavisk språk eller engelsk.</article></article><article class="legalArticle" data-lovdata-URL="LTI/forskrift/2009-03-03-259/§14" data-name="§14" id="kapittel-3-paragraf-8"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Innbytte av utenlandsk båtfører- eller kvalifikasjonsbevis</span></h3><article class="legalP" id="kapittel-3-paragraf-8-ledd-1">Innehaver med anerkjent utenlandsk båtfører- eller kvalifikasjonsbevis jf. § 13, kan etter søknad på fastsatt skjema få utstedt norsk båtførerbevis. Bestemmelsen i § 10 første ledd bokstav b til d samt tredje ledd, gjelder tilsvarende.</article><article class="legalP" id="kapittel-3-paragraf-8-ledd-2">Det utenlandske beviset skal være utstedt mens innehaveren hadde bopel i vedkommende land, og han skal ha hatt slik bopel i mer enn ett år.</article></article><article class="legalArticle" data-lovdata-URL="LTI/forskrift/2009-03-03-259/§15" data-name="§15" id="kapittel-3-paragraf-9"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Båtførerregister</span></h3><article class="legalP" id="kapittel-3-paragraf-9-ledd-1">Opplysninger om personalia, gjennomført båtførerprøve og utstedt båtførerbevis føres i et sentralt båtførerregister. Registeret skal ikke inneholde sensitive personopplysninger. Sjøfartsdirektoratet er behandlingsansvarlig for registeret.</article></article><article class="legalArticle" data-lovdata-URL="LTI/forskrift/2009-03-03-259/§16" data-name="§16" id="kapittel-3-paragraf-10"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Gebyr</span></h3><article class="legalP" id="kapittel-3-paragraf-10-ledd-1">Søker skal betale gebyr for teoretisk båtførerprøve og utstedelse av båtførerbevis. Gebyrsatsene fastsettes av departementet i den til enhver tid gjeldende forskrift om gebyr for utstedelse av sertifikater og påtegning til maritimt personell og av båtførerbevis til båtførere.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Se forskrift 23. november 2007 nr. 1319.</article></footer></article></section><section class="section" data-name="kapIV" id="kapittel-4" data-lovdata-URL="LTI/forskrift/2009-03-03-259/KAPITTEL_4"><h2>Kapittel IV. Avsluttende bestemmelser</h2><article class="legalArticle" data-lovdata-URL="LTI/forskrift/2009-03-03-259/§17" data-name="§17" id="kapittel-4-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Straff</span></h3><article class="legalP" id="kapittel-4-paragraf-1-ledd-1">Forsettlig eller uaktsom overtredelse av § 5, § 6, § 7 eller § 8 straffes etter lov 26. juni 1998 nr. 47 om fritids- og småbåter § 28 og § 37. Ileggelse av bot kan skje ved forenklet forelegg på de vilkår som følger av samme lov § 42 og forskrift 15. juni 2001 nr. 634 om forenklet forelegg i fritids- og småbåtsaker.</article></article><article class="legalArticle" data-lovdata-URL="LTI/forskrift/2009-03-03-259/§18" data-name="§18" id="kapittel-4-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-2-ledd-1">Denne forskrift trer i kraft 1. mai 2009, med unntak av § 7 og § 8 som trer i kraft 1. mai 2010.</article><article class="legalP" id="kapittel-4-paragraf-2-ledd-2">Fra samme tid oppheves forskrift 11. desember 1981 nr. 3807 om minstealder m.v. for førere av visse maskindrevne fartøy under 25 registertonn brutto.</article></article><article class="legalArticle" data-lovdata-URL="LTI/forskrift/2009-03-03-259/§19" data-name="§19" id="kapittel-4-paragraf-3"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Overgangsbestemmelse</span></h3><article class="legalP" id="kapittel-4-paragraf-3-ledd-1">Personer født 1. januar 1980 eller senere som innehar kvalifikasjonsbevis uten bilde plikter ved søknad å skifte ut dette med båtførerbevis innen 1. mai 2010.</article></article></section></main></body></html>