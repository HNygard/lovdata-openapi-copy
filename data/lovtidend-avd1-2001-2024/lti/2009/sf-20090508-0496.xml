<!DOCTYPE html><html lang="no"><head><title>Forskrift om endring i forskrift om grunnfondsbevis i sparebanker, kredittforeninger og gjensidige forsikringsselskaper</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-05-08-496</dd><dt class="dokid">DokumentID</dt><dd class="dokid">LTI/forskrift/2009-05-08-496</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 5 s 735</dd><dt class="dateInForce">I kraft fra</dt><dd class="dateInForce">2009-05-08</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-02-07-108</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1961-05-24-1/§2</li><li>lov/1961-05-24-1/§8</li><li>forskrift/1988-08-26-706</li></ul></dd><dt class="dateOfPublication">Kunngjort</dt><dd class="dateOfPublication">2009-05-12 14:10</dd><dt class="journalNumber">Journalnummer</dt><dd class="journalNumber">2009-0396</dd><dt class="titleShort">Korttittel</dt><dd class="titleShort">Endr. i forskrift om grunnfondsbevis</dd><dt class="title">Tittel</dt><dd class="title">Forskrift om endring i forskrift om grunnfondsbevis i sparebanker, kredittforeninger og gjensidige forsikringsselskaper</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 8. mai 2009 med hjemmel i lov 24. mai 1961 nr. 1 om sparebanker § 2 og § 8, jf. delegeringsvedtak 26. august 1988 nr. 706.</dd><dt class="refid">RefID</dt><dd class="refid">forskrift/2009-05-08-496</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om grunnfondsbevis i sparebanker, kredittforeninger og gjensidige forsikringsselskaper<ul class="tocSubUl"><li>I<ul class="tocSubUl"><li>§ 4a. Utstedelse av grunnfondsbevis rettet mot Statens finansfond</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2009-05-08-496" id="dokument"><h1>Forskrift om endring i forskrift om grunnfondsbevis i sparebanker, kredittforeninger og gjensidige forsikringsselskaper</h1><section class="section" data-name="kapI" id="kapittel-1" data-lovdata-URL="LTI/forskrift/2009-05-08-496/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 7. februar 2001 nr. 108 om grunnfondsbevis i sparebanker, kredittforeninger og gjensidige forsikringsselskaper gjøres følgende endring:</article> <article class="defaultP" margin-top="true">Ny § 4a skal lyde:</article><article class="futureLegalArticle" data-name="§4a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4a</span>. <span class="legalArticleTitle">Utstedelse av grunnfondsbevis rettet mot Statens finansfond</span></span><article class="legalP" id="kapittel-1-foreslåttparagraf-1-ledd-1">Forstanderskapet i en sparebank kan med flertall som for vedtektsendring beslutte at sparebanken skal ha en egen klasse av grunnfondskapital som omfatter grunnfondsbevis som utstedes som preferansegrunnfondsbevis rettet mot Statens Finansfond. Har sparebanken grunnfondsbeviskapital fra før, kreves det for gyldig vedtak at flertallet i forstanderskapet også omfatter minst to tredeler av de stemmer som avgis av medlemmer valgt av eierne av grunnfondsbevis utstedt av sparebanken.</article><article class="legalP" id="kapittel-1-foreslåttparagraf-1-ledd-2">Vedtak etter første ledd skal inneholde de vedtektsbestemmelser som angir hva som skiller denne klasse preferansegrunnfondsbevis fra grunnfondsbevis som utstedes i henhold til reglene i forskriften her. Det kan fastsettes bestemmelser som avviker fra reglene om grunnfondsbevis i forskriften her. For øvrig gjelder bestemmelsene i forskriften tilsvarende.</article><article class="legalP" id="kapittel-1-foreslåttparagraf-1-ledd-3">Det kan i vedtektene også fastsettes regler om rett for sparebanken eller Statens finansfond til å kreve innløsning av statlig kapitalinnskudd som omfattes av første ledd, og om rett for Statens finansfond til å kreve preferansegrunnfondsbevisene konvertert til grunnfondsbevis utstedt i henhold til reglene i forskriften her.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2009-05-08-496/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft straks.</article></section></main></body></html>