<!DOCTYPE html><html lang="no"><head><title>Lov om voksenopplæring (voksenopplæringsloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2009-06-19-95</dd><dt class="dokid">DokumentID</dt><dd class="dokid">LTI/lov/2009-06-19-95</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 7 s 1195</dd><dt class="dateInForce">I kraft fra</dt><dd class="dateInForce">2010-01-01, 2010-07-01</dd><dt class="changesToDocuments">Endrer</dt><dd class="changesToDocuments"><ul><li>lov/1976-05-28-35</li><li>lov/1998-07-17-61</li><li>lov/2003-07-04-84</li></ul></dd><dt class="dateOfPublication">Kunngjort</dt><dd class="dateOfPublication">2009-06-19 16:45</dd><dt class="journalNumber">Journalnummer</dt><dd class="journalNumber">2009-0577</dd><dt class="titleShort">Korttittel</dt><dd class="titleShort">Voksenopplæringsloven 2009</dd><dt class="title">Tittel</dt><dd class="title">Lov om voksenopplæring (voksenopplæringsloven)</dd><dt class="miscInformation">Annet om dokumentet</dt><dd class="miscInformation">Ot.prp.nr.87 (2008–2009), Innst.O.nr.114 (2008–2009) og Besl.O.nr.129 (2008–2009). Odels- og lagtingsvedtak hhv. 15. og 18. juni 2009. Fremmet av Kunnskapsdepartementet.</dd><dt class="refid">RefID</dt><dd class="refid">lov/2009-06-19-95</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om voksenopplæring (voksenopplæringsloven)<ul class="tocSubUl"><li>Kapittel 1. Formål og virkeområde<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li></ul></li><li>Kapittel 2. Studieforbund<ul class="tocSubUl"><li>§ 4. Overordnede mål for studieforbundenes opplæringsaktivitet</li><li>§ 5. Godkjenning av studieforbund</li><li>§ 6. Modell for statstilskudd til studieforbund</li><li>§ 7. Gratis bruk av undervisningslokaler</li><li>§ 8. Fellesorgan for studieforbund</li><li>§ 9. Beskyttelse av betegnelsen studieforbund</li><li>§ 10. Dokumentasjon på gjennomført opplæring</li><li>§ 11. Tilsyn og kontroll</li><li>§ 12. Reaksjonsformer</li></ul></li><li>Kapittel 3. Nettskoler<ul class="tocSubUl"><li>§ 13. Godkjenning av nettskoler</li><li>§ 14. Tilskudd til nettskoler</li><li>§ 15. Tilsyn og kontroll</li><li>§ 16. Reaksjonsformer</li></ul></li><li>Kapittel 4. Diverse skoler<ul class="tocSubUl"><li>§ 17. Godkjenning av skoler</li><li>§ 18. Krav til innhold og vurdering i opplæringen</li><li>§ 19. Inntak av elever</li><li>§ 20. Kompetansekrav til undervisningspersonalet</li><li>§ 21. Lønns- og arbeidsvilkår</li><li>§ 22. Bortvisning</li><li>§ 23. Offentlige tilskudd, skolepenger mv.</li><li>§ 24. Andre bestemmelser</li><li>§ 25. Tilsyn</li><li>§ 26. Reaksjonsformer</li></ul></li><li>Kapittel 5. Avsluttende bestemmelser<ul class="tocSubUl"><li>§ 27. Overgangsbestemmelser</li><li>§ 28. Ikrafttredelse</li><li>§ 29. Endringer i andre lover</li></ul></li></ul></li></ul></dd></dl></header><main class="documentBody" data-lovdata-URL="LTI/lov/2009-06-19-95" id="dokument"><h1>Lov om voksenopplæring (voksenopplæringsloven)</h1><article class="defaultP" data-text-size="small">Følgende lov oppheves:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 28. mai 1976 nr. 35 om voksenopplæring.</article></article></li></ul></article><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 17. juli 1998 nr. 61 om grunnskolen og den vidaregåande opplæringa (opplæringslova).</article></article></li><li data-li-identifier="2" data-name="2"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 4. juli 2003 nr. 84 om private skolar med rett til statstilskot (privatskolelova).</article></article></li></ul></article><section class="section" data-name="kap1" id="kapittel-1" data-lovdata-URL="LTI/lov/2009-06-19-95/KAPITTEL_1"><h2>Kapittel 1. Formål og virkeområde</h2><article class="legalArticle" data-lovdata-URL="LTI/lov/2009-06-19-95/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med denne loven er å fremme livslang læring ved å legge til rette for organiserte læringsaktiviteter ved siden av det formelle utdanningssystemet. Loven skal bidra til motivasjon og tilgang til kunnskap og kompetanse for alle, og slik fremme den enkeltes utvikling og møte behovene i samfunns- og arbeidslivet.</article></article><article class="legalArticle" data-lovdata-URL="LTI/lov/2009-06-19-95/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Loven gjelder godkjenning for statstilskudd for godkjente studieforbund og godkjente nettskoler, og vilkår for slikt tilskudd, jf. kapittel 2 og kapittel 3 i loven.</article><article class="legalP" id="kapittel-1-paragraf-2-ledd-2">Loven gjelder videre vilkår for statstilskudd for skoler som 30. juni 2010 er godkjent og i drift etter kapittel 6A i lov 4. juli 2003 nr. 84 om private skolar med rett til statstilskot (privatskolelova), jf. kapittel 4 i loven, og skoler som blir godkjent etter § 17 annet ledd i denne loven.</article><article class="legalP" id="kapittel-1-paragraf-2-ledd-3">Kongen gir forskrifter om lovens anvendelse på Svalbard og Jan Mayen, og kan fastsette særlige regler under hensyn til de stedlige forhold.</article></article><article class="legalArticle" data-lovdata-URL="LTI/lov/2009-06-19-95/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I denne loven menes med:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1"><i>Studieforbund:</i> ideell og demokratisk organisasjon godkjent etter lovens § 5, som utfører oppgaver innenfor voksenopplæring, og som har flere medlemsorganisasjoner.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1"><i>Samisk studieforbund:</i> studieforbund av og blant samer.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1"><i>Medlemsorganisasjon i studieforbund:</i> organisasjon som utfører oppgaver innenfor voksenopplæring, og som er medlem av et studieforbund, jf. § 5 bokstav f.</article></article></li><li data-li-identifier="d)" data-name="d)"><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1"><i>Nettskole:</i> ideell virksomhet godkjent etter lovens § 13 som har fjernundervisning som hovedformål.</article></article></li><li data-li-identifier="e)" data-name="e)"><article class="listArticle" id="kapittel-1-paragraf-3-ledd-1-punkt-5"><article class="legalP" id="kapittel-1-paragraf-3-ledd-1-punkt-5-ledd-1"><i>Fjernundervisning:</i> opplæring ved fjernkommunikasjon hvor lærer og deltager er adskilt i rom eller tid.</article></article></li></ul></article></article></section><section class="section" data-name="kap2" id="kapittel-2" data-lovdata-URL="LTI/lov/2009-06-19-95/KAPITTEL_2"><h2>Kapittel 2. Studieforbund</h2><article class="legalArticle" data-lovdata-URL="LTI/lov/2009-06-19-95/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Overordnede mål for studieforbundenes opplæringsaktivitet</span></h3><article class="legalP" id="kapittel-2-paragraf-1-ledd-1">Studieforbundene skal drive sin opplæringsaktivitet på grunnlag av følgende overordnede mål:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">Å bidra til å vedlikeholde og styrke demokratiet og legge grunnlag for bærekraftig utvikling ved å engasjere og utvikle aktive medborgere.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">Å gjøre det mulig for mennesker å påvirke egen livssituasjon.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">Å bekjempe utstøting og bidra til inkludering.</article></article></li><li data-li-identifier="d)" data-name="d)"><article class="listArticle" id="kapittel-2-paragraf-1-ledd-1-punkt-4"><article class="legalP" id="kapittel-2-paragraf-1-ledd-1-punkt-4-ledd-1">Å bidra til motivasjon og tilgang til kunnskap og kompetanse for alle og slik møte behov i et samfunn og arbeidsliv i stadig endring.</article></article></li><li data-li-identifier="e)" data-name="e)"><article class="listArticle" id="kapittel-2-paragraf-1-ledd-1-punkt-5"><article class="legalP" id="kapittel-2-paragraf-1-ledd-1-punkt-5-ledd-1">Å styrke kulturelt mangfold og øke deltagelse i kulturlivet.</article></article></li><li data-li-identifier="f)" data-name="f)"><article class="listArticle" id="kapittel-2-paragraf-1-ledd-1-punkt-6"><article class="legalP" id="kapittel-2-paragraf-1-ledd-1-punkt-6-ledd-1">Å være en selvstendig arena for læring og et supplement til offentlige utdanningstilbud for voksne.</article></article></li></ul></article></article><article class="legalArticle" data-lovdata-URL="LTI/lov/2009-06-19-95/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Godkjenning av studieforbund</span></h3><article class="legalP" id="kapittel-2-paragraf-2-ledd-1">Departementet kan etter søknad godkjenne et studieforbund for tilskudd etter loven.</article><article class="legalP" id="kapittel-2-paragraf-2-ledd-2">I tillegg til å drive sin opplæringsvirksomhet i samsvar med § 4, må et studieforbund oppfylle følgende vilkår:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-2-ledd-2-punkt-1"><article class="legalP" id="kapittel-2-paragraf-2-ledd-2-punkt-1-ledd-1">Det må ha opplæring som hovedformål, og ellers ha et ideelt formål.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-2-ledd-2-punkt-2"><article class="legalP" id="kapittel-2-paragraf-2-ledd-2-punkt-2-ledd-1">Det må ha betegnelsen «studieforbund» i navnet.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-2-ledd-2-punkt-3"><article class="legalP" id="kapittel-2-paragraf-2-ledd-2-punkt-3-ledd-1">Det må ha en demokratisk oppbygning.</article></article></li><li data-li-identifier="d)" data-name="d)"><article class="listArticle" id="kapittel-2-paragraf-2-ledd-2-punkt-4"><article class="legalP" id="kapittel-2-paragraf-2-ledd-2-punkt-4-ledd-1">Det må ha virksomhet over hele landet, herunder en regional organisasjonsmessig forankring.</article></article></li><li data-li-identifier="e)" data-name="e)"><article class="listArticle" id="kapittel-2-paragraf-2-ledd-2-punkt-5"><article class="legalP" id="kapittel-2-paragraf-2-ledd-2-punkt-5-ledd-1">Studieforbundets kursvirksomhet må utgjøre et minimumsnivå. Departementet fastsetter minimumsnivået, samt regler for rapportering, i forskrift.</article></article></li><li data-li-identifier="f)" data-name="f)"><article class="listArticle" id="kapittel-2-paragraf-2-ledd-2-punkt-6"><article class="legalP" id="kapittel-2-paragraf-2-ledd-2-punkt-6-ledd-1">Studieforbundet må ha et minimum antall medlemsorganisasjoner. Departementet fastsetter minimumstallet i forskrift.</article></article></li></ul></article><article class="legalP" id="kapittel-2-paragraf-2-ledd-3">Hva gjelder bestemmelsene i bokstavene d, e og f i annet ledd, fastsetter departementet i forskrift egne krav for samiske studieforbund. Hva gjelder bestemmelsen i bokstav e i annet ledd, fastsetter departementet i forskrift egne krav for politiske partiers studieforbund.</article></article><article class="legalArticle" data-lovdata-URL="LTI/lov/2009-06-19-95/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Modell for statstilskudd til studieforbund</span></h3><article class="legalP" id="kapittel-2-paragraf-3-ledd-1">Studieforbund som er godkjent etter § 5 i loven, kan få statstilskudd.</article><article class="legalP" id="kapittel-2-paragraf-3-ledd-2">Statstilskuddet består av følgende komponenter:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-ledd-2-punkt-1"><article class="legalP" id="kapittel-2-paragraf-3-ledd-2-punkt-1-ledd-1">Grunntilskudd.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-ledd-2-punkt-2"><article class="legalP" id="kapittel-2-paragraf-3-ledd-2-punkt-2-ledd-1">Opplæringstilskudd.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-3-ledd-2-punkt-3"><article class="legalP" id="kapittel-2-paragraf-3-ledd-2-punkt-3-ledd-1">Tilretteleggingstilskudd.</article></article></li></ul></article><article class="legalP" id="kapittel-2-paragraf-3-ledd-3">Departementet gir forskrift om kriterier for tilskudd, beregningsregler, rapportering og kontroll. Departementet kan i forskrift fastsette at andre organisasjoner enn godkjente studieforbund kan få statstilskudd i en overgangsperiode etter at denne loven trer i kraft.</article><article class="legalP" id="kapittel-2-paragraf-3-ledd-4">Departementet fastsetter i forskrift egne bestemmelser om tilskudd for samiske studieforbund.</article><article class="legalP" id="kapittel-2-paragraf-3-ledd-5">Kommuner og fylkeskommuner kan gi tilskudd til studieforbund ut fra kommunale og fylkeskommunale planer.</article></article><article class="legalArticle" data-lovdata-URL="LTI/lov/2009-06-19-95/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Gratis bruk av undervisningslokaler</span></h3><article class="legalP" id="kapittel-2-paragraf-4-ledd-1">Undervisningslokaler der driftsutgiftene dekkes av det offentlige, skal etter søknad stilles vederlagsfritt til disposisjon for studieforbund og medlemsorganisasjoner ved avholdelse av kurs med tilskudd etter kapittel 2 i loven. Departementet gir nærmere forskrifter.</article></article><article class="legalArticle" data-lovdata-URL="LTI/lov/2009-06-19-95/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Fellesorgan for studieforbund</span></h3><article class="legalP" id="kapittel-2-paragraf-5-ledd-1">Fellesorgan for studieforbund kan etter søknad få tilskudd til drift, samt til samordningsoppgaver overfor studieforbundene og oppgaver for departementet.</article></article><article class="legalArticle" data-lovdata-URL="LTI/lov/2009-06-19-95/§9" data-name="§9" id="kapittel-2-paragraf-6"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Beskyttelse av betegnelsen studieforbund</span></h3><article class="legalP" id="kapittel-2-paragraf-6-ledd-1">Betegnelsen studieforbund kan bare benyttes som navn av organisasjoner som er godkjent som studieforbund etter loven, jf. § 5.</article></article><article class="legalArticle" data-lovdata-URL="LTI/lov/2009-06-19-95/§10" data-name="§10" id="kapittel-2-paragraf-7"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Dokumentasjon på gjennomført opplæring</span></h3><article class="legalP" id="kapittel-2-paragraf-7-ledd-1">Deltagere på kurs med tilskudd etter kapittel 2 i loven skal ha dokumentasjon på gjennomført opplæring. Departementet gir nærmere forskrifter.</article></article><article class="legalArticle" data-lovdata-URL="LTI/lov/2009-06-19-95/§11" data-name="§11" id="kapittel-2-paragraf-8"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Tilsyn og kontroll</span></h3><article class="legalP" id="kapittel-2-paragraf-8-ledd-1">Departementet fører tilsyn og kontroll med virksomhet som hører under dette kapittel, og skal i den sammenheng ha tilgang til relevant dokumentasjon.</article></article><article class="legalArticle" data-lovdata-URL="LTI/lov/2009-06-19-95/§12" data-name="§12" id="kapittel-2-paragraf-9"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Reaksjonsformer</span></h3><article class="legalP" id="kapittel-2-paragraf-9-ledd-1">Dersom det blir oppdaget forhold i strid med loven, med forskrifter gitt i medhold av loven eller med forutsetningene for godkjenningen, kan departementet gi pålegg om å rette på forholdet.</article><article class="legalP" id="kapittel-2-paragraf-9-ledd-2">Departementet kan holde tilbake statstilskuddet eller trekke tilbake godkjenningen dersom vilkår i loven, vilkår i forskrifter gitt i medhold av loven eller forutsetningene for godkjenningen ikke blir oppfylt. Departementet kan også kreve tilbake for mye utbetalt tilskudd, og tilskuddsmidler som er brukt i strid med loven, forskrifter gitt i medhold av loven eller forutsetningene for godkjenningen.</article></article></section><section class="section" data-name="kap3" id="kapittel-3" data-lovdata-URL="LTI/lov/2009-06-19-95/KAPITTEL_3"><h2>Kapittel 3. Nettskoler</h2><article class="legalArticle" data-lovdata-URL="LTI/lov/2009-06-19-95/§13" data-name="§13" id="kapittel-3-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Godkjenning av nettskoler</span></h3><article class="legalP" id="kapittel-3-paragraf-1-ledd-1">Departementet kan etter søknad godkjenne en nettskole for tilskudd etter loven.</article><article class="legalP" id="kapittel-3-paragraf-1-ledd-2">Vilkårene for godkjenning etter første ledd er at nettskolen har et ideelt formål, og at den har fjernundervisning som hovedformål.</article><article class="legalP" id="kapittel-3-paragraf-1-ledd-3">En godkjent nettskole skal drive på grunnlag av følgende overordnede mål:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-ledd-3-punkt-1"><article class="legalP" id="kapittel-3-paragraf-1-ledd-3-punkt-1-ledd-1">Å utvikle fjernundervisning som opplæringsmetode.</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-ledd-3-punkt-2"><article class="legalP" id="kapittel-3-paragraf-1-ledd-3-punkt-2-ledd-1">Å gi tilgang til fleksibel og kvalitetssikret opplæring for å møte den enkeltes behov i samfunns- og arbeidsliv.</article></article></li><li data-li-identifier="c)" data-name="c)"><article class="listArticle" id="kapittel-3-paragraf-1-ledd-3-punkt-3"><article class="legalP" id="kapittel-3-paragraf-1-ledd-3-punkt-3-ledd-1">Å utvikle opplæringstilbud tilrettelagt for den enkelte ut fra forutsetninger og behov.</article></article></li></ul></article></article><article class="legalArticle" data-lovdata-URL="LTI/lov/2009-06-19-95/§14" data-name="§14" id="kapittel-3-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Tilskudd til nettskoler</span></h3><article class="legalP" id="kapittel-3-paragraf-2-ledd-1">Nettskoler som er godkjent etter § 13 i loven, og fellesorgan for disse, kan få statstilskudd til utvikling av undervisningsløsninger og læringsressurser, og til drift av fellesorgan.</article><article class="legalP" id="kapittel-3-paragraf-2-ledd-2">Departementet kan gi forskrift om kriterier for tilskudd, behandling av tilskuddssøknader, rapportering og kontroll.</article></article><article class="legalArticle" data-lovdata-URL="LTI/lov/2009-06-19-95/§15" data-name="§15" id="kapittel-3-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Tilsyn og kontroll</span></h3><article class="legalP" id="kapittel-3-paragraf-3-ledd-1">Departementet fører tilsyn og kontroll med virksomhet som hører under dette kapittel, og skal i den sammenheng ha tilgang til relevant dokumentasjon.</article></article><article class="legalArticle" data-lovdata-URL="LTI/lov/2009-06-19-95/§16" data-name="§16" id="kapittel-3-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Reaksjonsformer</span></h3><article class="legalP" id="kapittel-3-paragraf-4-ledd-1">Dersom det blir oppdaget forhold i strid med loven, med forskrifter gitt i medhold av loven eller med forutsetningene for godkjenningen, kan departementet gi pålegg om å rette på forholdet.</article><article class="legalP" id="kapittel-3-paragraf-4-ledd-2">Departementet kan holde tilbake statstilskuddet eller trekke tilbake godkjenningen dersom vilkår i loven, vilkår i forskrifter gitt i medhold av loven eller forutsetningene for godkjenningen ikke blir oppfylt. Departementet kan også kreve tilbake for mye utbetalt tilskudd, og tilskuddsmidler som er brukt i strid med loven, forskrifter gitt i medhold av loven eller forutsetningene for godkjenningen.</article></article></section><section class="section" data-name="kap4" id="kapittel-4" data-lovdata-URL="LTI/lov/2009-06-19-95/KAPITTEL_4"><h2>Kapittel 4. Diverse skoler</h2><article class="legalArticle" data-lovdata-URL="LTI/lov/2009-06-19-95/§17" data-name="§17" id="kapittel-4-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Godkjenning av skoler</span></h3><article class="legalP" id="kapittel-4-paragraf-1-ledd-1">Skoler som 30. juni 2010 er godkjent og i drift etter kapittel 6A i lov 4. juli 2003 nr. 84 om private skolar med rett til statstilskot (privatskoleloven), har rett til statstilskudd og til å drive virksomhet etter dette kapitlet.</article><article class="legalP" id="kapittel-4-paragraf-1-ledd-2">Departementet kan på grunnlag av søknad etter en samlet vurdering godkjenne driftsendringer og nye skoler etter dette kapitlet. Godkjenningen faller bort dersom ikke skolen starter opp sin virksomhet i løpet av tre skoleår etter at godkjenningen er gitt. Det samme gjelder dersom driften etter loven blir nedlagt.</article><article class="legalP" id="kapittel-4-paragraf-1-ledd-3">Departementet kan i forskrift fastsette frister i forbindelse med søknad om godkjenning av driftsendringer og nye skoler.</article><article class="legalP" id="kapittel-4-paragraf-1-ledd-4">Departementet kan gi forskrift om kjøp av opplæringstjenester.</article></article><article class="legalArticle" data-lovdata-URL="LTI/lov/2009-06-19-95/§18" data-name="§18" id="kapittel-4-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Krav til innhold og vurdering i opplæringen</span></h3><article class="legalP" id="kapittel-4-paragraf-2-ledd-1">Skolen skal drive etter læreplaner godkjent av departementet. Det må gå frem av planene hvilke vurderingsformer og dokumentasjon skolen skal benytte. Skolen skal ha læreplaner som er på nivå over grunnskoleopplæring. Skolen definerer selv sitt eget faglige og/eller verdimessige grunnlag. Opplæringen skal være på norsk eller samisk. Dersom særlige grunner tilsier det kan en skole, helt eller delvis, få godkjent annet undervisningsspråk enn norsk og samisk.</article><article class="legalP" id="kapittel-4-paragraf-2-ledd-2">Departementet kan gi forskrift om vurdering av elever, klage på vurdering, eksamen og dokumentasjon.</article><article class="legalP" id="kapittel-4-paragraf-2-ledd-3">Departementet kan gi forskrift om et nasjonalt kvalifikasjonsrammeverk.</article></article><article class="legalArticle" data-lovdata-URL="LTI/lov/2009-06-19-95/§19" data-name="§19" id="kapittel-4-paragraf-3"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Inntak av elever</span></h3><article class="legalP" id="kapittel-4-paragraf-3-ledd-1">Skolene skal ha hele landet som inntaksområde.</article><article class="legalP" id="kapittel-4-paragraf-3-ledd-2">Skolene skal ha et inntaksreglement som viser prioriteringen av søkere, dersom søkningen til skolen er større enn skolens kapasitet. Skolen kan i inntaksreglementet sette vilkår for inntak til skolen. Regler for prioritering av søkere og vilkår for inntak må være begrunnet ut fra saklige hensyn. Skolen avgjør i samsvar med reglementet hvilke av søkerne som skal tas inn.</article><article class="legalP" id="kapittel-4-paragraf-3-ledd-3">Ved avgjørelse etter disse reglene gjelder forvaltningsloven. Avgjørelse om inntak er enkeltvedtak, jf. forvaltningsloven § 2. Departementet er klageinstans.</article></article><article class="legalArticle" data-lovdata-URL="LTI/lov/2009-06-19-95/§20" data-name="§20" id="kapittel-4-paragraf-4"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Kompetansekrav til undervisningspersonalet</span></h3><article class="legalP" id="kapittel-4-paragraf-4-ledd-1">Styret fastsetter krav til kompetanse, med mindre departementet i det enkelte tilfellet fastsetter noe annet.</article><article class="legalP" id="kapittel-4-paragraf-4-ledd-2">Dersom det ikke er søkere som fyller kompetansekravene etter første ledd, kan andre ansettes midlertidig. Med mindre det er avtalt en kortere ansettelsesperiode, skal ansettelsen vare til og med 31. juli.</article><article class="legalP" id="kapittel-4-paragraf-4-ledd-3">Ved ansettelse gjelder arbeidsmiljøloven §§ 13-3 og 13-4 og diskrimineringsloven §§ 4 og 7.</article></article><article class="legalArticle" data-lovdata-URL="LTI/lov/2009-06-19-95/§21" data-name="§21" id="kapittel-4-paragraf-5"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Lønns- og arbeidsvilkår</span></h3><article class="legalP" id="kapittel-4-paragraf-5-ledd-1">Styret fastsetter de ansattes lønns- og arbeidsvilkår.</article></article><article class="legalArticle" data-lovdata-URL="LTI/lov/2009-06-19-95/§22" data-name="§22" id="kapittel-4-paragraf-6"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Bortvisning</span></h3><article class="legalP" id="kapittel-4-paragraf-6-ledd-1">Skolen kan i ordensreglementet fastsette at elever som alvorlig eller flere ganger bryter reglementet, kan bortvises fra undervisningen. Elever kan bortvises i inntil fem dager. Daglig leder ved skolen vedtar bortvising etter å ha rådført seg med elevens lærere.</article><article class="legalP" id="kapittel-4-paragraf-6-ledd-2">Når en elev over tid har vist en opptreden som i alvorlig grad går ut over orden og arbeidsro på skolen, eller når en elev alvorlig forsømmer sine plikter, kan eleven etter vedtak av styret bortvises fra resten av det kurset eleven er tatt inn på.</article><article class="legalP" id="kapittel-4-paragraf-6-ledd-3">Før det blir gjort vedtak om bortvising, skal skolen vurdere andre hjelpe- eller refsingstiltak.</article><article class="legalP" id="kapittel-4-paragraf-6-ledd-4">Forvaltningsloven gjelder ved vedtak etter denne paragraf. Avgjørelse om bortvisning er enkeltvedtak, jf. forvaltningsloven § 2. Departementet er klageinstans.</article></article><article class="legalArticle" data-lovdata-URL="LTI/lov/2009-06-19-95/§23" data-name="§23" id="kapittel-4-paragraf-7"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Offentlige tilskudd, skolepenger mv.</span></h3><article class="legalP" id="kapittel-4-paragraf-7-ledd-1">Alt offentlig tilskudd og skolepenger for elevene skal komme elevene til gode. Dette innebærer blant annet at skolen ikke kan<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-7-ledd-1-punkt-1"><article class="legalP" id="kapittel-4-paragraf-7-ledd-1-punkt-1-ledd-1">gi utbytte eller på annen måte overføre overskudd til eierne eller deres nærstående, verken når skolen er i drift eller når driften blir nedlagt</article></article></li><li data-li-identifier="b)" data-name="b)"><article class="listArticle" id="kapittel-4-paragraf-7-ledd-1-punkt-2"><article class="legalP" id="kapittel-4-paragraf-7-ledd-1-punkt-2-ledd-1">pådra seg kostnader i form av leieutgifter for eiendom eller lokale som tilhører skolens eiere eller deres nærstående, eller på annen måte pådra seg kostnader som kan innebære at alle offentlige tilskudd eller eiendeler fra elevene ikke kommer elevene til gode.</article></article></li></ul><p class="leddfortsettelse">Departementet kan gi nærmere forskrift om forbud mot utbytte eller annen overføring som nevnt i bokstav a.</p></article><article class="legalP" id="kapittel-4-paragraf-7-ledd-2">Skolene får statstilskudd til godkjent opplæring. Skolene får dekket 75 prosent av de driftsutgiftene som kommer inn under tilskuddsgrunnlaget ved statstilskudd. Tilskuddet blir regnet ut fra en normalsats. Forutsetningen er at elevene får undervisning som minst tilsvarer et halvt skoleår. Departementet kan gi forskrift om dokumentasjon for og om rapportering av elevtall.</article><article class="legalP" id="kapittel-4-paragraf-7-ledd-3">Skolene kan kreve inn skolepenger. Styret fastsetter størrelsen på skolepengene. Skolepengene kan utgjøre inntil 25 prosent av tilskuddsgrunnlaget, med et beløp fastsatt av departementet i tillegg for dekning av utgifter til husleie eller kapitalkostnader. Departementet kan i særlige tilfeller gjøre tidsavgrenset unntak fra kravet.</article><article class="legalP" id="kapittel-4-paragraf-7-ledd-4">Skolene kan pålegge elevene å holde seg med undervisningsmateriell og utstyr til eget bruk som opplæringen normalt gjør det nødvendig å ha, og de kan kreve betaling fra elevene for utgifter til å kopiere slikt materiell. Skolene kan ikke kreve noen form for betaling for opplæringen fra elever utover det som følger av denne bestemmelsen eller forskrift gitt i medhold av denne bestemmelsen. Departementet gir nærmere forskrift om adgangen til å ta betaling for opplæringen.</article></article><article class="legalArticle" data-lovdata-URL="LTI/lov/2009-06-19-95/§24" data-name="§24" id="kapittel-4-paragraf-8"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Andre bestemmelser</span></h3><article class="legalP" id="kapittel-4-paragraf-8-ledd-1">Følgende bestemmelser i privatskoleloven gjelder så langt de passer for skoler etter kapittel 4:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-8-ledd-1-punkt-1"><article class="legalP" id="kapittel-4-paragraf-8-ledd-1-punkt-1-ledd-1">§ 2-2 om krav til virksomheten til skolen, med unntak av tredje ledd. Dersom en skole etter kapittel 4 har færre enn 10 elever tre skoleår i sammenheng, faller godkjenningen bort.</article></article></li><li data-li-identifier="-" data-name="-"><article class="listArticle" id="kapittel-4-paragraf-8-ledd-1-punkt-2"><article class="legalP" id="kapittel-4-paragraf-8-ledd-1-punkt-2-ledd-1">§ 2-4 om krav til skoleanlegg og skolemiljø</article></article></li><li data-li-identifier="-" data-name="-"><article class="listArticle" id="kapittel-4-paragraf-8-ledd-1-punkt-3"><article class="legalP" id="kapittel-4-paragraf-8-ledd-1-punkt-3-ledd-1">§ 3-3 tredje ledd om skolegangen</article></article></li><li data-li-identifier="-" data-name="-"><article class="listArticle" id="kapittel-4-paragraf-8-ledd-1-punkt-4"><article class="legalP" id="kapittel-4-paragraf-8-ledd-1-punkt-4-ledd-1">§ 3-4 om tilpasset opplæring og organisering av elevene i grupper, med unntak av tredje ledd</article></article></li><li data-li-identifier="-" data-name="-"><article class="listArticle" id="kapittel-4-paragraf-8-ledd-1-punkt-5"><article class="legalP" id="kapittel-4-paragraf-8-ledd-1-punkt-5-ledd-1">§ 3-9 om ordensreglement og lignende</article></article></li><li data-li-identifier="-" data-name="-"><article class="listArticle" id="kapittel-4-paragraf-8-ledd-1-punkt-6"><article class="legalP" id="kapittel-4-paragraf-8-ledd-1-punkt-6-ledd-1">§ 4-1 om ledelse</article></article></li><li data-li-identifier="-" data-name="-"><article class="listArticle" id="kapittel-4-paragraf-8-ledd-1-punkt-7"><article class="legalP" id="kapittel-4-paragraf-8-ledd-1-punkt-7-ledd-1">§ 5-1 om styret, med unntak av bokstavene a og c</article></article></li><li data-li-identifier="-" data-name="-"><article class="listArticle" id="kapittel-4-paragraf-8-ledd-1-punkt-8"><article class="legalP" id="kapittel-4-paragraf-8-ledd-1-punkt-8-ledd-1">§ 5-2 om styrets oppgaver, med unntak av bokstavene a og e</article></article></li><li data-li-identifier="-" data-name="-"><article class="listArticle" id="kapittel-4-paragraf-8-ledd-1-punkt-9"><article class="legalP" id="kapittel-4-paragraf-8-ledd-1-punkt-9-ledd-1">§ 5-3 om elevråd, med unntak av første ledd første og annet punktum</article></article></li><li data-li-identifier="-" data-name="-"><article class="listArticle" id="kapittel-4-paragraf-8-ledd-1-punkt-10"><article class="legalP" id="kapittel-4-paragraf-8-ledd-1-punkt-10-ledd-1">§ 7-1 om budsjett, regnskap og rapportering</article></article></li><li data-li-identifier="-" data-name="-"><article class="listArticle" id="kapittel-4-paragraf-8-ledd-1-punkt-11"><article class="legalP" id="kapittel-4-paragraf-8-ledd-1-punkt-11-ledd-1">§ 7-3 om taushetsplikt.</article></article></li></ul></article></article><article class="legalArticle" data-lovdata-URL="LTI/lov/2009-06-19-95/§25" data-name="§25" id="kapittel-4-paragraf-9"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Tilsyn</span></h3><article class="legalP" id="kapittel-4-paragraf-9-ledd-1">Departementet fører tilsyn med skoler som driver sin virksomhet etter dette kapitlet og skal i den sammenheng ha tilgang til skoleanlegg og dokumentasjon.</article><article class="legalP" id="kapittel-4-paragraf-9-ledd-2">Ved opphør av skoledriften kan departementet i alle tilfeller kreve tilbakeført gjenstående midler som skriver seg fra det offentlige tilskuddet.</article><article class="legalP" id="kapittel-4-paragraf-9-ledd-3">Departementet kan gi forskrift som pålegger de ansvarlige for opplæringsvirksomheten og de som får opplæring, å gi opplysninger og delta i evalueringer og rapportere om forhold som er av betydning for evaluering av opplæringsvirksomheten.</article></article><article class="legalArticle" data-lovdata-URL="LTI/lov/2009-06-19-95/§26" data-name="§26" id="kapittel-4-paragraf-10"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Reaksjonsformer</span></h3><article class="legalP" id="kapittel-4-paragraf-10-ledd-1">Dersom det blir oppdaget forhold i strid med dette kapitlet, med forskrifter gitt i medhold av dette kapitlet eller med forutsetningene for godkjenningen, kan departementet gi pålegg om å rette på forholdet.</article><article class="legalP" id="kapittel-4-paragraf-10-ledd-2">Departementet kan holde tilbake statstilskuddet eller trekke tilbake godkjenningen dersom vilkår i dette kapitlet, vilkår i forskrifter gitt i medhold av dette kapitlet eller forutsetningene for godkjenningen ikke blir oppfylt. Departementet kan også kreve tilbake for mye utbetalt tilskudd, og tilskuddsmidler som er brukt i strid med dette kapitlet, forskrifter gitt i medhold av loven eller forutsetningene for godkjenningen.</article><article class="legalP" id="kapittel-4-paragraf-10-ledd-3">Første og annet ledd gjelder også dersom det er oppdaget forhold i strid med andre lover og forskrifter, og forholdet svekker tilliten til skolen.</article></article></section><section class="section" data-name="kap5" id="kapittel-5" data-lovdata-URL="LTI/lov/2009-06-19-95/KAPITTEL_5"><h2>Kapittel 5. Avsluttende bestemmelser</h2><article class="legalArticle" data-lovdata-URL="LTI/lov/2009-06-19-95/§27" data-name="§27" id="kapittel-5-paragraf-1"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Overgangsbestemmelser</span></h3><article class="legalP" id="kapittel-5-paragraf-1-ledd-1">Studieforbund som er godkjent etter lov 28. mai 1976 nr. 35 om voksenopplæring (voksenopplæringsloven), beholder sin godkjenning i 3 år etter at denne loven trer i kraft, jf. § 31. Departementet kan etter søknad gi særskilt tilskudd til sammenslåing av studieforbund.</article><article class="legalP" id="kapittel-5-paragraf-1-ledd-2">Frittstående fjernundervisningsinstitusjoner som er godkjent etter lov 28. mai 1976 nr. 35 om voksenopplæring (voksenopplæringsloven), skal betegnes godkjente nettskoler etter at denne loven trer i kraft, jf. § 31, men beholder for øvrig sin godkjenning.</article></article><article class="legalArticle" data-lovdata-URL="LTI/lov/2009-06-19-95/§28" data-name="§28" id="kapittel-5-paragraf-2"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-2-ledd-1">Loven trer i kraft 1. januar 2010.</article><article class="legalP" id="kapittel-5-paragraf-2-ledd-2">Kapittel 4 trer i kraft 1. juli 2010.</article></article><article class="legalArticle" data-lovdata-URL="LTI/lov/2009-06-19-95/§29" data-name="§29" id="kapittel-5-paragraf-3"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Endringer i andre lover</span></h3><article class="legalP" id="kapittel-5-paragraf-3-ledd-1">Fra det tidspunkt loven trer i kraft, gjøres følgende endringer i annen lovgivning:</article> <article class="defaultP" margin-top="true">1) Lov 28. mai 1976 nr. 35 om voksenopplæring oppheves.</article> <article class="defaultP" margin-top="true">2) I lov 17. juli 1998 nr. 61 om grunnskolen og den vidaregåande opplæringa skal § 4A-4 annet ledd lyde:</article><article class="legalP" id="kapittel-5-paragraf-3-ledd-2">Kommunen og fylkeskommunen kan nytte studieforbund, godkjente nettskolar og andre som gir tilbod om grunnskoleopplæring og vidaregåande opplæring for å oppfylle plikta til å gi opplæring til vaksne.</article> <article class="defaultP" margin-top="true">3) I lov 4. juli 2003 nr. 84 om private skolar med rett til statstilskot gjøres følgende endringer:</article> <article class="defaultP" margin-top="true">§ 1-2a annet ledd skal lyde:</article><article class="legalP" id="kapittel-5-paragraf-3-ledd-3">Lova gjeld ikkje skolar som er omfatta av folkehøyskoleloven, fagskoleloven, voksenopplæringsloven eller skolar som driv verksemda si etter opplæringslova § 2-12. Lova gjeld heller ikkje skolar som blir drivne av politiske grupper eller parti på partipolitisk grunnlag.</article> <article class="defaultP" margin-top="true">§ 6-1 femte ledd siste punktum oppheves.</article></article></section></main></body></html>