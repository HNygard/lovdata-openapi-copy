<!DOCTYPE html><html lang="no"><head><title>Forskrift om endring i forskrift om behandling av personopplysninger (personopplysningsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-01-29-84</dd><dt class="dokid">DokumentID</dt><dd class="dokid">LTI/forskrift/2009-01-29-84</dd><dt class="ministry">Departement</dt><dd class="ministry"><ul><li>Fornyings- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 2 s 251</dd><dt class="dateInForce">I kraft fra</dt><dd class="dateInForce">2009-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-12-15-1265</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2000-04-14-31/§3</li><li>forskrift/2008-04-11-345</li></ul></dd><dt class="dateOfPublication">Kunngjort</dt><dd class="dateOfPublication">2009-02-03 14:35</dd><dt class="journalNumber">Journalnummer</dt><dd class="journalNumber">2009-0104</dd><dt class="titleShort">Korttittel</dt><dd class="titleShort">Endr. i personopplysningsforskriften</dd><dt class="title">Tittel</dt><dd class="title">Forskrift om endring i forskrift om behandling av personopplysninger (personopplysningsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fornyings- og administrasjonsdepartementet 29. januar 2009 med hjemmel i lov 14. april 2000 nr. 31 om behandling av personopplysninger (personopplysningsloven) § 3, jf. delegeringsvedtak 11. april 2008 nr. 345.</dd><dt class="refid">RefID</dt><dd class="refid">forskrift/2009-01-29-84</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om behandling av personopplysninger (personopplysningsforskriften)<ul class="tocSubUl"><li>I<ul class="tocSubUl"><li>§ 9-1. Virkeområde mv.</li><li>§ 9-2. Vilkår for innsyn</li><li>§ 9-3. Prosedyrer ved innsyn</li><li>§ 9-4. Sletting mv. ved opphør av arbeidsforholdet</li><li>§ 9-5. Adgang til å fravike bestemmelsene i dette kapitlet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2009-01-29-84" id="dokument"><h1>Forskrift om endring i forskrift om behandling av personopplysninger (personopplysningsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2009-01-29-84/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. desember 2000 nr. 1265 om behandling av personopplysninger (personopplysningsforskriften) gjøres følgende endringer:</article> <article class="defaultP" margin-top="true">Nytt kapittel 9 skal lyde:</article><span class="futuretitle" id="kapittel-1-foreslåttittel-1">Kapittel 9. Innsyn i e-postkasse mv.</span><article class="futureLegalArticle" data-name="§9-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 9-1</span>. <span class="legalArticleTitle">Virkeområde mv.</span></span><article class="legalP" id="kapittel-1-foreslåttparagraf-1-ledd-1">Dette kapittelet gjelder arbeidsgivers rett til innsyn i arbeidstakers e-postkasse mv.</article><article class="legalP" id="kapittel-1-foreslåttparagraf-1-ledd-2">Med arbeidstakers e-postkasse menes e-postkasse arbeidsgiver har stilt til arbeidstakers disposisjon til bruk i arbeidet ved virksomheten. Reglene gjelder tilsvarende for arbeidsgivers adgang til gjennomsøking av og innsyn i arbeidstakers personlige område i virksomhetens datanettverk og i andre elektroniske kommunikasjonsmedier eller elektronisk utstyr som arbeidsgiver har stilt til arbeidstakers disposisjon til bruk i arbeidet ved virksomheten. Bestemmelsene gjelder også for arbeidsgivers innsyn i opplysninger som arbeidstaker har slettet fra de nevnte områdene, men som finnes lagret på sikkerhetskopier eller lignende som arbeidsgiver har tilgang til.</article><article class="legalP" id="kapittel-1-foreslåttparagraf-1-ledd-3">Reglene gjelder både overfor nåværende og tidligere arbeidstakere, samt andre som utfører, eller har utført, arbeid for arbeidsgiver.</article><article class="legalP" id="kapittel-1-foreslåttparagraf-1-ledd-4">Reglene gjelder tilsvarende der behandlingen skjer ved hjelp av databehandler.</article><article class="legalP" id="kapittel-1-foreslåttparagraf-1-ledd-5">Reglene gjelder så langt de passer for universiteters og høyskolers innsyn i studenters e-postkasse, og for organisasjoners og foreningers innsyn i frivilliges og tillitsvalgtes e-postkasse.</article></article><article class="futureLegalArticle" data-name="§9-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 9-2</span>. <span class="legalArticleTitle">Vilkår for innsyn</span></span><article class="legalP" id="kapittel-1-foreslåttparagraf-2-ledd-1">Arbeidsgiver har bare rett til å gjennomsøke, åpne eller lese e-post i arbeidstakers e-postkasse<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">når det er nødvendig for å ivareta den daglige driften eller andre berettigede interesser ved virksomheten,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">ved begrunnet mistanke om at arbeidstakers bruk av e-postkassen medfører grovt brudd på de plikter som følger av arbeidsforholdet, eller kan gi grunnlag for oppsigelse eller avskjed.</article></article></li></ul></article><article class="legalP" id="kapittel-1-foreslåttparagraf-2-ledd-2">Arbeidsgiver har ikke rett til å overvåke arbeidstakers bruk av elektronisk utstyr, herunder bruk av Internett, ut over det som følger av denne forskriften § 7-11.</article></article><article class="futureLegalArticle" data-name="§9-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 9-3</span>. <span class="legalArticleTitle">Prosedyrer ved innsyn</span></span><article class="legalP" id="kapittel-1-foreslåttparagraf-3-ledd-1">Arbeidstaker skal så langt som mulig varsles og få anledning til å uttale seg før arbeidsgiver gjennomfører innsyn etter dette kapittelet. I varselet skal arbeidsgiver begrunne hvorfor vilkårene i § 9-2 anses å være oppfylt og orientere om arbeidstakers rettigheter etter denne bestemmelsen. Arbeidstaker skal så langt som mulig gis anledning til å være tilstede under gjennomføringen av innsynet, og har rett til å la seg bistå av tillitsvalgt eller annen representant.</article><article class="legalP" id="kapittel-1-foreslåttparagraf-3-ledd-2">Er innsyn foretatt uten forutgående varsel, skal arbeidstaker gis skriftlig underretning om dette så snart innsynet er gjennomført. Underretningen skal, i tillegg til opplysningene nevnt i første ledd annet punktum, inneholde opplysninger om hvilken metode for innsyn som ble benyttet, hvilke e-poster eller andre dokumenter som ble åpnet samt resultatet av innsynet jf. § 2-16.</article><article class="legalP" id="kapittel-1-foreslåttparagraf-3-ledd-3">Unntakene fra rett til informasjon i personopplysningslovens § 23 gjelder tilsvarende. Unntaket gjelder også etterfølgende varsel etter annet ledd.</article><article class="legalP" id="kapittel-1-foreslåttparagraf-3-ledd-4">Innsyn må gjennomføres på en slik måte at dataene så langt som mulig ikke endres og at frembrakte opplysninger kan etterprøves.</article><article class="legalP" id="kapittel-1-foreslåttparagraf-3-ledd-5">Dersom innsyn i e-postkassen viser at det ikke foreligger dokumentasjon som arbeidsgiver har rett til innsyn i etter § 9-2 bokstav a og b, skal e-postkassen og dokumenter i denne straks lukkes. Eventuelle kopier skal slettes.</article></article><article class="futureLegalArticle" data-name="§9-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 9-4</span>. <span class="legalArticleTitle">Sletting mv. ved opphør av arbeidsforholdet</span></span><article class="legalP" id="kapittel-1-foreslåttparagraf-4-ledd-1">Når arbeidsforholdet opphører, skal arbeidstakers e-postkasse mv. avsluttes og innhold som ikke er nødvendig for den daglige driften av virksomheten slettes innen rimelig tid. Personopplysningsloven § 28 gjelder tilsvarende.</article></article><article class="futureLegalArticle" data-name="§9-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 9-5</span>. <span class="legalArticleTitle">Adgang til å fravike bestemmelsene i dette kapitlet</span></span><article class="legalP" id="kapittel-1-foreslåttparagraf-5-ledd-1">Det er ikke adgang til å fastsette instruks eller inngå avtale om arbeidsgivers innsyn i arbeidstakers e-postkasse mv. som fraviker bestemmelsene i dette kapitlet til ugunst for arbeidstaker.</article></article> <article class="defaultP" margin-top="true">Nåværende kapittel 9 blir nytt kapittel 10.</article> <article class="defaultP" margin-top="true">Nåværende § 9-1, § 9-2 og § 9-3 blir nye § 10-1, § 10-2 og § 10-3.</article> <article class="defaultP" margin-top="true">Nåværende kapittel 10 blir nytt kapittel 11.</article> <article class="defaultP" margin-top="true">Nåværende § 10-1 blir ny § 11-1.</article> <article class="defaultP" margin-top="true">Nåværende § 10-2 til § 10-5 oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2009-01-29-84/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikrafttredelse</i></article><article class="legalP" id="kapittel-2-ledd-1">Endringene trer i kraft med virkning fra 1. mars 2009.</article></section></main></body></html>