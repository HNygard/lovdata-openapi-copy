<!DOCTYPE html><html lang="no"><head><title>Forskrift om endring i forskrift om valg til Stortinget, fylkesting og kommunestyrer (valgforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-05-20-535</dd><dt class="dokid">DokumentID</dt><dd class="dokid">LTI/forskrift/2009-05-20-535</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 5 s 772</dd><dt class="dateInForce">I kraft fra</dt><dd class="dateInForce">2009-05-20</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-01-02-5</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2002-06-28-57/§2-9</li><li>lov/2002-06-28-57/§8-6</li><li>lov/2002-06-28-57/§10-10</li><li>lov/2002-06-28-57/§15-11</li></ul></dd><dt class="dateOfPublication">Kunngjort</dt><dd class="dateOfPublication">2009-05-22 14:00</dd><dt class="journalNumber">Journalnummer</dt><dd class="journalNumber">2009-0425</dd><dt class="titleShort">Korttittel</dt><dd class="titleShort">Endr. i valgforskriften</dd><dt class="title">Tittel</dt><dd class="title">Forskrift om endring i forskrift om valg til Stortinget, fylkesting og kommunestyrer (valgforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og regionaldepartementet 20. mai 2009 med hjemmel i lov 28. juni 2002 nr. 57 om valg til Stortinget, fylkesting og kommunestyrer (valgloven) § 2-9, § 8-6, § 10-10 og § 15-11 syvende ledd.</dd><dt class="refid">RefID</dt><dd class="refid">forskrift/2009-05-20-535</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om valg til Stortinget, fylkesting og kommunestyrer (valgforskriften)<ul class="tocSubUl"><li>I<ul class="tocSubUl"><li>§ 24a. Forhåndsstemmegivning innenriks i perioden 1. juli til 9. august</li><li>§ 39a. Manglende stempel på stemmesedler i særskilt omslag</li><li>§ 42. Betaling av overtredelsesgebyr</li><li>§ 43. Klageorgan</li><li>§ 44. Klagen</li><li>§ 45. Om klagebehandlingen</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2009-05-20-535" id="dokument"><h1>Forskrift om endring i forskrift om valg til Stortinget, fylkesting og kommunestyrer (valgforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2009-05-20-535/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 2. januar 2003 nr. 5 om valg til Stortinget, fylkesting og kommunestyrer gjøres følgende endringer:</article> <article class="defaultP" margin-top="true">§ 22 første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Manntallet per 11. juli skal legges til grunn for produksjonen av valgkort.</article> <article class="defaultP" margin-top="true">Ny § 24a skal lyde:</article><article class="futureLegalArticle" data-name="§24a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 24a</span>. <span class="legalArticleTitle">Forhåndsstemmegivning innenriks i perioden 1. juli til 9. august</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Valgstyret plikter å tilrettelegge for at velgere som henvender seg til kommunen i perioden 1. juli til 9. august får avgitt stemme.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Valgstyret angir sted for slik stemmegivning. Valgstyret bør, så langt det lar seg gjøre, ta hensyn til velgers ønske med hensyn til tidspunkt for stemmegivning.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Valgloven og valgforskriftens regler for forhåndsstemmer gjelder tilsvarende.</article></article> <article class="defaultP" margin-top="true">§ 27 sjette ledd bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-nummer-3-punkt-1"><article class="legalP" id="kapittel-1-foreslåttparagraf-1-nummer-3-punkt-1-ledd-1">velgerens navn og fødselsnummer,</article></article></li></ul></article> <article class="defaultP" margin-top="true">§ 28 tredje ledd bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-nummer-3-punkt-2"><article class="legalP" id="kapittel-1-foreslåttparagraf-1-nummer-3-punkt-2-ledd-1">navn og fødselsnummer,</article></article></li></ul></article> <article class="defaultP" margin-top="true">Ny § 39a skal lyde:</article><article class="futureLegalArticle" data-name="§39a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 39a</span>. <span class="legalArticleTitle">Manglende stempel på stemmesedler i særskilt omslag</span></span><article class="legalP" id="kapittel-1-foreslåttparagraf-2-ledd-1">Dersom en stemmeseddel som er lagt i særskilt omslag etter § 31 mangler offentlig stempel, skal valgstyret påføre slikt stempel i ettertid.</article></article> <article class="defaultP" margin-top="true">Nytt kapittel 10 med nye § 42 til § 45 skal lyde:</article><span class="futuretitle" id="kapittel-1-foreslåttittel-1">Kapittel 10. Overtredelsesgebyr etter valgloven § 9-9, jf. valgloven § 15-11</span><article class="futureLegalArticle" data-name="§42" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 42</span>. <span class="legalArticleTitle">Betaling av overtredelsesgebyr</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Overtredelsesgebyr forfaller til betaling tre uker etter at underretning om endelig vedtak i sak om ileggelse av overtredelsesgebyr er kommet frem til foretaket.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Ved forsinket betaling av overtredelsesgebyr løper forsinkelsesrente i henhold til lov 17. desember 1976 nr. 100 om renter ved forsinket betaling m.m.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Er overtredelsesgebyr ikke betalt ved forfall etter første ledd, kan gebyr og renter inndrives fjorten dager etter at varsel om inndriving er kommet fram til foretaket.</article></article><article class="futureLegalArticle" data-name="§43" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 43</span>. <span class="legalArticleTitle">Klageorgan</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Vedtak om ilagt overtredelsesgebyr etter valgloven § 15-11 kan påklages til et uavhengig klageorgan.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Klageorganets medlemmer oppnevnes av Kongen for fem år av gangen. Klageorganet skal bestå av tre medlemmer og to varamedlemmer med adekvat kompetanse. Blant medlemmene oppnevner Kongen en leder som skal ha dommerkompetanse. Medlemmene kan ikke avsettes eller suspenderes i perioden med mindre det foreligger særlig grunn.</article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) Departementet utpeker et teknisk sekretariat for klageorganet. Sekretariatet skal legges til en advokat.</article><article class="numberedLegalP" data-numerator="4" id="kapittel-1-foreslåttparagraf-4-nummer-4">(4) Klageorganet kan ikke omgjøre Medietilsynets vedtak etter eget tiltak. Verken Kongen eller annet overordnet organ kan instruere klageorganet eller sekretariatet verken om lovtolking, skjønnsutøvelse, avgjørelse av enkeltsaker eller saksbehandlingen.</article><article class="numberedLegalP" data-numerator="5" id="kapittel-1-foreslåttparagraf-4-nummer-5">(5) Klageorganets rådslagning skjer i møte. Beslutning treffes med alminnelig flertall.</article><article class="numberedLegalP" data-numerator="6" id="kapittel-1-foreslåttparagraf-4-nummer-6">(6) Et vedtak i klageorganet kan ikke påklages, men kan på vanlig måte forfølges rettslig ved domstolene.</article></article><article class="futureLegalArticle" data-name="§44" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 44</span>. <span class="legalArticleTitle">Klagen</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Klagen må fremsettes senest tre uker etter at underretning om ileggelse av overtredelsesgebyr er kommet frem til foretaket.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Klagen skal inneholde klagers navn og adresse. Klagen skal være skriftlig og angi de faktiske og rettslige forhold klagen bygger på. De relevante dokumentbevis må vedlegges.</article></article><article class="futureLegalArticle" data-name="§45" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 45</span>. <span class="legalArticleTitle">Om klagebehandlingen</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) Klagen skal sendes Medietilsynet som skal sørge for de undersøkelsene som klagen gir grunnlag for. Medietilsynet kan oppheve eller endre vedtaket dersom det finner at klagen er rimelig. Dersom Medietilsynet ikke finner grunnlag for å omgjøre vedtaket, skal dokumentene sendes klageorganets sekretariat.</article><article class="numberedLegalP" data-numerator="2" id="kapittel-1-foreslåttparagraf-6-nummer-2">(2) Klageorganet kan prøve alle sider av saken, også nye opplysninger i saken. Klageorganet skal vurdere de synspunktene som klager kommer med, og kan ta opp forhold som klager ikke har tatt opp.</article><article class="numberedLegalP" data-numerator="3" id="kapittel-1-foreslåttparagraf-6-nummer-3">(3) Klageorganet skal sørge for at saken er så godt opplyst som mulig.</article></article> <article class="defaultP" margin-top="true">Nåværende kapittel 10 med § 42 blir nytt kapittel 11 og skal lyde:</article><span class="futuretitle" id="kapittel-1-foreslåttittel-2">Kapittel 11. Ikrafttredelse</span><article class="legalP" id="kapittel-1-ledd-2">Denne forskrift trer i kraft straks.</article></section><section class="section" data-name="kapII" id="kapittel-2" data-lovdata-URL="LTI/forskrift/2009-05-20-535/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>