<!DOCTYPE html><html lang="no"><head><title>Forskrift om forbud mot fiske og fangst av brugde, pigghå og håbrann i 2010</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-12-18-1697</dd><dt class="dokid">DokumentID</dt><dd class="dokid">LTI/forskrift/2009-12-18-1697</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 14 s 2351</dd><dt class="dateInForce">I kraft fra</dt><dd class="dateInForce">2010-01-01 – 2010-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§11</li><li>lov/2008-06-06-37/§15</li><li>lov/2008-06-06-37/§16</li><li>lov/2008-06-06-37/§36</li></ul></dd><dt class="dateOfPublication">Kunngjort</dt><dd class="dateOfPublication">2009-12-29 14:45</dd><dt class="journalNumber">Journalnummer</dt><dd class="journalNumber">2009-1325</dd><dt class="titleShort">Korttittel</dt><dd class="titleShort">Forskrift om forbud mot fangst av brugde mv., 2010</dd><dt class="title">Tittel</dt><dd class="title">Forskrift om forbud mot fiske og fangst av brugde, pigghå og håbrann i 2010</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 18. desember 2009 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 11, § 15, § 16 og § 36.</dd><dt class="refid">RefID</dt><dd class="refid">forskrift/2009-12-18-1697</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forbud mot fiske og fangst av brugde, pigghå og håbrann i 2010<ul class="tocSubUl"><li>§ 1. Generelt forbud</li><li>§ 2. Bifangst</li><li>§ 3. Bemyndigelse</li><li>§ 4. Straff</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2009-12-18-1697" id="dokument"><h1>Forskrift om forbud mot fiske og fangst av brugde, pigghå og håbrann i 2010</h1><article class="legalArticle" data-lovdata-URL="LTI/forskrift/2009-12-18-1697/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h2><article class="legalP" id="paragraf-1-ledd-1">Det er forbudt for norske fartøy å fiske og lande pigghå, brugde og håbrann i Norges økonomiske sone og i internasjonalt farvann i ICES-statistikkområdene I-XIV.</article><article class="legalP" id="paragraf-1-ledd-2">Forbudet mot å fiske pigghå gjelder ikke for fartøy under 15 meter største lengde som fisker med konvensjonelle redskap i Norges indre farvann og sjøterritoriet.</article></article><article class="legalArticle" data-lovdata-URL="LTI/forskrift/2009-12-18-1697/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Bifangst</span></h2><article class="legalP" id="paragraf-2-ledd-1">Dersom fartøy ved fiske etter andre fiskeslag får bifangst av brugde, skal levedyktig fisk straks slippes på sjøen.</article><article class="legalP" id="paragraf-2-ledd-2">Dersom bifangst som nevnt i første ledd er død eller døende, skal bifangsten landes.</article><article class="legalP" id="paragraf-2-ledd-3">Dersom fartøy ved fiske etter andre fiskeslag får bifangst av pigghå eller håbrann, skal bifangsten landes.</article><article class="legalP" id="paragraf-2-ledd-4">Ved lovlig bifangst som nevnt i annet og tredje ledd gjelder forskrift 22. januar 2003 nr. 57 om opplysningsplikt ved landing og omsetning av fisk tilsvarende.</article><article class="legalP" id="paragraf-2-ledd-5">Ved landing av brugde som bifangst skal det på sluttseddelen i tillegg til vekt oppgis antall brugde.</article></article><article class="legalArticle" data-lovdata-URL="LTI/forskrift/2009-12-18-1697/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Bemyndigelse</span></h2><article class="legalP" id="paragraf-3-ledd-1">Fiskeridirektoratet kan stanse fisket etter pigghå når det er fisket samme kvantum som det totalt sett ble fisket i 2007.</article></article><article class="legalArticle" data-lovdata-URL="LTI/forskrift/2009-12-18-1697/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Straff</span></h2><article class="legalP" id="paragraf-4-ledd-1">Den som forsettlig eller uaktsomt overtrer bestemmelser gitt i eller i medhold av denne forskriften, kan straffes i henhold til lov 6. juni 2008 nr. 37 om forvaltning av viltlevande marine ressursar § 60, § 61, § 62 og § 64. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2009-12-18-1697/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Denne forskriften trer i kraft 1. januar 2010 og gjelder inntil 31. desember 2010.</article></article></main></body></html>