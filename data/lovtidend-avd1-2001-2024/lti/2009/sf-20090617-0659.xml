<!DOCTYPE html><html lang="no"><head><title>Forskrift om tilskudd til avløsning ved svangerskap/fødsel</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-06-17-659</dd><dt class="dokid">DokumentID</dt><dd class="dokid">LTI/forskrift/2009-06-17-659</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 6 s 963</dd><dt class="dateInForce">I kraft fra</dt><dd class="dateInForce">2009-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-06-19-706</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2009-06-19 14:30</dd><dt class="journalNumber">Journalnummer</dt><dd class="journalNumber">2009-0568</dd><dt class="titleShort">Korttittel</dt><dd class="titleShort">Forskrift om tilskudd til avløsning i reindrift</dd><dt class="title">Tittel</dt><dd class="title">Forskrift om tilskudd til avløsning ved svangerskap/fødsel</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 17. juni 2009 med hjemmel i Stortingets årlige vedtak om reindriftsavtalen.</dd><dt class="refid">RefID</dt><dd class="refid">forskrift/2009-06-17-659</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til avløsning ved svangerskap/fødsel<ul class="tocSubUl"><li>§ 1. Formål</li><li>§ 2. Generelle vilkår for tilskudd</li><li>§ 3. Krav til arbeidsforhold og avløser</li><li>§ 4. Utgifter som kan bli refundert</li><li>§ 5. Tilskuddsgrunnlag</li><li>§ 6. Tidsbegrensning</li><li>§ 7. Krav til søknad</li><li>§ 8. Kontroll og tilbakebetaling</li><li>§ 9. Klageadgang</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2009-06-17-659" id="dokument"><h1>Forskrift om tilskudd til avløsning ved svangerskap/fødsel</h1><article class="legalArticle" data-lovdata-URL="LTI/forskrift/2009-06-17-659/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med ordningen er å bidra til å finansiere leie av avløsere i reindriften ved svangerskap/fødsel og for å styrke kvinnenes stilling i reindriften.</article></article><article class="legalArticle" data-lovdata-URL="LTI/forskrift/2009-06-17-659/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Generelle vilkår for tilskudd</span></h2><article class="legalP" id="paragraf-2-ledd-1">Tilskudd etter denne forskriften kan ytes ved avløsing i siidaandeler som har rett til tilskudd etter gjeldende forskrift om tilskudd til siidaandeler og tamreinlag.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" id="paragraf-2-ledd-2">Tilskuddet ytes kun til leder av siidaandel og ektefelle/samboer.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. forskrift om tilskudd til siidaandeler og tamreinlag § 3.</article></footer></article><article class="legalArticle" data-lovdata-URL="LTI/forskrift/2009-06-17-659/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til arbeidsforhold og avløser</span></h2><article class="legalP" id="paragraf-3-ledd-1">Avløsning må ordnes som et arbeidsgiver- og arbeidstakerforhold.</article><article class="legalP" id="paragraf-3-ledd-2">Avløser skal være minst 16 år og kan ikke ha næringsinntekt i siidaandelen eller være ektefelle/samboer til en som har næringsinntekt i siidaandelen.</article></article><article class="legalArticle" data-lovdata-URL="LTI/forskrift/2009-06-17-659/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utgifter som kan bli refundert</span></h2><article class="legalP" id="paragraf-4-ledd-1">Tilskudd til avløsing kan bare ytes til dekning av faktiske utgifter til lønn, feriepenger og arbeidsgiveravgift. Dette forutsetter at utgiftene er innberettet til kommunekassereren.</article></article><article class="legalArticle" data-lovdata-URL="LTI/forskrift/2009-06-17-659/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilskuddsgrunnlag</span></h2><article class="legalP" id="paragraf-5-ledd-1">Kun dokumenterte utgifter til avløsing utgjør tilskuddsgrunnlaget. Maksimalt ytes kr 60&#xa0;000,- per siidaandel per svangerskap/fødsel.</article></article><article class="legalArticle" data-lovdata-URL="LTI/forskrift/2009-06-17-659/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tidsbegrensning</span></h2><article class="legalP" id="paragraf-6-ledd-1">Det kan ytes tilskudd til avløsing for både mor og far innenfor et tidsrom på 12 uker før og 39 uker etter fødsel.</article><article class="legalP" id="paragraf-6-ledd-2">Den som benytter avløser må ha vært registrert i siidaandelen driftsåret før fødselen for å være berettiget tilskudd.</article><article class="legalP" id="paragraf-6-ledd-3">Dersom barnet dør eller foreldrene ikke har omsorg for barnet kan det ytes tilskudd for tidsrommet før fødselen og inntil seks uker etter fødselen.</article></article><article class="legalArticle" data-lovdata-URL="LTI/forskrift/2009-06-17-659/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Krav til søknad</span></h2><article class="legalP" id="paragraf-7-ledd-1">Søknaden om avløsertilskudd må være sendt inn senest 12 måneder etter fødsel.</article><article class="legalP" id="paragraf-7-ledd-2">Søknad om tilskudd til avløsing sendes Reindriftssjefen for behandling. Vedlagt søknad skal det sendes kvitteringer for betalt arbeidsgiveravgift, kvittering for utbetalt lønn, betalt skattetrekk eller frikort og betalte feriepenger.</article></article><article class="legalArticle" data-lovdata-URL="LTI/forskrift/2009-06-17-659/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Kontroll og tilbakebetaling</span></h2><article class="legalP" id="paragraf-8-ledd-1">Reindriftssjefen kan foreta kontroll av oppgitte opplysninger og av dokumentasjon. Reindriftssjefen kan kreve hele eller deler av utbetalt tilskudd tilbakebetalt dersom vesentlige forutsetninger for tilskuddet viser seg å ikke være oppfylt.</article></article><article class="legalArticle" data-lovdata-URL="LTI/forskrift/2009-06-17-659/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Klageadgang</span></h2><article class="legalP" id="paragraf-9-ledd-1">Reindriftssjefens vedtak kan påklages til Landbruks- og matdepartementet etter forvaltningslovens regler.</article></article><article class="legalArticle" data-lovdata-URL="LTI/forskrift/2009-06-17-659/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Denne forskriften trer i kraft 1. juli 2009. Samtidig oppheves forskrift 19. juni 2008 nr. 706 om tilskudd til avløsning ved svangerskap/fødsel.</article></article></main></body></html>