<!DOCTYPE html><html lang="no"><head><title>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-12-18-1703</dd><dt class="dokid">DokumentID</dt><dd class="dokid">LTI/forskrift/2009-12-18-1703</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 14 s 2355</dd><dt class="dateInForce">I kraft fra</dt><dd class="dateInForce">2009-12-18, med virkning fra inntektsåret 2010</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-11-19-1158</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-03-26-14/§5-41</li></ul></dd><dt class="dateOfPublication">Kunngjort</dt><dd class="dateOfPublication">2009-12-30 15:15</dd><dt class="journalNumber">Journalnummer</dt><dd class="journalNumber">2009-1290</dd><dt class="titleShort">Korttittel</dt><dd class="titleShort">Endr. i FSFIN forskrift til skatteloven</dd><dt class="title">Tittel</dt><dd class="title">Forskrift om endring i forskrift til utfylling og gjennomføring mv. av skatteloven av 26. mars 1999 nr. 14</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 18. desember 2009 med hjemmel i lov 26. mars 1999 nr. 14 om skatt av formue og inntekt (skatteloven) § 5-41 første ledd.</dd><dt class="refid">RefID</dt><dd class="refid">forskrift/2009-12-18-1703</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2009-12-18-1703" id="dokument"><h1>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14</h1><section class="section" data-name="kapI" id="kapittel-1" data-lovdata-URL="LTI/forskrift/2009-12-18-1703/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. november 1999 nr. 1158 til utfylling og gjennomføring mv. av skatteloven av 26. mars 1999 nr. 14 gjøres følgende endringer:</article> <article class="defaultP" margin-top="true">§ 5-41-1 første ledd nytt annet punktum skal lyde:</article><article class="legalP" id="kapittel-1-ledd-2">Bestemmelsene gjelder ikke kollektiv livrente som er tegnet før inntektsåret 2007.</article> <article class="defaultP" margin-top="true">§ 5-41-1 nytt annet ledd skal lyde:</article><article class="legalP" id="kapittel-1-ledd-3">Bestemmelsene i denne forskrift § 5-41 om beregning av skattepliktig inntekt gjelder tilsvarende så langt de passer for:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">livrente som er tegnet som fortsettelsesforsikring etter lov om foretakspensjon § 4-9,</article></article></li><li data-li-identifier="b." data-name="b."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">livrente som er tegnet etter lov om individuell pensjonsordning § 5-3,</article></article></li><li data-li-identifier="c." data-name="c."><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">livrente som er tegnet etter overgangsbestemmelsene i denne forskrift § 6-47-41.</article></article></li></ul></article> <article class="defaultP" margin-top="true">§ 5-41-2 bokstav a nytt åttende punktum skal lyde:</article><article class="legalP" id="kapittel-1-ledd-4">Annet til og med syvende punktum gjelder ikke for kollektiv livrente.</article> <article class="defaultP" margin-top="true">§ 5-41-2 bokstav i nytt annet punktum skal lyde:</article><article class="legalP" id="kapittel-1-ledd-5">I en kollektiv livrente kan det avtales lavere aldersgrense.</article> <article class="defaultP" margin-top="true">§ 5-41-2 bokstav k nytt tredje punktum skal lyde:</article><article class="legalP" id="kapittel-1-ledd-6">I en kollektiv livrente er innbetalt premie det beløpet som er skattepliktig etter skatteloven § 5-12 sjette ledd. Ved ervervsmessig uførhet regnes også arbeidsgivers premiefritak som innbetalt premie.</article> <article class="defaultP" margin-top="true">§ 5-41-2 ny bokstav n skal lyde:<ul class="defaultList"><li data-li-identifier="n." data-name="n."><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1"><i>Kollektiv livrente:</i> Forsikring i arbeidsforhold som omfatter flere personer i en nærmere angitt gruppe, og eventuelt ektefelle, barn eller lignende, jf. forsikringsavtaleloven § 10-2.</article></article></li></ul></article> <article class="defaultP" margin-top="true">§ 5-41-3 første ledd første punktum skal lyde:</article><article class="legalP" id="kapittel-1-ledd-7">Livrente som nevnt i § 5-41-1 annet ledd og i § 5-41-2 a-d og n, som overstiger innbetalt premie, jf. § 5-41-2 k, er skattepliktig inntekt.</article> <article class="defaultP" margin-top="true">§ 5-41-3 annet ledd nytt annet punktum skal lyde:</article><article class="legalP" id="kapittel-1-ledd-8">I en ytelse etter § 5-41-4 tredje ledd er det årlige fradragsbeløpet summen av innbetalte premier som ikke har kommet til fradrag på tidspunktet for hovedsikredes død, dividert på det antall år det er avtalt at ytelsen skal løpe.</article> <article class="defaultP" margin-top="true">§ 5-41-3 annet ledd nåværende annet, tredje og fjerde punktum blir henholdsvis tredje, fjerde og nytt femte punktum.</article> <article class="defaultP" margin-top="true">§ 5-41-3 annet ledd femte og nytt sjette punktum skal lyde:</article><article class="legalP" id="kapittel-1-ledd-9">Det årlige fradragsbeløpet skal være det samme i hele den tiden livrenten løper, med mindre det i en kollektiv livrente er avtalt at ytelsene skal trappes opp eller ned i bestemte perioder. I slike tilfeller skal fradragsbeløpet fordeles forholdsmessig.</article> <article class="defaultP" margin-top="true">§ 5-41-4 nytt tredje ledd skal lyde:</article><article class="numberedLegalP" data-numerator="3" id="kapittel-1-nummer-1">(3) Bestemmelsene i § 5-41-3 gjelder tilsvarende for ytelser til etterlatte fra en kollektiv livrente, med unntak for ytelser som nevnt i § 5-41-5.</article> <article class="defaultP" margin-top="true">§ 5-41-9 første ledd nye tredje og fjerde punktum skal lyde:</article><article class="legalP" id="kapittel-1-ledd-10">Det gjelder heller ikke når det er avtalt at ytelsene i en kollektiv livrente skal trappes opp eller ned i en begrenset periode. I slike tilfeller skal utbetaling av innbetalt premie og avkastning fordeles forholdmessig.</article></section><section class="section" data-name="kapII" id="kapittel-2" data-lovdata-URL="LTI/forskrift/2009-12-18-1703/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks med virkning fra og med inntektsåret 2010.</article></section></main></body></html>