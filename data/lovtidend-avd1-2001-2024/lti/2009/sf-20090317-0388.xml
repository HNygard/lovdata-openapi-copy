<!DOCTYPE html><html lang="no"><head><title>Forskrift om opptak til 1-2-årige masterprogrammer ved Universitetet i Oslo</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-03-17-388</dd><dt class="dokid">DokumentID</dt><dd class="dokid">LTI/forskrift/2009-03-17-388</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 4 s 601</dd><dt class="dateInForce">I kraft fra</dt><dd class="dateInForce">2009-03-17 fra og med opptaket høsten 2010</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-12-22-1801</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-2</li><li>lov/2005-04-01-15/§3-4</li><li>lov/2005-04-01-15/§3-6</li><li>lov/2005-04-01-15/§3-7</li><li>forskrift/2005-12-01-1392</li><li>forskrift/2007-01-31-173</li></ul></dd><dt class="dateOfPublication">Kunngjort</dt><dd class="dateOfPublication">2009-04-07 13:10</dd><dt class="journalNumber">Journalnummer</dt><dd class="journalNumber">2009-0317</dd><dt class="titleShort">Korttittel</dt><dd class="titleShort">Forskrift om opptak til masterprogram ved UiO</dd><dt class="title">Tittel</dt><dd class="title">Forskrift om opptak til 1-2-årige masterprogrammer ved Universitetet i Oslo</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av universitetsstyret ved Universitetet i Oslo ved rektor 17. mars 2009 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-2, § 3-4, § 3-6 og § 3-7, forskrift 1. desember 2005 nr. 1392 om krav til mastergrad og forskrift 31. januar 2007 nr. 173 om opptak til høyere utdanning.</dd><dt class="refid">RefID</dt><dd class="refid">forskrift/2009-03-17-388</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak til 1-2-årige masterprogrammer ved Universitetet i Oslo<ul class="tocSubUl"><li>§ 1. Virkeområde</li><li>§ 2. Opptaksgrunnlag</li><li>§ 2-1. Krav til generell studiekompetanse</li><li>§ 2-2. Krav til faglig grunnlag</li><li>§ 2-3. Faglig minstekrav for opptak</li><li>§ 2-4. Beregningsgrunnlaget for faglig minstekrav</li><li>§ 3. Beregningen av karaktersnittet for det faglige grunnlaget</li><li>§ 3-1. For emner med bokstavkarakterer</li><li>§ 3-2. For emner med tallkarakterer</li><li>§ 3-3. For emner med bokstavkarakterer og tallkarakterer</li><li>§ 4. Betinget opptak</li><li>§ 5. Rangering av søkere ved opptak</li><li>§ 5-1. Generelt om rangering</li><li>§ 5-2. Rangering av søkere som kan poengberegnes</li><li>§ 5-3. Poengberegning av søkere med mer enn ett grunnlag for rangering</li><li>§ 5-4. Rangering av søkere til erfaringsbaserte masterprogrammer</li><li>§ 5-5. Rangering av søkere som ikke kan poengberegnes</li><li>§ 5-6. Tilleggsrangering for enkelte 1-2-årige masterprogrammer</li><li>§ 5-7. Rangering på grunnlag av spesiell vurdering</li><li>§ 6. Søknadsbehandling m.m.</li><li>§ 6-1. Frist for innsending av søknad og for ettersending av dokumentasjon</li><li>§ 6-2. Opptakskomité</li><li>§ 7. Forskjellige bestemmelser</li></ul></li></ul></dd></dl></header><main class="documentBody" data-lovdata-URL="LTI/forskrift/2009-03-17-388" id="dokument"><h1>Forskrift om opptak til 1-2-årige masterprogrammer ved Universitetet i Oslo</h1><article class="legalArticle" data-lovdata-URL="LTI/forskrift/2009-03-17-388/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for opptak til alle 1-2-årige masterprogrammer som Universitetet i Oslo tilbyr med sikte på:<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">mastergrad av 120 studiepoengs omfang, jf. forskrift om krav til mastergrad, § 3</article></article></li><li data-li-identifier="b)" data-name="b)"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">erfaringsbasert mastergrad av 90-120 studiepoengs omfang, jf. forskrift om krav til mastergrad, § 5</article></article></li><li data-li-identifier="c)" data-name="c)"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">mastergrad av 1-1 1/2 års omfang, jf. forskrift om krav til mastergrad, § 7.</article></article></li></ul></article></article><article class="legalArticle" data-lovdata-URL="LTI/forskrift/2009-03-17-388/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Opptaksgrunnlag</span></h2></article><article class="legalArticle" data-lovdata-URL="LTI/forskrift/2009-03-17-388/§2-1" data-name="§2-1" id="paragraf-3"><h2 class="legalArticleHeader"><span class="legalArticleValue">§ 2-1</span>. <span class="legalArticleTitle">Krav til generell studiekompetanse</span></h2><article class="numberedLegalP" data-numerator="1" id="paragraf-3-nummer-1">(1) Det kreves ordinært generell studiekompetanse for opptak til et masterprogram.</article><article class="numberedLegalP" data-numerator="2" id="paragraf-3-nummer-2">(2) For opptak til engelskspråklige masterprogram kan fakultetet dispensere fra kravet om generell studiekompetanse for søkere med utenlandsk utdanning som ikke fyller norskkravet, dersom søkeren fyller et av følgende spesielle opptakskrav i engelsk:<ul class="defaultList"><li data-li-identifier="a)" data-name="a)"><article class="listArticle" id="paragraf-3-nummer-2-punkt-1"><article class="legalP" id="paragraf-3-nummer-2-punkt-1-ledd-1">engelsk grunnkurs i videregående skole, (5 uketimer) med karakteren 4 eller bedre (eventuelt bestått engelsk videregående kurs I og/eller II)</article></article></li><li data-li-identifier="b)" data-name="b)"><article class="listArticle" id="paragraf-3-nummer-2-punkt-2"><article class="legalP" id="paragraf-3-nummer-2-punkt-2-ledd-1">Test of English as a Foreign Language (TOEFL) med minst: 550 poeng for Paper-based test (PBT), 213 poeng for Computer-based test (CBT) og 80 poeng for Internet-based test (iBT)</article></article></li><li data-li-identifier="c)" data-name="c)"><article class="listArticle" id="paragraf-3-nummer-2-punkt-3"><article class="legalP" id="paragraf-3-nummer-2-punkt-3-ledd-1">International English Language Testing Service (IELTS) med minst 6.0 poeng</article></article></li><li data-li-identifier="d)" data-name="d)"><article class="listArticle" id="paragraf-3-nummer-2-punkt-4"><article class="legalP" id="paragraf-3-nummer-2-punkt-4-ledd-1">annen godkjent dokumentasjon etter individuell vurdering.</article></article></li></ul></article></article><article class="legalArticle" data-lovdata-URL="LTI/forskrift/2009-03-17-388/§2-2" data-name="§2-2" id="paragraf-4"><h2 class="legalArticleHeader"><span class="legalArticleValue">§ 2-2</span>. <span class="legalArticleTitle">Krav til faglig grunnlag</span></h2><article class="numberedLegalP" data-numerator="1" id="paragraf-4-nummer-1">(1) Fakultetet selv fastsetter i programplanen hva som skal være det faglige grunnlaget i den lavere grad eller det utdanningsløp som mastergraden bygger på, når dette er:<ul class="defaultList"><li data-li-identifier="a)" data-name="a)"><article class="listArticle" id="paragraf-4-nummer-1-punkt-1"><article class="legalP" id="paragraf-4-nummer-1-punkt-1-ledd-1">bachelorgrad</article></article></li><li data-li-identifier="b)" data-name="b)"><article class="listArticle" id="paragraf-4-nummer-1-punkt-2"><article class="legalP" id="paragraf-4-nummer-1-punkt-2-ledd-1">cand.mag.-grad</article></article></li><li data-li-identifier="c)" data-name="c)"><article class="listArticle" id="paragraf-4-nummer-1-punkt-3"><article class="legalP" id="paragraf-4-nummer-1-punkt-3-ledd-1">annen grad eller yrkesutdanning av minimum 3 års omfang</article></article></li><li data-li-identifier="d)" data-name="d)"><article class="listArticle" id="paragraf-4-nummer-1-punkt-4"><article class="legalP" id="paragraf-4-nummer-1-punkt-4-ledd-1">utdanning som i henhold til § 3-4 i lov om universiteter og høyskoler er godkjent som jevngod med ovennevnte grader eller utdanningsløp.</article></article></li></ul><p class="leddfortsettelse">Fakultetet selv kan i spesielle tilfeller godkjenne andre dokumenterte kvalifikasjoner som helt eller delvis likeverdige med disse utdanningsløpene.</p></article><article class="numberedLegalP" data-numerator="2" id="paragraf-4-nummer-2">(2) Krav til faglig grunnlag for opptak til masterprogrammer i samsvar med forskrift om krav til mastergrad, § 3 eller § 7, må fremgå av programplanen for masterprogrammet som:<ul class="defaultList"><li data-li-identifier="a)" data-name="a)"><article class="listArticle" id="paragraf-4-nummer-2-punkt-1"><article class="legalP" id="paragraf-4-nummer-2-punkt-1-ledd-1">fordypning i fag, emner eller emnegruppe av minimum 80 studiepoengs omfang, eller</article></article></li><li data-li-identifier="b)" data-name="b)"><article class="listArticle" id="paragraf-4-nummer-2-punkt-2"><article class="legalP" id="paragraf-4-nummer-2-punkt-2-ledd-1">integrert yrkesrettet utdanning eller programdefinerte emner av minimum 120 studiepoengs omfang innenfor fagområdet for mastergrad.</article></article></li></ul><p class="leddfortsettelse">Fakultetet selv kan i programplanen fastsette spesifikke krav til faglig grunnlag innenfor masterprogrammenes fagområder.</p></article><article class="numberedLegalP" data-numerator="3" id="paragraf-4-nummer-3">(3) For opptak til erfaringsbaserte masterprogrammer i samsvar med forskrift om krav til mastergrad, § 5, kreves i tillegg minst 2 års relevant yrkespraksis. Fakultetet selv fastsetter i programplanen hva som er relevant yrkespraksis, og kan fastsette krav om lengre yrkespraksis.</article></article><article class="legalArticle" data-lovdata-URL="LTI/forskrift/2009-03-17-388/§2-3" data-name="§2-3" id="paragraf-5"><h2 class="legalArticleHeader"><span class="legalArticleValue">§ 2-3</span>. <span class="legalArticleTitle">Faglig minstekrav for opptak</span></h2><article class="numberedLegalP" data-numerator="1" id="paragraf-5-nummer-1">(1) For opptak til masterprogrammer i samsvar med forskrift om krav til mastergrad § 3 eller § 7, gjelder følgende:<ul class="defaultList"><li data-li-identifier="a)" data-name="a)"><article class="listArticle" id="paragraf-5-nummer-1-punkt-1"><article class="legalP" id="paragraf-5-nummer-1-punkt-1-ledd-1">For søkere med bokstavkarakterer er det faglige minstekravet C.</article></article></li><li data-li-identifier="b)" data-name="b)"><article class="listArticle" id="paragraf-5-nummer-1-punkt-2"><article class="legalP" id="paragraf-5-nummer-1-punkt-2-ledd-1">For søkere med tallkarakterer er det faglige minstekravet 2,7.</article></article></li></ul></article><article class="numberedLegalP" data-numerator="2" id="paragraf-5-nummer-2">(2) For opptak til erfaringsbaserte masterprogrammer i samsvar med forskrift om krav til mastergrad § 5, kan fakultetet selv fastsette særlige faglige minstekrav i programplanen.</article></article><article class="legalArticle" data-lovdata-URL="LTI/forskrift/2009-03-17-388/§2-4" data-name="§2-4" id="paragraf-6"><h2 class="legalArticleHeader"><span class="legalArticleValue">§ 2-4</span>. <span class="legalArticleTitle">Beregningsgrunnlaget for faglig minstekrav</span></h2><article class="numberedLegalP" data-numerator="1" id="paragraf-6-nummer-1">(1) Når det faglige grunnlaget er fag/emnegruppe av minst 80 studiepoengs omfang, gjelder følgende:<ul class="defaultList"><li data-li-identifier="a)" data-name="a)"><article class="listArticle" id="paragraf-6-nummer-1-punkt-1"><article class="legalP" id="paragraf-6-nummer-1-punkt-1-ledd-1">Resultatet fra fag/emnegruppe av minst 80 studiepoengs omfang skal ordinært benyttes.</article></article></li><li data-li-identifier="b)" data-name="b)"><article class="listArticle" id="paragraf-6-nummer-1-punkt-2"><article class="legalP" id="paragraf-6-nummer-1-punkt-2-ledd-1">Dersom fag/emnegruppen i det faglige grunnlaget utgjør mer enn 80 studiepoeng, kan resultatet fra det utvalget av emner som gir best karaktersnitt benyttes i stedet for resultatet fra hele fag/emnegruppen. Utvalget av emner må være på minst 80 studiepoeng.</article></article></li></ul></article><article class="numberedLegalP" data-numerator="2" id="paragraf-6-nummer-2">(2) Når det faglige grunnlaget er programdefinerte emner av minst 120 studiepoengs omfang, gjelder følgende:<ul class="defaultList"><li data-li-identifier="a)" data-name="a)"><article class="listArticle" id="paragraf-6-nummer-2-punkt-1"><article class="legalP" id="paragraf-6-nummer-2-punkt-1-ledd-1">Resultatet fra programdefinerte emner av minst 120 studiepoengs omfang skal ordinært benyttes.</article></article></li><li data-li-identifier="b)" data-name="b)"><article class="listArticle" id="paragraf-6-nummer-2-punkt-2"><article class="legalP" id="paragraf-6-nummer-2-punkt-2-ledd-1">Fakultetet selv kan likevel fastsette i programplanen at et utvalg av emnene kan benyttes, men ikke mindre enn 80 studiepoeng av det totale antallet programdefinerte emner.</article></article></li></ul></article><article class="numberedLegalP" data-numerator="3" id="paragraf-6-nummer-3">(3) Dersom søkeren ikke har gradert karakterskala for alle emnene i det faglige grunnlaget, men for emner som utgjør minst 40 studiepoeng av det faglige grunnlaget, skal resultatet for emnene med gradert karakterskala likevel benyttes.</article><article class="numberedLegalP" data-numerator="4" id="paragraf-6-nummer-4">(4) Søkere med emner uten gradert karakterskala eller med gradert karakterskala for mindre enn 40 studiepoeng av det faglige grunnlaget, må vurderes individuelt av en opptakskomité, jf. § 6-2.</article></article><article class="legalArticle" data-lovdata-URL="LTI/forskrift/2009-03-17-388/§3" data-name="§3" id="paragraf-7"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Beregningen av karaktersnittet for det faglige grunnlaget</span></h2></article><article class="legalArticle" data-lovdata-URL="LTI/forskrift/2009-03-17-388/§3-1" data-name="§3-1" id="paragraf-8"><h2 class="legalArticleHeader"><span class="legalArticleValue">§ 3-1</span>. <span class="legalArticleTitle">For emner med bokstavkarakterer</span></h2><article class="numberedLegalP" data-numerator="1" id="paragraf-8-nummer-1">(1) Faglig minstekrav oppfylles når vektet gjennomsnitt av karakterene i alle emner som inngår i det faglige grunnlaget er C eller bedre, jf. likevel § 2-4. Vektingen gjøres ut fra emnenes omfang i studiepoeng.</article><article class="numberedLegalP" data-numerator="2" id="paragraf-8-nummer-2">(2) Følgende tallverdier for bokstavkarakterene benyttes, i samsvar med § 6 i forskrift om studier og eksamener ved Universitet i Oslo: karakter A = tallverdi 65, B = 64, C = 63, D = 62, E = 61. Karaktersnittet avrundes til helt tall etter ordinære avrundingsregler.</article></article><article class="legalArticle" data-lovdata-URL="LTI/forskrift/2009-03-17-388/§3-2" data-name="§3-2" id="paragraf-9"><h2 class="legalArticleHeader"><span class="legalArticleValue">§ 3-2</span>. <span class="legalArticleTitle">For emner med tallkarakterer</span></h2><article class="legalP" id="paragraf-9-ledd-1">Faglig minstekrav oppfylles når vektet gjennomsnitt av karakterene i alle emner som inngår i det faglige grunnlaget er 2,7 eller bedre, jf. likevel § 2-4. Vektingen gjøres ut fra emnenes omfang i studiepoeng. Karaktersnittet avrundes med 1 desimal etter ordinære avrundingsregler.</article></article><article class="legalArticle" data-lovdata-URL="LTI/forskrift/2009-03-17-388/§3-3" data-name="§3-3" id="paragraf-10"><h2 class="legalArticleHeader"><span class="legalArticleValue">§ 3-3</span>. <span class="legalArticleTitle">For emner med bokstavkarakterer og tallkarakterer</span></h2><article class="legalP" id="paragraf-10-ledd-1">Karaktersnittet for bokstavkarakterer og tallkarakterer må beregnes hver for seg. Dersom ikke begge karaktersnittene hver for seg oppfyller faglig minstekrav på C eller 2,7, jf. § 2-3, må det foretas en skjønnsmessig vurdering av om faglig minstekrav er oppfylt.</article></article><article class="legalArticle" data-lovdata-URL="LTI/forskrift/2009-03-17-388/§4" data-name="§4" id="paragraf-11"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Betinget opptak</span></h2><article class="numberedLegalP" data-numerator="1" id="paragraf-11-nummer-1">(1) Fakultetet selv kan i programplanen fastsette om betinget opptak skal kunne benyttes. Betinget opptak til et masterprogram kan kun benyttes dersom det er færre kvalifiserte søkere enn studieplasser til programmet.</article><article class="numberedLegalP" data-numerator="2" id="paragraf-11-nummer-2">(2) Betinget opptak kan gis for søkere som mangler inntil 20 studiepoeng av det utdanningsløp som mastergraden bygger på. Fakultetet selv kan i programplanen fastsette hvilke emner som kan mangle dersom betinget opptak benyttes.</article><article class="numberedLegalP" data-numerator="3" id="paragraf-11-nummer-3">(3) Betinget opptak forutsetter at manglende eksamener avlegges og bestås ved første mulige anledning, og senest innen 1 år. Resultatet av manglende eksamener kan ikke være dårligere enn at faglig minstekrav, jf. § 2-3 oppfylles. Hvis ikke dette kravet oppfylles, mister studenten studieplassen ervervet gjennom betinget opptak.</article></article><article class="legalArticle" data-lovdata-URL="LTI/forskrift/2009-03-17-388/§5" data-name="§5" id="paragraf-12"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Rangering av søkere ved opptak</span></h2></article><article class="legalArticle" data-lovdata-URL="LTI/forskrift/2009-03-17-388/§5-1" data-name="§5-1" id="paragraf-13"><h2 class="legalArticleHeader"><span class="legalArticleValue">§ 5-1</span>. <span class="legalArticleTitle">Generelt om rangering</span></h2><article class="numberedLegalP" data-numerator="1" id="paragraf-13-nummer-1">(1) Dersom det er flere kvalifiserte søkere enn antall studieplasser må søkerne rangeres.</article><article class="numberedLegalP" data-numerator="2" id="paragraf-13-nummer-2">(2) Rangeringsgrunnlaget tilsvarer det beregningsgrunnlaget for faglig minstekrav som fakultetet har fastsatt i programplanen.</article><article class="numberedLegalP" data-numerator="3" id="paragraf-13-nummer-3">(3) Søkere med høy poengsum (vurdering) rangeres foran søkere med lav poengsum (vurdering). Ved poenglikhet (lik vurdering) gjelder følgende:<ul class="defaultList"><li data-li-identifier="a)" data-name="a)"><article class="listArticle" id="paragraf-13-nummer-3-punkt-1"><article class="legalP" id="paragraf-13-nummer-3-punkt-1-ledd-1">Underrepresentert kjønn prioriteres først. Fakultetet selv fastsetter hvilke masterprogrammer dette skal gjelde for.</article></article></li><li data-li-identifier="b)" data-name="b)"><article class="listArticle" id="paragraf-13-nummer-3-punkt-2"><article class="legalP" id="paragraf-13-nummer-3-punkt-2-ledd-1">Deretter kan et vektet gjennomsnitt av karakterene i de øvrige emner i opptaksgrunnlaget, jf. § 2-2, legges til grunn, med unntak av examen philosophicum og examen facultatum.</article></article></li><li data-li-identifier="c)" data-name="c)"><article class="listArticle" id="paragraf-13-nummer-3-punkt-3"><article class="legalP" id="paragraf-13-nummer-3-punkt-3-ledd-1">Ved fortsatt poenglikhet rangeres eldre søkere foran yngre.</article></article></li></ul></article></article><article class="legalArticle" data-lovdata-URL="LTI/forskrift/2009-03-17-388/§5-2" data-name="§5-2" id="paragraf-14"><h2 class="legalArticleHeader"><span class="legalArticleValue">§ 5-2</span>. <span class="legalArticleTitle">Rangering av søkere som kan poengberegnes</span></h2><article class="numberedLegalP" data-numerator="1" id="paragraf-14-nummer-1">(1) Søkerne rangeres ved at det regnes ut en poengsum som er et vektet gjennomsnitt av karakterene for de emner som inngår i det faglige grunnlaget.</article><article class="numberedLegalP" data-numerator="2" id="paragraf-14-nummer-2">(2) Beregning av poengsum gjøres i samsvar med § 3, men for å minske muligheten for poenglikhet beregnes karaktersnittet for rangering med to desimaler etter ordinær avrunding av tredje desimal.</article></article><article class="legalArticle" data-lovdata-URL="LTI/forskrift/2009-03-17-388/§5-3" data-name="§5-3" id="paragraf-15"><h2 class="legalArticleHeader"><span class="legalArticleValue">§ 5-3</span>. <span class="legalArticleTitle">Poengberegning av søkere med mer enn ett grunnlag for rangering</span></h2><article class="legalP" id="paragraf-15-ledd-1">Søkere som har flere mulige rangeringsgrunnlag, jf. § 2-4, skal poengberegnes etter alle grunnlagene for rangering. Poengberegningen som gir høyest rangering skal benyttes.</article></article><article class="legalArticle" data-lovdata-URL="LTI/forskrift/2009-03-17-388/§5-4" data-name="§5-4" id="paragraf-16"><h2 class="legalArticleHeader"><span class="legalArticleValue">§ 5-4</span>. <span class="legalArticleTitle">Rangering av søkere til erfaringsbaserte masterprogrammer</span></h2><article class="legalP" id="paragraf-16-ledd-1">For opptak til masterprogram som fører frem til erfaringsbasert mastergrad av 90-120 studiepoengs omfang, fastsetter fakultetet selv rangeringsgrunnlaget og eventuell bruk av individuell vurdering i programplanen.</article></article><article class="legalArticle" data-lovdata-URL="LTI/forskrift/2009-03-17-388/§5-5" data-name="§5-5" id="paragraf-17"><h2 class="legalArticleHeader"><span class="legalArticleValue">§ 5-5</span>. <span class="legalArticleTitle">Rangering av søkere som ikke kan poengberegnes</span></h2><article class="numberedLegalP" data-numerator="1" id="paragraf-17-nummer-1">(1) Individuell vurdering benyttes for rangering av kvalifiserte søkere:<ul class="defaultList"><li data-li-identifier="a)" data-name="a)"><article class="listArticle" id="paragraf-17-nummer-1-punkt-1"><article class="legalP" id="paragraf-17-nummer-1-punkt-1-ledd-1">som fakultetet har funnet kvalifisert på bakgrunn av dokumenterte kvalifikasjoner helt eller delvis likeverdige med utdanningsløp omtalt i § 2-2</article></article></li><li data-li-identifier="b)" data-name="b)"><article class="listArticle" id="paragraf-17-nummer-1-punkt-2"><article class="legalP" id="paragraf-17-nummer-1-punkt-2-ledd-1">med faglig grunnlag fra norsk eller utenlandsk høyere utdanningsinstitusjon hvor resultatet ikke uten videre kan legges til grunn ved poengberegningen</article></article></li><li data-li-identifier="c)" data-name="c)"><article class="listArticle" id="paragraf-17-nummer-1-punkt-3"><article class="legalP" id="paragraf-17-nummer-1-punkt-3-ledd-1">med faglig grunnlag hvor omfanget av resultater med gradert karakterskala er for lite til å kunne benyttes ved poengberegningen, jf. § 2-4</article></article></li><li data-li-identifier="d)" data-name="d)"><article class="listArticle" id="paragraf-17-nummer-1-punkt-4"><article class="legalP" id="paragraf-17-nummer-1-punkt-4-ledd-1">med et faglig grunnlag som består helt eller delvis av tallkarakterer, jf. § 3-2 og § 3-3.</article></article></li></ul></article><article class="numberedLegalP" data-numerator="2" id="paragraf-17-nummer-2">(2) Kvalifiserte søkere som ikke kan poengberegnes, må rangeres i forhold til poengberegnede søkere ved hjelp av en skjønnsmessig vurdering av det faglige grunnlaget. For å få tilbud om opptak kreves det likeverdige ferdigheter og kunnskaper med søkere som får tilbud om opptak etter rangering på grunnlag av poengberegning.</article></article><article class="legalArticle" data-lovdata-URL="LTI/forskrift/2009-03-17-388/§5-6" data-name="§5-6" id="paragraf-18"><h2 class="legalArticleHeader"><span class="legalArticleValue">§ 5-6</span>. <span class="legalArticleTitle">Tilleggsrangering for enkelte 1-2-årige masterprogrammer</span></h2><article class="numberedLegalP" data-numerator="1" id="paragraf-18-nummer-1">(1) Fakultetet selv kan i programplanen fastsette egne tilleggsrangeringsregler for 1-2-årige masterprogrammer hvor det er ønskelig med en bredere vurdering av søkernes bakgrunn enn den som fremkommer av kravene til faglig grunnlag. Tilleggsrangering skjer etter at søkerne har fått beregnet den ordinære rangeringspoengsummen sin.</article><article class="numberedLegalP" data-numerator="2" id="paragraf-18-nummer-2">(2) Fakultetet kan bruke ett eller flere av følgende kriterier ved tilleggsrangeringen:<ul class="defaultList"><li data-li-identifier="a)" data-name="a)"><article class="listArticle" id="paragraf-18-nummer-2-punkt-1"><article class="legalP" id="paragraf-18-nummer-2-punkt-1-ledd-1">underrepresentert kjønn</article></article></li><li data-li-identifier="b)" data-name="b)"><article class="listArticle" id="paragraf-18-nummer-2-punkt-2"><article class="legalP" id="paragraf-18-nummer-2-punkt-2-ledd-1">relevant annen høyere utdanning og/eller annen høyere utdanning</article></article></li><li data-li-identifier="c)" data-name="c)"><article class="listArticle" id="paragraf-18-nummer-2-punkt-3"><article class="legalP" id="paragraf-18-nummer-2-punkt-3-ledd-1">relevant praksis og/eller praksis</article></article></li><li data-li-identifier="d)" data-name="d)"><article class="listArticle" id="paragraf-18-nummer-2-punkt-4"><article class="legalP" id="paragraf-18-nummer-2-punkt-4-ledd-1">motivasjonssøknad og/eller intervju.</article></article></li></ul></article><article class="numberedLegalP" data-numerator="3" id="paragraf-18-nummer-3">(3) Tilleggsrangeringen kan komme til uttrykk i form av ekstra poeng. Eventuelle ekstra poeng kan gis i tillegg til den ordinære rangeringspoengsummen eller bare gis ved poenglikhet.</article></article><article class="legalArticle" data-lovdata-URL="LTI/forskrift/2009-03-17-388/§5-7" data-name="§5-7" id="paragraf-19"><h2 class="legalArticleHeader"><span class="legalArticleValue">§ 5-7</span>. <span class="legalArticleTitle">Rangering på grunnlag av spesiell vurdering</span></h2><article class="numberedLegalP" data-numerator="1" id="paragraf-19-nummer-1">(1) Grunnlag for opptak etter spesiell vurdering kan være dokumentert sykdom, funksjonshemming eller andre forhold som gir grunn til å anta at søkerens rangering etter § 5-2, § 5-4 eller § 5-5 ikke gir et riktig bilde av søkerens kvalifikasjoner.</article><article class="numberedLegalP" data-numerator="2" id="paragraf-19-nummer-2">(2) Søkere som ønsker å bli vurdert på grunnlag av spesiell vurdering, må be om dette i søknaden og legge ved egen begrunnelse og dokumentasjon av forhold som anføres.</article><article class="numberedLegalP" data-numerator="3" id="paragraf-19-nummer-3">(3) Forhold som nevnt over gir ikke i seg selv rett til studieplass. For å få tilbud om opptak kreves det likeverdige ferdigheter og kunnskaper med søkere som får tilbud om opptak etter § 5-2, § 5-4 eller § 5-5.</article><article class="numberedLegalP" data-numerator="4" id="paragraf-19-nummer-4">(4) Søkere som ikke får tilbud om opptak etter disse reglene, skal rangeres etter reglene i hhv. § 5-2, § 5-4 eller § 5-5.</article></article><article class="legalArticle" data-lovdata-URL="LTI/forskrift/2009-03-17-388/§6" data-name="§6" id="paragraf-20"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Søknadsbehandling m.m.</span></h2></article><article class="legalArticle" data-lovdata-URL="LTI/forskrift/2009-03-17-388/§6-1" data-name="§6-1" id="paragraf-21"><h2 class="legalArticleHeader"><span class="legalArticleValue">§ 6-1</span>. <span class="legalArticleTitle">Frist for innsending av søknad og for ettersending av dokumentasjon</span></h2><article class="numberedLegalP" data-numerator="1" id="paragraf-21-nummer-1">(1) Fakultetet selv fastsetter i programplanene om det skal være opptak en eller to ganger i året til det enkelte masterprogram.</article><article class="numberedLegalP" data-numerator="2" id="paragraf-21-nummer-2">(2) 15. april/15. oktober er ordinær frist for søknad om opptak til Universitetet i Oslos masterprogrammer. Fakultetet selv kan likevel fastsette at 1. mars eller 1. juni/1. desember skal være frist for søknad om opptak til bestemte masterprogrammer.</article><article class="numberedLegalP" data-numerator="3" id="paragraf-21-nummer-3">(3) All utdanning, praksis og andre forhold som kan gi grunnlag for opptak, må være dokumentert med attesterte kopier.</article><article class="numberedLegalP" data-numerator="4" id="paragraf-21-nummer-4">(4) Søkere som avslutter utdanning som gir grunnlag for opptak etter søknadsfristens utløp, må sende inn foreløpig dokumentasjon innen søknadsfristen. Fakultetet kan fastsette frist for innsending av endelig dokumentasjon, men ikke senere enn innen studiestart for masterprogrammet.</article><article class="numberedLegalP" data-numerator="5" id="paragraf-21-nummer-5">(5) Søknadsfrist for søkere fra land utenfor EØS-området fastsettes av universitetsdirektøren.</article></article><article class="legalArticle" data-lovdata-URL="LTI/forskrift/2009-03-17-388/§6-2" data-name="§6-2" id="paragraf-22"><h2 class="legalArticleHeader"><span class="legalArticleValue">§ 6-2</span>. <span class="legalArticleTitle">Opptakskomité</span></h2><article class="numberedLegalP" data-numerator="1" id="paragraf-22-nummer-1">(1) Fakultetet oppnevner en eller flere opptakskomiteer med ansvar for opptaket til masterprogrammene ved fakultetet. Den enkelte opptakskomité skal ha minst 3 medlemmer, hvorav minst 1 student.</article><article class="numberedLegalP" data-numerator="2" id="paragraf-22-nummer-2">(2) Opptakskomiteen skal vurdere søkerne som har et faglig grunnlag som må vurderes individuelt mht.:<ul class="defaultList"><li data-li-identifier="a)" data-name="a)"><article class="listArticle" id="paragraf-22-nummer-2-punkt-1"><article class="legalP" id="paragraf-22-nummer-2-punkt-1-ledd-1">faglig minstekrav tilsvarende C/2,7</article></article></li><li data-li-identifier="b)" data-name="b)"><article class="listArticle" id="paragraf-22-nummer-2-punkt-2"><article class="legalP" id="paragraf-22-nummer-2-punkt-2-ledd-1">rangering i forhold til de søkerne som poengberegnes</article></article></li><li data-li-identifier="c)" data-name="c)"><article class="listArticle" id="paragraf-22-nummer-2-punkt-3"><article class="legalP" id="paragraf-22-nummer-2-punkt-3-ledd-1">rangering på grunnlag av spesiell vurdering.</article></article></li></ul></article></article><article class="legalArticle" data-lovdata-URL="LTI/forskrift/2009-03-17-388/§7" data-name="§7" id="paragraf-23"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forskjellige bestemmelser</span></h2><article class="numberedLegalP" data-numerator="1" id="paragraf-23-nummer-1">(1) Universitetsdirektøren kan i nærmere regler til forskriften fastsette egne administrative bestemmelser om søknadsbehandling og rangering.</article><article class="numberedLegalP" data-numerator="2" id="paragraf-23-nummer-2">(2) Endringer i opptakskravene for et masterprogram skal være klart for søkerne minst ett år før de trer i kraft.</article><article class="numberedLegalP" data-numerator="3" id="paragraf-23-nummer-3">(3) Forskriften trer i kraft fra og med opptaket til 1-2-årige masterstudier høsten 2010. Samtidig oppheves forskrift 22. desember 2005 nr. 1801 om opptak til 1-2-årige masterprogrammer ved Universitetet i Oslo.</article></article></main></body></html>