<!DOCTYPE html><html lang="no"><head><title>Forskrift om endring i forskrift om prøveordning med lokaler for injeksjon av narkotika (sprøyteromsordning)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-06-26-872</dd><dt class="dokid">DokumentID</dt><dd class="dokid">LTI/forskrift/2009-06-26-872</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 8 s 1371</dd><dt class="dateInForce">I kraft fra</dt><dd class="dateInForce">2009-12-17</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-17-1661</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2004-07-02-64/§8</li></ul></dd><dt class="dateOfPublication">Kunngjort</dt><dd class="dateOfPublication">2009-06-30 15:50</dd><dt class="journalNumber">Journalnummer</dt><dd class="journalNumber">2009-0711</dd><dt class="titleShort">Korttittel</dt><dd class="titleShort">Endr. i forskrift om sprøyteromsordning</dd><dt class="title">Tittel</dt><dd class="title">Forskrift om endring i forskrift om prøveordning med lokaler for injeksjon av narkotika (sprøyteromsordning)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved Kronprinsreg.res. 26. juni 2009 med hjemmel i lov 2. juli 2004 nr. 64 om ordning med lokaler for injeksjon av narkotika (sprøyteromsloven) § 8. Fremmet av Helse- og omsorgsdepartementet.</dd><dt class="refid">RefID</dt><dd class="refid">forskrift/2009-06-26-872</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om prøveordning med lokaler for injeksjon av narkotika (sprøyteromsordning)<ul class="tocSubUl"><li>I<ul class="tocSubUl"><li>§ 1. Adgang til sprøyteromsordningen</li><li>§ 2. Håndheving av adgangskriteriene og krav til dokumentasjon</li><li>§ 3. Regler for opptreden i sprøyteromsordningen</li><li>§ 4. Type og mengde narkotisk stoff</li><li>§ 5. Sprøyteromsordningens innhold</li><li>§ 6. Personalet</li><li>§ 7. Plikt til å føre journal i sprøyteromsordningen</li><li>§ 8. Helseopplysninger som kan behandles</li><li>§ 9. Formål med behandlingen av helseopplysningene</li><li>§ 10. Sletting av helseopplysninger</li><li>§ 11. Tilsyn med helseregisteret</li><li>§ 12. Politiets kontrolladgang og håndheving av den offentlige ro og orden mv.</li><li>§ 13. Ikrafttredelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2009-06-26-872" id="dokument"><h1>Forskrift om endring i forskrift om prøveordning med lokaler for injeksjon av narkotika (sprøyteromsordning)</h1><section class="section" data-name="kapI" id="kapittel-1" data-lovdata-URL="LTI/forskrift/2009-06-26-872/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. desember 2004 nr. 1661 om prøveordning med lokaler for injeksjon av narkotika (sprøyteromsordning) gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om ordning med lokaler for injeksjon av narkotika (sprøyteromsforskriften)</i></article> <article class="defaultP" margin-top="true">Forskriftens kapittelinndelinger og kapitteloverskrifter oppheves.</article> <article class="defaultP" margin-top="true">§ 1 oppheves.</article> <article class="defaultP" margin-top="true">Nåværende § 2 blir ny § 1 og skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Adgang til sprøyteromsordningen</span></span><article class="legalP" id="kapittel-1-foreslåttparagraf-1-ledd-1">En person har lovlig adgang til sprøyterommet og sprøyteromsordningens øvrige lokaler når han eller hun er registrert som bruker av sprøyterommet. Registrering kan bare skje etter samtykke fra vedkommende.</article><article class="legalP" id="kapittel-1-foreslåttparagraf-1-ledd-2">For å bli registrert som bruker av sprøyterommet, må en person ha<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">langvarig heroinavhengighet og en helseskadelig injeksjonspraksis, og</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">ha fylt 18 år.</article></article></li></ul></article></article> <article class="defaultP" margin-top="true">Nåværende § 3 blir ny § 2 og skal lyde:</article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Håndheving av adgangskriteriene og krav til dokumentasjon</span></span><article class="legalP" id="kapittel-1-foreslåttparagraf-2-ledd-1">Personalet i sprøyteromsordningen avgjør om kriteriene for registrering etter § 1 annet ledd er oppfylt. Lederen av sprøyteromsordningen avgjør om en person skal nektes registrering.</article><article class="legalP" id="kapittel-1-foreslåttparagraf-2-ledd-2">Hvis det er tvil om en person har fylt 18 år, kan det kreves legitimasjon eller annet aldersbevis.</article></article> <article class="defaultP" margin-top="true">Nåværende § 4 blir ny § 3 og skal lyde:</article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Regler for opptreden i sprøyteromsordningen</span></span><article class="legalP" id="kapittel-1-foreslåttparagraf-3-ledd-1">Kommunen skal gi regler for brukerens opptreden i sprøyteromsordningen. Reglene skal forelegges departementet i forbindelse med søknad om godkjenning av sprøyteromsordningen.</article><article class="legalP" id="kapittel-1-foreslåttparagraf-3-ledd-2">Ved opptreden som er i strid med gjeldende lovgivning, eller ved brudd på regler gitt av kommunen, kan en person bortvises fra sprøyteromsordningen for den tid lederen av sprøyteromsordningen bestemmer. En avgjørelse om bortvisning fra sprøyteromsordningen er ikke enkeltvedtak etter forvaltningsloven.</article></article> <article class="defaultP" margin-top="true">Nåværende § 5 blir ny § 4 og skal lyde:</article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Type og mengde narkotisk stoff</span></span><article class="legalP" id="kapittel-1-foreslåttparagraf-4-ledd-1">Straffriheten i sprøyteromsordningen omfatter bare heroin.</article><article class="legalP" id="kapittel-1-foreslåttparagraf-4-ledd-2">En bruker av sprøyteromsordningen kan straffritt kun ta med seg og bruke én brukerdose heroin i sprøyterommet.</article><article class="legalP" id="kapittel-1-foreslåttparagraf-4-ledd-3">Heroin til bruk i sprøyterommet skal fremvises for personalet.</article></article> <article class="defaultP" margin-top="true">Nåværende § 6 blir ny § 5 og skal lyde:</article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Sprøyteromsordningens innhold</span></span><article class="legalP" id="kapittel-1-foreslåttparagraf-5-ledd-1">Sprøyteromsordningen skal omfatte<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1">tilbud til brukerne om generelle råd om injeksjonspraksis, hygiene og egenomsorg for å forebygge smitte og for å redusere risikoen for skade,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-2-ledd-1">rent utstyr for injisering til hver bruker,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-5-ledd-1-punkt-3"><article class="legalP" id="kapittel-1-foreslåttparagraf-5-ledd-1-punkt-3-ledd-1">observasjon av brukerne under og etter injiseringen,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-5-ledd-1-punkt-4"><article class="legalP" id="kapittel-1-foreslåttparagraf-5-ledd-1-punkt-4-ledd-1">tilbud om individuell og konkret rådgivning til hver bruker i forbindelse med injiseringen,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-5-ledd-1-punkt-5"><article class="legalP" id="kapittel-1-foreslåttparagraf-5-ledd-1-punkt-5-ledd-1">tilbud om enkel individuell helsehjelp, som for eksempel sårstell,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-5-ledd-1-punkt-6"><article class="legalP" id="kapittel-1-foreslåttparagraf-5-ledd-1-punkt-6-ledd-1">tilbud om rådgivning og informasjon om helsetjenester og sosiale tjenester og</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-5-ledd-1-punkt-7"><article class="legalP" id="kapittel-1-foreslåttparagraf-5-ledd-1-punkt-7-ledd-1">formidling av kontakt med helsetjenesten eller sosialtjenesten dersom brukeren ønsker det.</article></article></li></ul></article><article class="legalP" id="kapittel-1-foreslåttparagraf-5-ledd-2">Sprøyteromsordningen skal sikre rask tilgang til nødvendig helsehjelp gjennom et nært samarbeid med øvrig helsetjeneste.</article><article class="legalP" id="kapittel-1-foreslåttparagraf-5-ledd-3">Ved lokaliseringen av sprøyteromsordningen, skal det tas hensyn til avstanden til og fremkommeligheten for ambulansetjenesten.</article><article class="legalP" id="kapittel-1-foreslåttparagraf-5-ledd-4">Ved fastsettelsen av åpningstider og utformingen av sprøyteromsordningens lokaler, skal det tas hensyn til brukernes behov.</article></article> <article class="defaultP" margin-top="true">Nåværende § 7 blir ny § 6 og skal lyde:</article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Personalet</span></span><article class="legalP" id="kapittel-1-foreslåttparagraf-6-ledd-1">Sprøyteromsordningen skal bemannes både med personer med helsefaglig utdanning og personer med sosialfaglig utdanning. Leder av sprøyteromsordningen skal ha helsefaglig utdanning som minst tilsvarer høgskolenivå.</article><article class="legalP" id="kapittel-1-foreslåttparagraf-6-ledd-2">Alle ansatte skal regelmessig gjennomgå opplæring i førstehjelp til bruk ved overdoser.</article><article class="legalP" id="kapittel-1-foreslåttparagraf-6-ledd-3">Kommunen må sørge for at de ansatte gis adekvat veiledning.</article><article class="legalP" id="kapittel-1-foreslåttparagraf-6-ledd-4">Sprøyteromsordningen skal være tilstrekkelig bemannet til samtidig å kunne foreta adgangskontroll, observere under injisering, gi individuell og konkret rådgivning i forbindelse med injiseringen, gi individuell helsehjelp og kontrollere forholdene i fremmøterommet.</article></article> <article class="defaultP" margin-top="true">Nåværende § 8 blir ny § 7 og skal lyde:</article><article class="futureLegalArticle" data-name="§7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Plikt til å føre journal i sprøyteromsordningen</span></span><article class="legalP" id="kapittel-1-foreslåttparagraf-7-ledd-1">Den som yter helsehjelp i sprøyteromsordningen plikter å føre journal etter reglene som er gitt i eller i medhold av helsepersonelloven § 39 og § 40 med mindre noe annet følger av reglene i annet ledd.</article><article class="legalP" id="kapittel-1-foreslåttparagraf-7-ledd-2">Det er ikke plikt til å føre journal for helsehjelp som nevnt i § 5 første ledd bokstav a-d, f og g.</article></article> <article class="defaultP" margin-top="true">§ 9 oppheves.</article> <article class="defaultP" margin-top="true">Nåværende § 10 blir ny § 8 og skal lyde:</article><article class="futureLegalArticle" data-name="§8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Helseopplysninger som kan behandles</span></span><article class="legalP" id="kapittel-1-foreslåttparagraf-8-ledd-1">Kommunen kan behandle helseopplysninger som er nødvendig for å oppfylle regler gitt i sprøyteromsloven eller forskriften her, jf. sprøyteromsloven § 5. Kommunen kan ikke registrere andre helseopplysninger enn brukerens navn, eventuelt kombinert med bilde, alder, kjønn, bosted og tidspunkt for bruk av sprøyterommet. Registrering kan bare skje etter samtykke fra vedkommende, jf. § 1 første ledd.</article></article> <article class="defaultP" margin-top="true">Nåværende § 11 blir ny § 9 og skal lyde:</article><article class="futureLegalArticle" data-name="§9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Formål med behandlingen av helseopplysningene</span></span><article class="legalP" id="kapittel-1-foreslåttparagraf-9-ledd-1">Formålet med behandlingen av helseopplysningene er å<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-9-ledd-1-punkt-1"><article class="legalP" id="kapittel-1-foreslåttparagraf-9-ledd-1-punkt-1-ledd-1">holde oversikt over brukere med lovlig adgang til sprøyterommet og</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-9-ledd-1-punkt-2"><article class="legalP" id="kapittel-1-foreslåttparagraf-9-ledd-1-punkt-2-ledd-1">gi et informasjonsgrunnlag for kommunens planlegging, tilrettelegging og drift av sprøyteromsordningen.</article></article></li></ul></article><article class="legalP" id="kapittel-1-foreslåttparagraf-9-ledd-2">Dersom personalet er i tvil om en person er registrert bruker av sprøyterommet, kan personalet innhente opplysning om dette fra registeret, jf. første ledd bokstav a. Opplysninger fra registeret til bruk for kommunens planlegging, tilrettelegging og drift av sprøyteromsordningen, jf. første ledd bokstav b, skal behandles i avidentifisert form.</article></article> <article class="defaultP" margin-top="true">Nåværende § 12 blir ny § 10 og skal lyde:</article><article class="futureLegalArticle" data-name="§10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Sletting av helseopplysninger</span></span><article class="legalP" id="kapittel-1-foreslåttparagraf-10-ledd-1">Kommunen kan ikke lagre helseopplysninger lenger enn det som er nødvendig for å gjennomføre formålet med behandlingen av helseopplysningene, jf. helseregisterloven § 27 første ledd.</article></article> <article class="defaultP" margin-top="true">Nåværende § 13 blir ny § 11 og skal lyde:</article><article class="futureLegalArticle" data-name="§11" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Tilsyn med helseregisteret</span></span><article class="legalP" id="kapittel-1-foreslåttparagraf-11-ledd-1">Datatilsynet fører tilsyn med helseregistre som føres i sprøyteromsordningen, jf. helseregisterloven § 31.</article></article> <article class="defaultP" margin-top="true">Nåværende § 14 blir ny § 12 og skal lyde:</article><article class="futureLegalArticle" data-name="§12" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Politiets kontrolladgang og håndheving av den offentlige ro og orden mv.</span></span><article class="legalP" id="kapittel-1-foreslåttparagraf-12-ledd-1">Politiet kan ved mistanke om straffbar besittelse eller bruk av narkotika i sprøyteromsordningens lokaler eller tilstøtende behandlingsrom og på begjæring få opplysning om hvorvidt en identifisert person er registrert bruker av sprøyterommet eller ikke, jf. sprøyteromsloven § 6 annet ledd.</article><article class="legalP" id="kapittel-1-foreslåttparagraf-12-ledd-2">Politiet kan gripe inn for å sikre den offentlige ro og orden mv. i samsvar med politiloven § 7.</article></article> <article class="defaultP" margin-top="true">§ 15 oppheves.</article> <article class="defaultP" margin-top="true">Nåværende § 16 blir ny § 13 og skal lyde:</article><article class="futureLegalArticle" data-name="§13" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></span><article class="legalP" id="kapittel-1-foreslåttparagraf-13-ledd-1">Denne forskriften trer i kraft 17. desember 2004.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2009-06-26-872/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 17. desember 2009.</article></section></main></body></html>