<!DOCTYPE html><html lang="no"><head><title>Forskrift om endring i forskrift begrensning i bruk av helse- og miljøfarlige kjemikalier og andre produkter (produktforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-03-24-351</dd><dt class="dokid">DokumentID</dt><dd class="dokid">LTI/forskrift/2009-03-24-351</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 3 s 540</dd><dt class="dateInForce">I kraft fra</dt><dd class="dateInForce">2009-03-24</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-06-01-922</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4</li><li>forskrift/1977-08-05-2</li><li>forskrift/1990-09-07-730</li></ul></dd><dt class="dateOfPublication">Kunngjort</dt><dd class="dateOfPublication">2009-03-27 15:15</dd><dt class="journalNumber">Journalnummer</dt><dd class="journalNumber">2009-0279</dd><dt class="titleShort">Korttittel</dt><dd class="titleShort">Endr. i produktforskriften</dd><dt class="title">Tittel</dt><dd class="title">Forskrift om endring i forskrift begrensning i bruk av helse- og miljøfarlige kjemikalier og andre produkter (produktforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Miljøverndepartementet 24. mars 2009 med hjemmel i lov 11. juni 1976 nr. 79 om kontroll med produkter og forbrukertjenester (produktkontrolloven) § 4, jf. forskrift 5. august 1977 nr. 2 om gjennomføring av lov om kontroll med produkter og forbrukertjenester og delegeringsvedtak 7. september 1990 nr. 730.</dd><dt class="refid">RefID</dt><dd class="refid">forskrift/2009-03-24-351</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift begrensning i bruk av helse- og miljøfarlige kjemikalier og andre produkter (produktforskriften)<ul class="tocSubUl"><li>I<ul class="tocSubUl"><li>§ 3-16. Kvaliteten på bensin, autodiesel og krav til omsetning av biodrivstoff til bruk i motorvogner</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2009-03-24-351" id="dokument"><h1>Forskrift om endring i forskrift begrensning i bruk av helse- og miljøfarlige kjemikalier og andre produkter (produktforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2009-03-24-351/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. juni 2004 nr. 922 om begrensning i bruk av helse- og miljøfarlige kjemikalier og andre produkter (produktforskriften) gjøres følgende endringer:</article> <article class="defaultP" margin-top="true">§ 3-16 skal lyde:</article><article class="futureLegalArticle" data-name="§3-16" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-16</span>. <span class="legalArticleTitle">Kvaliteten på bensin, autodiesel og krav til omsetning av biodrivstoff til bruk i motorvogner</span></span><article class="legalP" id="kapittel-1-foreslåttparagraf-1-ledd-1">De som importerer, sammensetter, distribuerer eller omsetter bensin og autodiesel med eller uten innblandet biodrivstoff til bruk i motorvogner her i riket, skal oppfylle kravene til kvalitet i vedlegg IV (tabell 1 og 2) til dette kapitlet. Forsvarets bruk av flydrivstoff til drift av bakkeutstyr omfattes ikke av denne bestemmelsen.</article><article class="legalP" id="kapittel-1-foreslåttparagraf-1-ledd-2">Med bensin menes alle flyktige mineraloljer som kan anvendes i forbrenningsmotorer med styrt tenning for framdrift av kjøretøyer og som omfattes av EUs tolltariffnumre (CN-koder) 2710 11 41, 2710 11 45, 2710 11 49, 2710 11 51 og 2710 11 59.</article><article class="legalP" id="kapittel-1-foreslåttparagraf-1-ledd-3">Med autodiesel menes gassoljer som kan anvendes i motorvogner og som omfattes av EUs tolltariffnummer (CN-kode) 2710 19 41 og gassoljer til bruk i ikke-veigående maskiner og landbrukstraktorer og som omfattes av EUs tolltariffnummer (CN-kode) 2710 19 45.</article><article class="legalP" id="kapittel-1-foreslåttparagraf-1-ledd-4">Med biodrivstoff menes flytende eller gassformige drivstoff som er produsert av biomasse og som kan anvendes i forbrenningsmotorer.</article><article class="legalP" id="kapittel-1-foreslåttparagraf-1-ledd-5">Med biomasse menes biologisk nedbrytbart organisk materiale, herunder deler av vekster, avfall og overskuddsprodukter fra primærnæringer (inkludert plante- og dyrebaserte substanser) så vel som biologisk nedbrytbare produkter, restprodukter, avfall, avløpsslam o.l. fra næringsvirksomhet og husholdninger. Materiale med fossilt eller mineralsk opphav anses ikke som biomasse.</article><article class="legalP" id="kapittel-1-foreslåttparagraf-1-ledd-6">Kravene til bensin framgår av tabell 1 i vedlegg IV til dette kapitlet. Fra 1. januar 2009 skal maksimalt svovelinnhold i bensin være 10 mg/kg.</article><article class="legalP" id="kapittel-1-foreslåttparagraf-1-ledd-7">For bruk av bensin i bevaringsverdige kjøretøyer tillates maksimalt blyinnhold på 0,15 gram pr. liter bensin. Bensinen skal også oppfylle kravet til benzeninnhold som vist i tabell 1 i vedlegg IV til dette kapitlet. Salget må ikke overskride 0,5&#xa0;% av det totale årlige bensinsalget.</article><article class="legalP" id="kapittel-1-foreslåttparagraf-1-ledd-8">Kravene til autodiesel framgår av tabell 2 i vedlegg IV til dette kapitlet. Fra 1. januar 2009 skal maksimalt svovelinnhold i autodiesel være 10 mg/kg. Autodiesel til bruk i ikke-veigående maskiner og landbrukstraktorer er unntatt fra kravene i tabell 2 i vedlegg IV til dette kapitlet. Kravet til maksimalt svovelinnhold for autodiesel til bruk i ikke-veigående maskiner og landbrukstraktorer er 10 mg/kg fra 1. januar 2009.</article><article class="legalP" id="kapittel-1-foreslåttparagraf-1-ledd-9">Ved innblanding i autodiesel som skal møte kravene i tabell 2 vedlegg IV må biodrivstoff basert på fettsyremetylester (FAME) tilfredsstille kravene i NS EN 14214.</article><article class="legalP" id="kapittel-1-foreslåttparagraf-1-ledd-10">De som omsetter drivstoff skal fra og med 1. april 2009 og ut året sørge for at minimum 2,5 volumprosent av totalt omsatt mengde drivstoff til veitrafikk består av biodrivstoff. Kravet i første punktum kan oppfylles av den enkelte omsetter eller av alle omsettere samlet.</article><article class="legalP" id="kapittel-1-foreslåttparagraf-1-ledd-11">Med omsetter menes den som er ansvarlig for innbetaling av særavgift knyttet til drivstoffet. Avgiftspliktig virksomhet er avgiftssubjektene slik disse er angitt i særavgiftsforskriften § 5-1 og § 5-2, jf. § 2-1, også dersom drivstoffet er unntatt for særavgifter.</article><article class="legalP" id="kapittel-1-foreslåttparagraf-1-ledd-12">Det legges opp til å innføre et omsetningskrav på fem volumprosent av omsatt drivstoff fra medio 2010. Dette kravet vil imidlertid bli vurdert nærmere basert på en vurdering av klimaeffekten av biodrivstoff, videre utvikling av EUs bærekraftkriterier frem mot 2010 og utviklingen i andre lands politikk på området. Det tas sikte på å innføre bærekraftskriterier sammen med omsetningspåbudet for 2010.</article><article class="legalP" id="kapittel-1-foreslåttparagraf-1-ledd-13">De ansvarlige etter første ledd skal gjennomføre drivstoffkontroll etter gjeldende CEN-standarder eller på en tilsvarende måte. Kontroll av drivstoffkvalitetene skal utføres i henhold til krav og analysemetoder gitt i tabellene 1 og 2 i vedlegg IV til dette kapitlet.</article><article class="legalP" id="kapittel-1-foreslåttparagraf-1-ledd-14">De ansvarlige etter første ledd skal innen 1. april hvert år rapportere resultatene av forrige års drivstoffkontroll. De som omsetter drivstoff til veitrafikk skal innen 1. april hvert år rapportere forrige års omsatte volum drivstoff og biodrivstoff til veitrafikk til Statens forurensningstilsyn. Det skal også gis opplysninger om hva slags råstoff som er benyttet til produksjon av biodrivstoffet og opprinnelsesland for råstoffet. Det er bare omsatt biodrivstoff som det er gitt slike opplysninger om som vil bli regnet med i oppfyllelsen av omsetningskravet for biodrivstoff. Opplysningene skal kunne dokumenteres så langt dette er praktisk mulig. Rapportering kan skje fra den enkelte omsetter eller fra alle omsettere samlet. Ved felles rapportering skal opplysninger fra den enkelte omsetter fremkomme.</article></article> <article class="defaultP" margin-top="true">Vedlegg IV til kapittel 3 skal lyde:</article><span class="futuretitle" id="kapittel-1-foreslåttittel-1">Vedlegg IV. Krav til bensin og autodiesel</span><span class="futuretitle" id="kapittel-1-foreslåttittel-2">Tabell 1</span> <article class="defaultP" margin-top="true">Krav til bensin <table><thead><tr><th data-text-align="left" data-vertical-align="top"><i>Parameter</i><sup class="footnotereference" data-footnotereferencevalue="1" data-unique-footnote-counter="1">1</sup></th><th data-text-align="center" data-vertical-align="top"><i>Enhet</i></th><th colspan="2" data-text-align="center" data-vertical-align="top"><i>Grenseverdier</i><sup class="footnotereference" data-footnotereferencevalue="2" data-unique-footnote-counter="2">2</sup></th></tr><tr><th data-text-align="left" data-vertical-align="top"><br /></th><th data-text-align="center" data-vertical-align="top"><br /></th><th data-text-align="center" data-vertical-align="top"><i>Kriterium</i></th><th data-text-align="center" data-vertical-align="top"><br /></th></tr></thead><tbody><tr><td data-text-align="left" data-vertical-align="top">Research-oktantall (RON)</td><td data-text-align="center" data-vertical-align="top">–</td><td data-text-align="center" data-vertical-align="top">Min.</td><td data-text-align="center" data-vertical-align="top">95<sup class="footnotereference" data-footnotereferencevalue="3" data-unique-footnote-counter="3">3</sup></td></tr><tr><td data-text-align="left" data-vertical-align="top">Motor-oktantall (MON)</td><td data-text-align="center" data-vertical-align="top">–</td><td data-text-align="center" data-vertical-align="top">Min.</td><td data-text-align="center" data-vertical-align="top">85<sup class="footnotereference" data-footnotereferencevalue="5" data-unique-footnote-counter="5">5</sup></td></tr><tr><td data-text-align="left" data-vertical-align="top">RVP – sommer<sup class="footnotereference" data-footnotereferencevalue="4" data-unique-footnote-counter="4">4</sup></td><td data-text-align="center" data-vertical-align="top">kPa</td><td data-text-align="center" data-vertical-align="top">Maks.</td><td data-text-align="center" data-vertical-align="top">70,0</td></tr><tr><td data-text-align="left" data-vertical-align="top">Destillasjon:</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">– fordampet ved 100 °C</td><td data-text-align="center" data-vertical-align="top">% v/v</td><td data-text-align="center" data-vertical-align="top">Min.</td><td data-text-align="center" data-vertical-align="top">46,0</td></tr><tr><td data-text-align="left" data-vertical-align="top">– fordampet ved 150 ° C</td><td data-text-align="center" data-vertical-align="top">% v/v</td><td data-text-align="center" data-vertical-align="top">Min.</td><td data-text-align="center" data-vertical-align="top">75,0</td></tr><tr><td data-text-align="left" data-vertical-align="top">Hydrokarboner:</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">– olefiner</td><td data-text-align="center" data-vertical-align="top">% v/v</td><td data-text-align="center" data-vertical-align="top">Maks.</td><td data-text-align="center" data-vertical-align="top">18,0<sup class="footnotereference" data-footnotereferencevalue="5" data-unique-footnote-counter="5">5</sup></td></tr><tr><td data-text-align="left" data-vertical-align="top">– aromater</td><td data-text-align="center" data-vertical-align="top">% v/v</td><td data-text-align="center" data-vertical-align="top">Maks.</td><td data-text-align="center" data-vertical-align="top">35,0</td></tr><tr><td data-text-align="left" data-vertical-align="top">– benzen</td><td data-text-align="center" data-vertical-align="top">% v/v</td><td data-text-align="center" data-vertical-align="top">Maks.</td><td data-text-align="center" data-vertical-align="top">1,0</td></tr><tr><td data-text-align="left" data-vertical-align="top">Oksygeninnhold</td><td data-text-align="center" data-vertical-align="top">% m/m</td><td data-text-align="center" data-vertical-align="top">Maks.</td><td data-text-align="center" data-vertical-align="top">2,7</td></tr><tr><td data-text-align="left" data-vertical-align="top">Oksygenater:</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">– metanol, passende stabilisator skal tilsettes</td><td data-text-align="center" data-vertical-align="top">% v/v</td><td data-text-align="center" data-vertical-align="top">Maks.</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">– etanol, stabilisatorer kan være tilsatt</td><td data-text-align="center" data-vertical-align="top">% v/v</td><td data-text-align="center" data-vertical-align="top">Maks.</td><td data-text-align="center" data-vertical-align="top">5</td></tr><tr><td data-text-align="left" data-vertical-align="top">– isopropylalkohol</td><td data-text-align="center" data-vertical-align="top">% v/v</td><td data-text-align="center" data-vertical-align="top">Maks.</td><td data-text-align="center" data-vertical-align="top">10</td></tr><tr><td data-text-align="left" data-vertical-align="top">– tertbutylalkohol</td><td data-text-align="center" data-vertical-align="top">% v/v</td><td data-text-align="center" data-vertical-align="top">Maks.</td><td data-text-align="center" data-vertical-align="top">7</td></tr><tr><td data-text-align="left" data-vertical-align="top">– isobutylalkohol</td><td data-text-align="center" data-vertical-align="top">% v/v</td><td data-text-align="center" data-vertical-align="top">Maks.</td><td data-text-align="center" data-vertical-align="top">10</td></tr><tr><td data-text-align="left" data-vertical-align="top">– etere, som inneholder 5 karbonatomer pr. molekyl eller flere</td><td data-text-align="center" data-vertical-align="top">% v/v</td><td data-text-align="center" data-vertical-align="top">Maks.</td><td data-text-align="center" data-vertical-align="top">15</td></tr><tr><td data-text-align="left" data-vertical-align="top">– andre oksygenater<sup class="footnotereference" data-footnotereferencevalue="6" data-unique-footnote-counter="6">6</sup></td><td data-text-align="center" data-vertical-align="top">% v/v</td><td data-text-align="center" data-vertical-align="top">Maks.</td><td data-text-align="center" data-vertical-align="top">10</td></tr><tr><td data-text-align="left" data-vertical-align="top">Svovelinnhold</td><td data-text-align="center" data-vertical-align="top">mg/kg</td><td data-text-align="center" data-vertical-align="top">Maks.</td><td data-text-align="center" data-vertical-align="top">10</td></tr><tr><td data-text-align="left" data-vertical-align="top">Blyinnhold</td><td data-text-align="center" data-vertical-align="top">g/l</td><td data-text-align="center" data-vertical-align="top">Maks.</td><td data-text-align="center" data-vertical-align="top">0,005</td></tr></tbody></table></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Testmetodene er i overensstemmelse med de som er angitt i NS-EN 228:2004. Det kan anvendes en annen analysemetode dersom nøyaktighets- og presisjonsnivået er tilsvarende som ved den analysemetoden som erstattes.</article><article class="footnote" data-name="2" data-unique-footnote-counter="2"><span class="footnoteLabel">2</span> De anførte verdier er «virkelige verdier». Ved fastsettelse av grenseverdiene har vilkårene i ISO 4259 «Petroleumsprodukter – bestemmelser og anvendelse av presisjonsdata i forhold til testmetoder» blitt lagt til grunn, og ved fastsettelse av en minimumsverdi har en minste forskjell på 2R over null (R = reproduserbarhet) vært anvendt. Resultatene av de enkelte målingene skal tolkes på basis av kriteriene beskrevet i ISO 4259 (publisert i 1995).</article><article class="footnote" data-name="3" data-unique-footnote-counter="3"><span class="footnoteLabel">3</span> Dette utelukker ikke at bensin med lavere oktantall kan markedsføres. Research-oktantallet og motor-oktantallet skal i det minste være henholdsvis 91 og 81.</article><article class="footnote" data-name="4" data-unique-footnote-counter="4"><span class="footnoteLabel">4</span> Sommerperioden skal begynne senest 1. juni og slutte tidligst 31. august.</article><article class="footnote" data-name="5" data-unique-footnote-counter="5"><span class="footnoteLabel">5</span> Med unntak for blyfri normalbensin (MON min. 81/RON min. 91), hvor maksimalt olefininnhold skal være 21,0&#xa0;% v/v.</article><article class="footnote" data-name="6" data-unique-footnote-counter="6"><span class="footnoteLabel">6</span> Andre enverdige alkoholer og etere med destillasjonssluttpunkt som ikke er høyere enn det destillasjonssluttpunktet som er fastsatt i NS-EN 228:2004.</article></footer><span class="futuretitle" id="kapittel-1-foreslåttittel-3">Tabell 2</span> <article class="defaultP" margin-top="true">Krav til autodiesel <table><thead><tr><th data-text-align="left" data-vertical-align="top"><i>Parameter</i><sup class="footnotereference" data-footnotereferencevalue="1" data-unique-footnote-counter="1">1</sup></th><th data-text-align="center" data-vertical-align="top"><i>Enhet</i></th><th colspan="2" data-text-align="center" data-vertical-align="top"><i>Grenseverdier</i><sup class="footnotereference" data-footnotereferencevalue="2" data-unique-footnote-counter="2">2</sup></th></tr><tr><th data-text-align="left" data-vertical-align="top"><br /></th><th data-text-align="center" data-vertical-align="top"><br /></th><th data-text-align="center" data-vertical-align="top"><i>Kriterium</i></th><th data-text-align="center" data-vertical-align="top" /></tr></thead><tbody><tr><td data-text-align="left" data-vertical-align="top">Cetantall</td><td data-text-align="center" data-vertical-align="top">–</td><td data-text-align="center" data-vertical-align="top">Min.</td><td data-text-align="center" data-vertical-align="top">51,0</td></tr><tr><td data-text-align="left" data-vertical-align="top">Densitet ved 15 °C</td><td data-text-align="center" data-vertical-align="top">kg/m<sup>3</sup></td><td data-text-align="center" data-vertical-align="top">Maks.</td><td data-text-align="center" data-vertical-align="top">845</td></tr><tr><td data-text-align="left" data-vertical-align="top">Destillasjon:</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">– 95% kokepunkt</td><td data-text-align="center" data-vertical-align="top">°C</td><td data-text-align="center" data-vertical-align="top">Maks.</td><td data-text-align="center" data-vertical-align="top">360</td></tr><tr><td data-text-align="left" data-vertical-align="top">Polysykliske aromatiske hydrokarboner (PAH)</td><td data-text-align="center" data-vertical-align="top">% m/m</td><td data-text-align="center" data-vertical-align="top">Maks.</td><td data-text-align="center" data-vertical-align="top">11</td></tr><tr><td data-text-align="left" data-vertical-align="top">Svovelinnhold</td><td data-text-align="center" data-vertical-align="top">mg/kg</td><td data-text-align="center" data-vertical-align="top">Maks.</td><td data-text-align="center" data-vertical-align="top">10</td></tr></tbody></table></article><footer class="footnotes"><article class="footnote" data-name="1" data-unique-footnote-counter="7"><span class="footnoteLabel">1</span> Testmetodene er i overensstemmelse med de som er angitt i NS-EN 590:2004. Det kan anvendes en annen analysemetode dersom nøyaktighets- og presisjonsnivået er tilsvarende som ved den analysemetoden som erstattes.</article><article class="footnote" data-name="2" data-unique-footnote-counter="8"><span class="footnoteLabel">2</span> De anførte verdier er «virkelige verdier». Ved fastsettelse av grenseverdiene har vilkårene i ISO 4259 «Petroleumsprodukter – bestemmelser og anvendelse av presisjonsdata i forhold til testmetoder» blitt lagt til grunn, og ved fastsettelse av en minimumsverdi har en minste forskjell på 2R over null (R = reproduserbarhet) vært anvendt. Resultatene av de enkelte målingene skal tolkes på basis av kriteriene beskrevet i ISO 4259 (publisert i 1995).</article></footer></section><section class="section" data-name="kapII" id="kapittel-2" data-lovdata-URL="LTI/forskrift/2009-03-24-351/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>