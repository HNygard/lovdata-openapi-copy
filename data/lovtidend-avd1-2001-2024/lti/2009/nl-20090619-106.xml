<!DOCTYPE html><html lang="no"><head><title>Lov om endringer i industrikonsesjonsloven, vassdragsreguleringsloven og i vannressursloven (utleie av vannkraftproduksjon mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2009-06-19-106</dd><dt class="dokid">DokumentID</dt><dd class="dokid">LTI/lov/2009-06-19-106</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 7 s 1259</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1917-12-14-16</li><li>lov/1917-12-14-17</li><li>lov/2000-11-24-82</li></ul></dd><dt class="dateOfPublication">Kunngjort</dt><dd class="dateOfPublication">2009-06-19 16:45</dd><dt class="journalNumber">Journalnummer</dt><dd class="journalNumber">2009-0540</dd><dt class="titleShort">Korttittel</dt><dd class="titleShort">Endringslov til industrikonsesjonsloven mv.</dd><dt class="title">Tittel</dt><dd class="title">Lov om endringer i industrikonsesjonsloven, vassdragsreguleringsloven og i vannressursloven (utleie av vannkraftproduksjon mv.)</dd><dt class="miscInformation">Annet om dokumentet</dt><dd class="miscInformation">Ot.prp.nr.66 (2008–2009), Innst.O.nr.105 (2008–2009) og Besl.O.nr.108 (2008–2009). Odels- og lagtingsvedtak hhv. 9. og 16. juni 2009. Fremmet av Olje- og energidepartementet.</dd><dt class="refid">RefID</dt><dd class="refid">lov/2009-06-19-106</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i industrikonsesjonsloven, vassdragsreguleringsloven og i vannressursloven (utleie av vannkraftproduksjon mv.)<ul class="tocSubUl"><li>I<ul class="tocSubUl"><li>§ 5.</li></ul></li><li>II<ul class="tocSubUl"><li>§ 25.</li></ul></li><li>III<ul class="tocSubUl"><li>§ 60a. (Overtredelsesgebyr)</li></ul></li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2009-06-19-106" id="dokument"><h1>Lov om endringer i industrikonsesjonsloven, vassdragsreguleringsloven og i vannressursloven (utleie av vannkraftproduksjon mv.)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 14. desember 1917 nr. 16 om erverv av vannfall, bergverk og annen fast eiendom m.v.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 14. desember 1917 nr. 17 om vasdragsreguleringer.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 24. november 2000 nr. 82 om vassdrag og grunnvann (vannressursloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2009-06-19-106/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 14. desember 1917 nr. 16 om erverv av vannfall, bergverk og annen fast eiendom m.v. gjøres følgende endringer:</article> <article class="defaultP" margin-top="true">§ 4 tredje ledd første punktum skal lyde:</article><article class="legalP" id="kapittel-1-ledd-2">Departementet kan gi samtykke til at eksisterende bruksretter, tidsbegrensede langsiktige disposisjonsretter og leieforhold som nevnt i første ledd overdras til foretak mv. som nevnt i § 2 første ledd i forbindelse med omorganisering eller liknende.</article> <article class="defaultP" margin-top="true">§ 4 tredje ledd nytt annet punktum skal lyde:</article><article class="legalP" id="kapittel-1-ledd-3">Departementet kan gi samtykke til at foretak mv. som oppfyller vilkårene i § 2 første ledd, kan erverve tidsubegrenset medeierskap til vannkraftproduksjon.</article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-1"><span class="futureLegalArticleHeader">§ 5.</span><article class="legalP" id="kapittel-1-foreslåttparagraf-1-ledd-1">Eier av utbygde konsesjonspliktige vannfallsrettigheter kan inngå avtale med driftsoperatør om drift og vedlikehold av kraftverk og tilhørende anlegg for en periode inntil 15 år.</article><article class="legalP" id="kapittel-1-foreslåttparagraf-1-ledd-2">Eier av utbygde konsesjonspliktige vannfallsrettigheter kan inngå avtale om utleie av kraftverk og tilhørende anlegg til en leietaker for en periode inntil 15 år. Fremleie er ikke tillatt.</article><article class="legalP" id="kapittel-1-foreslåttparagraf-1-ledd-3">Avtaler etter første og annet ledd må godkjennes av departementet. Eier av utbygde konsesjonspliktige vannfallsrettigheter er ansvarlig for all bortsetting i henhold til konsesjoner meddelt etter denne lov, lov 14. desember 1917 nr. 17 om vasdragsreguleringer (vassdragsreguleringsloven), lov 24. november 2000 nr. 82 om vassdrag og grunnvann (vannressursloven) eller tidligere vassdragslovgivning.</article><article class="legalP" id="kapittel-1-foreslåttparagraf-1-ledd-4">Kongen gir nærmere forskrifter om vilkårene for å inngå avtaler etter første og annet ledd, herunder om krav til eiers organisasjon og kompetanse, krav om kompetanse og stedlig representasjon for driftsoperatører og leietakere og om ikrafttredelse.</article></article></section><section class="section" data-name="kapII" id="kapittel-2" data-lovdata-URL="LTI/lov/2009-06-19-106/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 14. desember 1917 nr. 17 om vasdragsreguleringer gjøres følgende endringer:</article> <article class="defaultP" margin-top="true">§ 12 post 17 skal lyde:</article><article class="legalP" id="kapittel-2-ledd-2">Det er adgang til i konsesjonen å oppstille ytterligere betingelser, herunder pålegg om opprettelse av næringsfond, for den enkelte kommune, når dette i det enkelte tilfelle finnes påkrevd av allmenne hensyn eller til ivaretakelse av private interesser som blir skadelidende. Fondet forfaller til betaling når konsesjonen gis. For næringsfondet gjelder for øvrig bestemmelsene i § 11 post 2 annet ledd annet til siste punktum, post 3 og post 4 så langt de passer. Blir ytelser til slike fond fastsatt som årlige innbetalinger skal det årlige beløp justeres på samme måte som fastsatt for årlige erstatninger i § 16 post 5 sjuende ledd.</article> <article class="defaultP" margin-top="true">§ 25 skal lyde:</article><article class="futureLegalArticle" data-name="§25" id="kapittel-2-foreslåttparagraf-1"><span class="futureLegalArticleHeader">§ 25.</span><article class="legalP" id="kapittel-2-foreslåttparagraf-1-ledd-1">Departementet kan ilegge overtredelsesgebyr til den som forsettlig eller uaktsomt overtrer eller medvirker til overtredelse av bestemmelser gitt i eller i medhold av denne lov.</article><article class="legalP" id="kapittel-2-foreslåttparagraf-1-ledd-2">Betalingsfristen for ilagt gebyr er fire uker fra vedtakstidspunktet. Ilagt gebyr er tvangsgrunnlag for utlegg. Krav på gebyr innkreves av Statens innkrevingssentral. Innkrevingssentralen kan inndrive kravet ved trekk i lønn og andre lignende ytelser etter reglene i dekningsloven § 2-7. Innkrevingssentralen kan også inndrive kravet ved å stifte utleggspant for kravet dersom panteretten kan gis rettsvern ved registrering i et register eller ved underretning til tredjeperson, jf. panteloven kapittel 5, og utleggsforretningen kan holdes på Innkrevingssentralens kontor etter tvangsfullbyrdelsesloven § 7-9 første ledd.</article><article class="legalP" id="kapittel-2-foreslåttparagraf-1-ledd-3">Dersom en overtredelse som kan medføre overtredelsesgebyr etter første ledd er begått av noen som har handlet på vegne av et foretak, kan overtredelsesgebyr ilegges foretaket. Dette gjelder selv om overtredelsesgebyr ikke kan ilegges noen enkeltperson. Med foretak menes her selskap, enkeltpersonforetak, stiftelse, forening eller annen sammenslutning, bo eller offentlig virksomhet.</article><article class="legalP" id="kapittel-2-foreslåttparagraf-1-ledd-4">Ved avgjørelsen av om overtredelsesgebyr skal ilegges og ved utmåling av sanksjonen skal det særlig legges vekt på;<ul class="defaultList"><li data-li-identifier="a)" data-name="a)"><article class="listArticle" id="kapittel-2-foreslåttparagraf-1-ledd-4-punkt-1"><article class="legalP" id="kapittel-2-foreslåttparagraf-1-ledd-4-punkt-1-ledd-1">overtredelsens grovhet,</article></article></li><li data-li-identifier="b)" data-name="b)"><article class="listArticle" id="kapittel-2-foreslåttparagraf-1-ledd-4-punkt-2"><article class="legalP" id="kapittel-2-foreslåttparagraf-1-ledd-4-punkt-2-ledd-1">om overtreder ved retningslinjer, instruksjon, opplæring, kontroll eller andre tiltak kunne forebygget overtredelsen,</article></article></li><li data-li-identifier="c)" data-name="c)"><article class="listArticle" id="kapittel-2-foreslåttparagraf-1-ledd-4-punkt-3"><article class="legalP" id="kapittel-2-foreslåttparagraf-1-ledd-4-punkt-3-ledd-1">om overtredelsen er begått for å fremme overtreders interesser,</article></article></li><li data-li-identifier="d)" data-name="d)"><article class="listArticle" id="kapittel-2-foreslåttparagraf-1-ledd-4-punkt-4"><article class="legalP" id="kapittel-2-foreslåttparagraf-1-ledd-4-punkt-4-ledd-1">om overtreder har hatt eller kunne oppnådd noen fordel ved overtredelsen,</article></article></li><li data-li-identifier="e)" data-name="e)"><article class="listArticle" id="kapittel-2-foreslåttparagraf-1-ledd-4-punkt-5"><article class="legalP" id="kapittel-2-foreslåttparagraf-1-ledd-4-punkt-5-ledd-1">om det foreligger gjentakelse,</article></article></li><li data-li-identifier="f)" data-name="f)"><article class="listArticle" id="kapittel-2-foreslåttparagraf-1-ledd-4-punkt-6"><article class="legalP" id="kapittel-2-foreslåttparagraf-1-ledd-4-punkt-6-ledd-1">overtreders økonomiske evne.</article></article></li></ul></article></article></section><section class="section" data-name="kapIII" id="kapittel-3" data-lovdata-URL="LTI/lov/2009-06-19-106/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 24. november 2000 nr. 82 om vassdrag og grunnvann gjøres følgende endringer:</article> <article class="defaultP" margin-top="true">Ny § 60a skal lyde:</article><article class="futureLegalArticle" data-name="§60a" id="kapittel-3-foreslåttparagraf-1"><span class="futureLegalArticleHeader">§ 60a. <span class="legalArticleTitle">(Overtredelsesgebyr)</span></span><article class="legalP" id="kapittel-3-foreslåttparagraf-1-ledd-1">Vassdragsmyndighetene kan ilegge overtredelsesgebyr til den som forsettlig eller uaktsomt overtrer eller medvirker til overtredelse av bestemmelser gitt i eller i medhold av denne lov. Det samme gjelder slik overtredelse av vilkår fastsatt i eller i medhold av konsesjon etter tidligere lovgivning om vassdragene.</article><article class="legalP" id="kapittel-3-foreslåttparagraf-1-ledd-2">Betalingsfristen for ilagt gebyr er fire uker fra vedtakstidspunktet. Ilagt gebyr er tvangsgrunnlag for utlegg. Krav på gebyr innkreves av Statens innkrevingssentral. Innkrevingssentralen kan inndrive kravet ved trekk i lønn og andre lignende ytelser etter reglene i dekningsloven § 2-7. Innkrevingssentralen kan også inndrive kravet ved å stifte utleggspant for kravet dersom panteretten kan gis rettsvern ved registrering i et register eller ved underretning til tredjeperson, jf. panteloven kapittel 5, og utleggsforretningen kan holdes på Innkrevingssentralens kontor etter tvangsfullbyrdelsesloven § 7-9 første ledd.</article><article class="legalP" id="kapittel-3-foreslåttparagraf-1-ledd-3">Dersom en overtredelse som kan medføre overtredelsesgebyr etter første ledd er begått av noen som har handlet på vegne av et foretak, kan overtredelsesgebyr ilegges foretaket. Dette gjelder selv om overtredelsesgebyr ikke kan ilegges noen enkeltperson. Med foretak menes her selskap, enkeltpersonforetak, stiftelse, forening eller annen sammenslutning, bo eller offentlig virksomhet.</article><article class="legalP" id="kapittel-3-foreslåttparagraf-1-ledd-4">Ved avgjørelsen av om overtredelsesgebyr skal ilegges og ved utmåling av sanksjonen skal det særlig legges vekt på:<ul class="defaultList"><li data-li-identifier="a)" data-name="a)"><article class="listArticle" id="kapittel-3-foreslåttparagraf-1-ledd-4-punkt-1"><article class="legalP" id="kapittel-3-foreslåttparagraf-1-ledd-4-punkt-1-ledd-1">overtredelsens grovhet,</article></article></li><li data-li-identifier="b)" data-name="b)"><article class="listArticle" id="kapittel-3-foreslåttparagraf-1-ledd-4-punkt-2"><article class="legalP" id="kapittel-3-foreslåttparagraf-1-ledd-4-punkt-2-ledd-1">om overtreder ved retningslinjer, instruksjon, opplæring, kontroll eller andre tiltak kunne forebygget overtredelsen,</article></article></li><li data-li-identifier="c)" data-name="c)"><article class="listArticle" id="kapittel-3-foreslåttparagraf-1-ledd-4-punkt-3"><article class="legalP" id="kapittel-3-foreslåttparagraf-1-ledd-4-punkt-3-ledd-1">om overtredelsen er begått for å fremme overtreders interesser,</article></article></li><li data-li-identifier="d)" data-name="d)"><article class="listArticle" id="kapittel-3-foreslåttparagraf-1-ledd-4-punkt-4"><article class="legalP" id="kapittel-3-foreslåttparagraf-1-ledd-4-punkt-4-ledd-1">om overtreder har hatt eller kunne oppnådd noen fordel ved overtredelsen,</article></article></li><li data-li-identifier="e)" data-name="e)"><article class="listArticle" id="kapittel-3-foreslåttparagraf-1-ledd-4-punkt-5"><article class="legalP" id="kapittel-3-foreslåttparagraf-1-ledd-4-punkt-5-ledd-1">om det foreligger gjentakelse,</article></article></li><li data-li-identifier="f)" data-name="f)"><article class="listArticle" id="kapittel-3-foreslåttparagraf-1-ledd-4-punkt-6"><article class="legalP" id="kapittel-3-foreslåttparagraf-1-ledd-4-punkt-6-ledd-1">overtreders økonomiske evne.</article></article></li></ul></article></article></section><section class="section" data-name="kapIV" id="kapittel-4" data-lovdata-URL="LTI/lov/2009-06-19-106/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Loven trer i kraft fra det tidspunkt Kongen bestemmer.</article></section></main></body></html>