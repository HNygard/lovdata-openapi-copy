<!DOCTYPE html><html lang="no"><head><title>Forskrift om tilskudd til siidaandeler og tamreinlag</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-06-17-660</dd><dt class="dokid">DokumentID</dt><dd class="dokid">LTI/forskrift/2009-06-17-660</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 6 s 964</dd><dt class="dateInForce">I kraft fra</dt><dd class="dateInForce">2009-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-06-19-708</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2009-06-19 14:30</dd><dt class="lastupdated">Rettet</dt><dd class="lastupdated">2009-06-23 (§ 7 annet ledd)</dd><dt class="journalNumber">Journalnummer</dt><dd class="journalNumber">2009-0569</dd><dt class="titleShort">Korttittel</dt><dd class="titleShort">Forskrift om tilskudd til siidaandeler mv.</dd><dt class="title">Tittel</dt><dd class="title">Forskrift om tilskudd til siidaandeler og tamreinlag</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 17. juni 2009 med hjemmel i Stortingets årlige vedtak om reindriftsavtalen.</dd><dt class="refid">RefID</dt><dd class="refid">forskrift/2009-06-17-660</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til siidaandeler og tamreinlag<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Generelle vilkår for tilskudd</li><li>§ 4. Driftstilskudd</li><li>§ 5. Produksjonspremie</li><li>§ 6. Kalveslaktetilskudd</li><li>§ 7. Tidligslaktetilskudd</li><li>§ 8. Særskilt tilskudd til siidaandeler i Vest-Finnmark reinbeiteområde</li><li>§ 9. Ektefelle-/samboertillegg</li><li>§ 10. Krav til søknad</li><li>§ 11. Saksbehandling</li><li>§ 12. Kontroll og avkortning/bortfall av tilskudd</li><li>§ 13. Klageadgang</li><li>§ 14. Dispensasjon</li><li>§ 15. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2009-06-17-660" id="dokument"><h1>Forskrift om tilskudd til siidaandeler og tamreinlag</h1><article class="legalArticle" data-lovdata-URL="LTI/forskrift/2009-06-17-660/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Tilskuddet skal bidra til å fremme en bærekraftig reindrift, kvalitet og produktivitet samt heve inntekten og virke utjevnende mellom enheter i næringen.</article></article><article class="legalArticle" data-lovdata-URL="LTI/forskrift/2009-06-17-660/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskriften menes med<ul class="defaultList"><li data-li-identifier="a." data-name="a."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Sør-Trøndelag/Hedmark reinbeiteområde også Trollheimen,</article></article></li><li data-li-identifier="b." data-name="b."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">reintall i vårflokk; reintall per 1. april inneværende driftsår. For siidaandel/tamreinlag hvor reindriftsforvaltningen har gjennomført og godkjent telling i inneværende driftsår, brukes korrigert reintall per 1. april.</article></article></li></ul></article></article><article class="legalArticle" data-lovdata-URL="LTI/forskrift/2009-06-17-660/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Generelle vilkår for tilskudd</span></h2><article class="legalP" id="paragraf-3-ledd-1">For at tilskudd skal kunne innvilges etter denne forskriften må<ul class="defaultList"><li data-li-identifier="a." data-name="a."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">siidaandelen/tamreinlaget utøve en reindrift som er i samsvar med de til enhver tid gjeldende lover og forskrifter for næringen, blant annet pålagte tellinger og bestemmelser knyttet til oppfølgingen av vedtak om høyeste reintall eller godkjente bruksregler.</article></article></li><li data-li-identifier="b." data-name="b."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">leder/ledere av siidaandelen/tamreinlaget ha en avgiftspliktig inntekt fra salg av kjøtt fra rein i eget merke på minimum kr 50&#xa0;000,- eksklusiv merverdiavgift i 2009.</article></article></li><li data-li-identifier="c." data-name="c."><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">leder/ledere av siidaandelen ikke motta alderspensjon etter folketrygdlovens regler per 31. mars inneværende driftsår (2010). For felles siidaandel<sup class="footnotereference" data-footnotereferencevalue="1" data-unique-footnote-counter="1">1</sup> og/eller siidaandel som er berettiget ektefelle-/samboertillegg etter § 9, gjelder dette yngste ektefelle/samboer.</article></article></li><li data-li-identifier="d." data-name="d."><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">siidaandelen ha under 600 rein eventuelt under fastsatt høyeste reintall, per 31. mars inneværende driftsår. Avgang av rein i siidaandelen som overstiger disse grensene ved siste pålagte telling i driftsåret, må dokumenteres og godkjennes av reindriftsagronomen.</article><article class="legalP" id="paragraf-3-ledd-1-punkt-4-ledd-2">Det kan gjøres unntak fra grensen på 600 rein dersom følgende krav er oppfylt: <ul class="defaultList"><li data-li-identifier="1." data-name="1."><article class="listArticle" id="paragraf-3-ledd-1-punkt-4-ledd-2-punkt-1"><article class="legalP" id="paragraf-3-ledd-1-punkt-4-ledd-2-punkt-1-ledd-1">det er fastsatt øvre reintall per distrikt og distriktet samlet holder seg innenfor dette reintallet, eller</article></article></li><li data-li-identifier="2." data-name="2."><article class="listArticle" id="paragraf-3-ledd-1-punkt-4-ledd-2-punkt-2"><article class="legalP" id="paragraf-3-ledd-1-punkt-4-ledd-2-punkt-2-ledd-1">det er i henhold til Reindriftssjefens retningslinjer inngått en bindende avtale mellom Reindriftsforvaltningen og samtlige siidaandelsinnehavere i distriktet om en reduksjonsplan for en tilpasning av reintallet innen en fastsatt tid, eller</article></article></li><li data-li-identifier="3." data-name="3."><article class="listArticle" id="paragraf-3-ledd-1-punkt-4-ledd-2-punkt-3"><article class="legalP" id="paragraf-3-ledd-1-punkt-4-ledd-2-punkt-3-ledd-1">det er utarbeidet og godkjent bruksregler i henhold til reindriftsloven kap. 7.</article></article></li></ul></article></article></li></ul></article><article class="legalP" id="paragraf-3-ledd-2">Det gjøres unntak fra grensen på 600 rein for siidaandeler i Vest-Finnmark reinbeiteområde for tilskudd etter denne forskrifts § 8.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. lov om reindrift § 13.</article></footer></article><article class="legalArticle" data-lovdata-URL="LTI/forskrift/2009-06-17-660/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Driftstilskudd</span></h2><article class="legalP" id="paragraf-4-ledd-1">Driftstilskudd utgjør kr 10&#xa0;000,- per siidaandel i samtlige reinbeiteområder.</article><article class="legalP" id="paragraf-4-ledd-2">I de siidaandelene hvor kvinner står som eneste leder og/eller leder av siidaandelen er under 30 år per 1. januar 2010, utgjør driftstilskuddet kr 25&#xa0;000,-.</article><article class="legalP" id="paragraf-4-ledd-3">Ved overdragelse av siidaandel til personer under 35 år gis det et ekstraordinært driftstilskudd til den som overtar siidaandelen på kr 60&#xa0;000,-. Tilskuddet gis hvert av de tre første årene etter overdragelsen. Etablerte siidaandeler med vilkår om tidsbegrensning i forbindelse med generasjonsovergang, samt fremtidige sideordnede rekrutteringsandeler, omfattes ikke av ordningen.</article></article><article class="legalArticle" data-lovdata-URL="LTI/forskrift/2009-06-17-660/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Produksjonspremie</span></h2><article class="legalP" id="paragraf-5-ledd-1">Siidaandelens produksjonspremie beregnes med 25&#xa0;% av avgiftspliktig salg av kjøtt og andre avgiftspliktige næringsinntekter fra rein tilhørende alle reineiere i siidaandelen. Ved salg av livdyr beregnes det produksjonspremie av denne inntekten bare i tilfeller hvor kjøperen er innvilget livdyrlån etter tidligere ordning over Reindriftens Utviklingsfond. Avgiftsfrie inntekter samt annet salg av livdyr inngår ikke som grunnlag for beregningen av produksjonspremien. Det utbetales ikke produksjonspremie for avgiftspliktig inntekt som overstiger kr 400&#xa0;000,- per siidaandel og kr 1&#xa0;000&#xa0;000,- per tamreinlag.</article><article class="legalP" id="paragraf-5-ledd-2">Produksjonspremien utbetales til leder av siidaandelen.</article><article class="legalP" id="paragraf-5-ledd-3">For tamreinlagene vil årsregnskapene danne grunnlaget for beregningen av produksjonspremien.</article><article class="legalP" id="paragraf-5-ledd-4">Reindriftssjefen kan dispensere fra inntektsgrensen i første ledd ved avvikling av en siidaandel der hele flokken slaktes.</article></article><article class="legalArticle" data-lovdata-URL="LTI/forskrift/2009-06-17-660/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kalveslaktetilskudd</span></h2><article class="legalP" id="paragraf-6-ledd-1">Kalveslaktetilskuddet utgjør kr 200,- per kalv som er slaktet og innrapportert til Reindriftssjefen i henhold til gjeldende regelverk.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" id="paragraf-6-ledd-2">Tilskuddet gis kun for kalver slaktet i perioden 15. august-31. desember.</article><article class="legalP" id="paragraf-6-ledd-3">Det gis også kalveslaktetilskudd for kalver som tapes som følge av radioaktivitetstiltak.<sup class="footnotereference" data-footnotereferencevalue="2" data-unique-footnote-counter="3">2</sup></article><article class="legalP" id="paragraf-6-ledd-4">Kalveslaktetilskuddet gjelder ikke for siidaandeler i Vest-Finnmark reinbeiteområde.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Jf. gjeldende forskrift om rapportering av slaktet rein.</article><article class="footnote" data-name="2" data-unique-footnote-counter="3"><span class="footnoteLabel">2</span> Jf. gjeldende forskrift om kompensasjon for tiltak vedrørende radioaktivitet i reinkjøtt.</article></footer></article><article class="legalArticle" data-lovdata-URL="LTI/forskrift/2009-06-17-660/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tidligslaktetilskudd</span></h2><article class="legalP" id="paragraf-7-ledd-1">Tidligslaktetilskudd kan innvilges til siidaandeler i samiske reinbeiteområder med unntak av Vest-Finnmark reinbeiteområde.</article><article class="legalP" id="paragraf-7-ledd-2">Det kan gis tidligslaktetilskudd i perioden mellom 15. august 2009-31. desember 2009. Slakteuttaket må gjennomføres på sommer- og/eller høstbeite.</article><article class="legalP" id="paragraf-7-ledd-3">For Troms og Finnmark er satsen kr 7,- per kg rein som tas ut for slakt på sommerbeitene til og med 10. oktober. Satsen er kr 4,- per kg fra og med 11. oktober.</article><article class="legalP" id="paragraf-7-ledd-4">For de øvrige områder er satsen kr 4,- per kg for hele perioden.</article><article class="legalP" id="paragraf-7-ledd-5">Tidligslaktetilskudd beregnes per kg slakt som er innrapportert til Reindriftssjefen i henhold til forskrift om rapportering av slaktet rein.</article></article><article class="legalArticle" data-lovdata-URL="LTI/forskrift/2009-06-17-660/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Særskilt tilskudd til siidaandeler i Vest-Finnmark reinbeiteområde</span></h2><article class="legalP" id="paragraf-8-ledd-1">For siidaandeler som oppfyller et produksjonskrav på 8 kg pr. rein i vårflokk pr. 31. mars 2009, skal det utbetales et tilskudd med en sats på kr 17,- pr. kg for slakt i perioden 15. august-10. oktober og 13 kr pr. kg for slakt i perioden 11. oktober-31. desember.</article><article class="legalP" id="paragraf-8-ledd-2">Tilskuddet beregnes pr. kg slakt som er innrapportert til Reindriftssjefen i henhold til forskrift om rapportering av slaktet rein.</article></article><article class="legalArticle" data-lovdata-URL="LTI/forskrift/2009-06-17-660/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ektefelle-/samboertillegg</span></h2><article class="legalP" id="paragraf-9-ledd-1">Der begge ektefeller/samboere utøver aktiv reindrift<sup class="footnotereference" data-footnotereferencevalue="1" data-unique-footnote-counter="1">1</sup> i samme siidaandel, skal det innvilges et ekstra driftstilskudd med en sats på kr 35&#xa0;000,-. Det er ikke et vilkår at begge ektefellene/samboerne har eget merke.</article><article class="legalP" id="paragraf-9-ledd-2">Tilskuddet faller bort dersom én av ektefellene/samboerne ved siste ligningsoppgjør hadde en brutto inntekt utenom reindriften på mer enn kr 175&#xa0;000,-. Godtgjørelse for verv i reindriftsnæringen regnes i denne sammenheng som inntekt fra reindriften.</article><footer class="footnotes"><article class="footnote" data-name="1" data-unique-footnote-counter="4"><span class="footnoteLabel">1</span> Jf. lov om reindrift § 13.</article></footer></article><article class="legalArticle" data-lovdata-URL="LTI/forskrift/2009-06-17-660/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Krav til søknad</span></h2><article class="legalP" id="paragraf-10-ledd-1">Søknad om tilskudd med vedlegg for alle ordningene skal innen 1. april sendes elektronisk eller på særskilt skjema<sup class="footnotereference" data-footnotereferencevalue="1" data-unique-footnote-counter="1">1</sup> til reindriftsagronomen i det reinbeiteområdet siidaandelen tilhører.</article><article class="legalP" id="paragraf-10-ledd-2">Som vedlegg til søknaden kreves kopi av innlevert tilleggsskjema til næringsoppgave fra reineiere som er registrert under leder av siidaandelen. For andre reineiere enn leder av siidaandelen er det tilstrekkelig å legge ved slaktebilag og/eller dokumentasjon på annen næringsinntekt. Leder av siidaandelen har ansvar for at all dokumentasjon under siidaandelen legges ved søknaden. Det kreves i tillegg dokumentasjon på slakteuttak i form av slaktebilag fra de som slakter rein og som foretar rapportering av slaktet rein<sup class="footnotereference" data-footnotereferencevalue="2" data-unique-footnote-counter="3">2</sup> som grunnlag for tilskudd etter § 6 og § 7.</article><article class="legalP" id="paragraf-10-ledd-3">Ved søknad om ektefelle-/samboertillegg etter § 9 skal nødvendige opplysninger om inntektsforhold vedlegges.</article><footer class="footnotes"><article class="footnote" data-name="1" data-unique-footnote-counter="5"><span class="footnoteLabel">1</span> Jf. gjeldende forskrift om melding om reindrift.</article><article class="footnote" data-name="2" data-unique-footnote-counter="6"><span class="footnoteLabel">2</span> Jf. gjeldende forskrift om rapportering av slaktet rein.</article></footer></article><article class="legalArticle" data-lovdata-URL="LTI/forskrift/2009-06-17-660/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Saksbehandling</span></h2><article class="legalP" id="paragraf-11-ledd-1">Reindriftsagronomen avgjør søknaden og anviser tilskuddet til utbetaling. Tilskuddet utbetales av Reindriftssjefen til leder av siidaandelen.</article><article class="legalP" id="paragraf-11-ledd-2">For ledere som har registret felles siidaandel<sup class="footnotereference" data-footnotereferencevalue="1" data-unique-footnote-counter="1">1</sup> og/eller siidaandel som er berettiget til ektefelle-/samboertillegg etter § 9, kan det samlede beløpet deles likt mellom ektefellene/samboerne og utbetales hver enkelt.</article><footer class="footnotes"><article class="footnote" data-name="1" data-unique-footnote-counter="7"><span class="footnoteLabel">1</span> Jf. lov om reindrift § 13.</article></footer></article><article class="legalArticle" data-lovdata-URL="LTI/forskrift/2009-06-17-660/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Kontroll og avkortning/bortfall av tilskudd</span></h2><article class="legalP" id="paragraf-12-ledd-1">Reindriftsagronomen kan avkorte eller nekte tilskudd dersom søkeren<ul class="defaultList"><li data-li-identifier="a." data-name="a."><article class="listArticle" id="paragraf-12-ledd-1-punkt-1"><article class="legalP" id="paragraf-12-ledd-1-punkt-1-ledd-1">har gitt feil opplysninger i tilskuddssøknaden og/eller melding om reindrift<sup class="footnotereference" data-footnotereferencevalue="1" data-unique-footnote-counter="1">1</sup> for inneværende og/eller foregående driftsår.</article></article></li><li data-li-identifier="b." data-name="b."><article class="listArticle" id="paragraf-12-ledd-1-punkt-2"><article class="legalP" id="paragraf-12-ledd-1-punkt-2-ledd-1">for øvrig ikke har fulgt gjeldende lover og forskrifter for næringen, herunder brudd på beitetidsbestemmelser, og manglende tilrettelegging for pålagt telling.</article></article></li></ul></article><article class="legalP" id="paragraf-12-ledd-2">Reindriftsagronomen skal kreve hele eller deler av tilskuddet tilbakebetalt dersom vesentlige forutsetninger for tilskuddet, herunder avvikende reintallsopplysninger, viser seg ikke å være oppfylt. Tilbakebetalingskrav med utspring i ordninger over reindriftsavtalen kan motregnes av reindriftsagronomen mot innvilgede tilskudd.</article><footer class="footnotes"><article class="footnote" data-name="1" data-unique-footnote-counter="8"><span class="footnoteLabel">1</span> Jf. gjeldende forskrift om melding om reindrift.</article></footer></article><article class="legalArticle" data-lovdata-URL="LTI/forskrift/2009-06-17-660/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Klageadgang</span></h2><article class="legalP" id="paragraf-13-ledd-1">Reindriftsagronomens vedtak etter denne forskriften kan påklages til Reindriftssjefen etter forvaltningslovens regler.</article></article><article class="legalArticle" data-lovdata-URL="LTI/forskrift/2009-06-17-660/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Dispensasjon</span></h2><article class="legalP" id="paragraf-14-ledd-1">Reindriftssjefen kan, etter søknad, dispensere fra reglene i denne forskriften når det foreligger ekstraordinære forhold som kan vanskeliggjøre videre drift og som ligger utenfor leder av siidaandelens kontroll.</article></article><article class="legalArticle" data-lovdata-URL="LTI/forskrift/2009-06-17-660/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttredelse</span></h2><article class="legalP" id="paragraf-15-ledd-1">Denne forskriften trer i kraft 1. juli 2009. Samtidig oppheves forskrift 19. juni 2008 nr. 708 om tilskudd til siidaandeler og tamreinlag.</article></article></main></body></html>