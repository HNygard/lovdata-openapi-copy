<!DOCTYPE html><html lang="no"><head><title>Forskrift om endring i forskrift om gebyr til Post- og teletilsynet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-11-20-1391</dd><dt class="dokid">DokumentID</dt><dd class="dokid">LTI/forskrift/2009-11-20-1391</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 12 s 1951</dd><dt class="dateInForce">I kraft fra</dt><dd class="dateInForce">2010-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-02-21-168</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-07-04-83/§1-4</li><li>lov/2003-07-04-83/§11-6</li><li>lov/2003-07-04-83/§12-1</li><li>lov/2003-07-04-83/§12-2</li><li>forskrift/2003-07-04-881</li></ul></dd><dt class="dateOfPublication">Kunngjort</dt><dd class="dateOfPublication">2009-11-24 14:40</dd><dt class="journalNumber">Journalnummer</dt><dd class="journalNumber">2009-1059</dd><dt class="titleShort">Korttittel</dt><dd class="titleShort">Endr. i forskrift om gebyr til PT</dd><dt class="title">Tittel</dt><dd class="title">Forskrift om endring i forskrift om gebyr til Post- og teletilsynet</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Samferdselsdepartementet 20. november 2009 med heimel i lov 4. juli 2003 nr. 83 om elektronisk kommunikasjon (ekomloven) § 1-4, § 11-6, § 12-1 og § 12-2, jf. funksjonsfordelingsvedtak 4. juli 2003 nr. 881. <br /><strong>EØS-tilvisingar:</strong> EØS-avtalen vedlegg XI nr. 5ck (direktiv 2002/20/EF).</dd><dt class="refid">RefID</dt><dd class="refid">forskrift/2009-11-20-1391</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om gebyr til Post- og teletilsynet<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2009-11-20-1391" id="dokument"><h1>Forskrift om endring i forskrift om gebyr til Post- og teletilsynet</h1><section class="section" data-name="kapI" id="kapittel-1" data-lovdata-URL="LTI/forskrift/2009-11-20-1391/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. februar 2005 nr. 168 om gebyr til Post- og teletilsynet blir det gjort følgjande endringar:</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-2">Det samla beløpet som Post- og teletilsynet kan krevje inn som gebyr går fram av det årlege statsbudsjettet.</article><article class="legalP" id="kapittel-1-ledd-3">Av det samla beløpet skal:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">49&#xa0;% krevjast frå tilbydar av elektronisk kommunikasjonsnett, elektronisk kommunikasjonsteneste og tilhøyrande fasilitetar, sertifikatutstedar som er registreringspliktig etter lov 15. juni 2001 nr. 81 om elektronisk signatur § 18, eller som kjem inn under frivillige sertifiseringsordningar eller sjølvdeklarasjonsordningar, jf. § 16a, innehavar av løyve til bruk av nummer, namn og adresseressursar og verksemd som delar ut domenenamn under norske landtoppdomene.</article></article></li><li data-li-identifier="2." data-name="2."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">41&#xa0;% krevjast frå innehavar av frekvensløyve, og</article></article></li><li data-li-identifier="3." data-name="3."><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">8&#xa0;% krevjast frå registrert importør, produsent og radioforhandlar, frå autorisert installatør og frå innehavar av løyve for aeromobilt utstyr og nødpeilesendar og anna radioutstyr og som gebyr for nasjonal godkjenning for radio- og terminalutstyr, og</article></article></li><li data-li-identifier="4." data-name="4."><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1">2&#xa0;% krevjast frå postoperatør.</article></article></li></ul></article> <article class="defaultP" margin-top="true">§ 3 første ledd skal lyde:</article><article class="legalP" id="kapittel-1-ledd-4">Årleg gebyr for løyve til bruk av nummerressursar i nummerplan for telefon m.m. (E.164) er:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">for løyve til bruk av 8- og 12-sifra nummer kr 10&#xa0;000, eller der dette gir høgare gebyr: <ul class="defaultList"><li data-li-identifier="a." data-name="a."><article class="listArticle" id="kapittel-1-ledd-4-punkt-1-ledd-1-punkt-1"><article class="legalP" id="kapittel-1-ledd-4-punkt-1-ledd-1-punkt-1-ledd-1">for 8-sifra nummer i 8xx-serien kr 0,20 for kvart nummer,</article></article></li><li data-li-identifier="b." data-name="b."><article class="listArticle" id="kapittel-1-ledd-4-punkt-1-ledd-1-punkt-2"><article class="legalP" id="kapittel-1-ledd-4-punkt-1-ledd-1-punkt-2-ledd-1">for nummer i seriane 2, 3, 5, 6, 7 kr 0,05 for kvart nummer,</article></article></li><li data-li-identifier="c." data-name="c."><article class="listArticle" id="kapittel-1-ledd-4-punkt-1-ledd-1-punkt-3"><article class="legalP" id="kapittel-1-ledd-4-punkt-1-ledd-1-punkt-3-ledd-1">for 8-sifra nummer i seriane 4 og 9 kr 0,15 for kvart nummer,</article></article></li></ul></article></article></li><li data-li-identifier="2." data-name="2."><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">for 4-sifra nummer i serien 18xx kr 4&#xa0;000 for kvart nummer,</article></article></li><li data-li-identifier="3." data-name="3."><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">for 5-sifra nummer kr 3&#xa0;300 for kvart nummer,</article></article></li><li data-li-identifier="4." data-name="4."><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">for 6-sifra EØS-harmoniserte nummer kr 3&#xa0;300 for kvart nummer,</article></article></li><li data-li-identifier="5." data-name="5."><article class="listArticle" id="kapittel-1-ledd-4-punkt-5"><article class="legalP" id="kapittel-1-ledd-4-punkt-5-ledd-1">for kvart prefiks for val av tilbydar av elektronisk kommunikasjonsnett som brukast til offentleg tilgjengeleg elektronisk kommunikasjonsteneste kr 4&#xa0;000.</article></article></li></ul></article> <article class="defaultP" margin-top="true">§ 8 tredje ledd skal lyde:</article><article class="legalP" id="kapittel-1-ledd-5">Beløpet etter andre leddet skal fordelast på denne måten:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">40&#xa0;% mellom dei med frekvensløyve for Profesjonell Mobil Radio og sendarløyve for lågeffektssystem. Lågeffektssystem er radiosendarar med maksimalt utstrålt effekt mindre enn eller lik 500 mW.</article></article></li><li data-li-identifier="2." data-name="2."><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">8&#xa0;% mellom dei med sendarløyve i frekvensband planlagt for kringkastingstenester.</article></article></li><li data-li-identifier="3." data-name="3."><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">10&#xa0;% mellom dei med andre sendarløyve enn dei som fell inn under nummer 1 og 2.</article></article></li><li data-li-identifier="4." data-name="4."><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1">42&#xa0;% mellom dei med spektrumsløyve.</article></article></li></ul></article> <article class="defaultP" margin-top="true">§ 9 første ledd skal lyde:</article><article class="legalP" id="kapittel-1-ledd-6">Innehavar av spektrumsløyve for Profesjonell Mobil Radio skal betale kr 100&#xa0;000 for kvart PMR-nett dei har som nyttar to-frekvenssystem og kr 50&#xa0;000 for kvart PMR-nett dei har som nyttar en-frekvenssystem. I tillegg må innehavaren betale kr 6&#xa0;250 for kvar 12,5 kHz kanal som vert disponert. Om det regionale løyvet dekkjer meir enn to regionar, skal innehavaren betale som for eit landsdekkjande spektrumsløyve.</article> <article class="defaultP" margin-top="true">§ 9 tredje ledd skal lyde:</article><article class="legalP" id="kapittel-1-ledd-7">Samla gebyr etter § 9 første og andre ledd skal trekkjast frå beløpet etter § 8 tredje ledd nummer 1. Beløpet som då kjem fram, skal fordelast mellom innehavarane av sendarløyve for Profesjonell Mobil Radio og sendarløyve for lågeffektssystem på denne måten: Basestasjonar og lågeffektsløyve vert tilordna ei vekt på 5. Mobile stasjonar vert tilordna ei vekt på 1. Ekstra en-frekvenskanal til eksisterande løyve vert tilordna ei vekt på 2. Gebyret for stasjonar og løyve for lågeffektssystem vert lik deira eiga vekt dividert på det samla talet på vekta stasjonar med sendarløyve og løyve for lågeffektsutstyr multiplisert med beløpet etter tredje leddet første punktum.</article> <article class="defaultP" margin-top="true">§ 10 tredje ledd skal lyde:</article><article class="legalP" id="kapittel-1-ledd-8">Samla gebyr etter første og andre ledd skal trekkjast frå beløpet etter § 8 tredje ledd nummer 2, og skal fordelast mellom dei som har sendarløyve i frekvensband planlagt for kringkastingstenester på denne måten: Gebyret for kvar sendar vert lik sendaren si vekt dividert på det samla talet vekta sendarar og deretter multiplisert med beløpet etter tredje ledd første punktum.</article> <article class="defaultP" margin-top="true">§ 11 sjette ledd skal lyde:</article><article class="legalP" id="kapittel-1-ledd-9">Samla gebyr etter andre ledd skal trekkjast frå beløpet etter § 8 tredje ledd nummer 4. Beløpet som då kjem fram, skal fordelast mellom dei som har sendarløyve, slik at gebyret for kvar sendar vert lik sendaren si vekt delt på det samla talet vekta sendarar og deretter multiplisert med beløpet etter sjette ledd første punktum.</article> <article class="defaultP" margin-top="true">§ 12 andre ledd skal lyde:</article><article class="legalP" id="kapittel-1-ledd-10">20&#xa0;% av beløpet etter § 8 tredje ledd nummer 4 skal fordelast mellom dei med spektrumsløyve med ein lik del for kvar samanhengande frekvensblokk dei disponerer. Dei skal òg betale gebyr etter tredje ledd.</article> <article class="defaultP" margin-top="true">§ 12 tredje ledd skal lyde:</article><article class="legalP" id="kapittel-1-ledd-11">Beløpet etter § 8 tredje ledd nummer 4, minus summen av dei faste gebyrkomponentane etter § 12 andre ledd, skal fordelast mellom dei med spektrumsløyve i forhold til den bandbreidda som spektrumsløyvet omfattar. Bandbreidda vert tilordna ei vekt lik 1/f, der f er senterfrekvensen i det frekvensbandet frekvensblokka ligg i. Bandbreidda vert òg tilordna ei vekt som i tabellen under. Frekvensband som ikkje er nemnde i tabellen, vert tilordna ei vekt lik 1. For regionale løyve vert denne vekta multiplisert med brøkdelen av befolkninga i Noreg som er busett i dekningsområdet for løyvet. Gebyret som vert rekna ut på grunnlag av disponert bandbreidd, er lik den vekta bandbreidda som spektrumsløvyet omfattar, delt på den samla vekta bandbreidda multiplisert med beløpet etter tredje ledd første punktum. <table><thead><tr><th data-text-align="left" data-vertical-align="top"><i>Frekvensband</i></th><th data-text-align="right" data-vertical-align="top"><i>Vekt</i></th></tr></thead><tbody><tr><td data-text-align="left" data-vertical-align="top">47-68 MHz</td><td data-text-align="right" data-vertical-align="top">0,1</td></tr><tr><td data-text-align="left" data-vertical-align="top">174-240 MHz</td><td data-text-align="right" data-vertical-align="top">7,0</td></tr><tr><td data-text-align="left" data-vertical-align="top">380-430 MHz</td><td data-text-align="right" data-vertical-align="top">3,0</td></tr><tr><td data-text-align="left" data-vertical-align="top">450-470 MHz</td><td data-text-align="right" data-vertical-align="top">5,0</td></tr><tr><td data-text-align="left" data-vertical-align="top">470-790 MHz</td><td data-text-align="right" data-vertical-align="top">3,0</td></tr><tr><td data-text-align="left" data-vertical-align="top">870-880/915-925 MHz</td><td data-text-align="right" data-vertical-align="top">4,0</td></tr><tr><td data-text-align="left" data-vertical-align="top">880-915/925-960 MHz</td><td data-text-align="right" data-vertical-align="top">9,0</td></tr><tr><td data-text-align="left" data-vertical-align="top">1785-1805 MHz</td><td data-text-align="right" data-vertical-align="top">7,0</td></tr><tr><td data-text-align="left" data-vertical-align="top">1710-1785/1805–1880 MHz</td><td data-text-align="right" data-vertical-align="top">17,0</td></tr><tr><td data-text-align="left" data-vertical-align="top">1900–1980/2110-2170 MHz</td><td data-text-align="right" data-vertical-align="top">20,0</td></tr></tbody></table></article> <article class="defaultP" margin-top="true">§ 16 skal lyde:</article><article class="legalP" id="kapittel-1-ledd-12">Gebyr for registrert leverandør av radio- og terminalutstyr er kr 7&#xa0;000.</article><article class="legalP" id="kapittel-1-ledd-13">Gebyr for registrert radioforhandlar er kr 1&#xa0;500.</article></section><section class="section" data-name="kapII" id="kapittel-2" data-lovdata-URL="LTI/forskrift/2009-11-20-1391/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringane tek til å gjelde frå 1. januar 2010.</article></section></main></body></html>