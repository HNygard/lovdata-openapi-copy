<!DOCTYPE html><html lang="no"><head><title>Forskrift om fredning av veganlegg i Statens vegvesens eie</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-04-16-443</dd><dt class="dokid">DokumentID</dt><dd class="dokid">LTI/forskrift/2009-04-16-443</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 4 s 654</dd><dt class="dateInForce">I kraft fra</dt><dd class="dateInForce">2009-04-16</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1978-06-09-50/§22a</li><li>lov/1978-06-09-50/§15</li><li>forskrift/1979-02-09-8785/§12</li></ul></dd><dt class="dateOfPublication">Kunngjort</dt><dd class="dateOfPublication">2009-04-24 14:30</dd><dt class="journalNumber">Journalnummer</dt><dd class="journalNumber">2009-0356</dd><dt class="titleShort">Korttittel</dt><dd class="titleShort">Forskrift om fredning av veganlegg</dd><dt class="title">Tittel</dt><dd class="title">Forskrift om fredning av veganlegg i Statens vegvesens eie</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Riksantikvaren 16. april 2009 med hjemmel i lov 9. juni 1978 nr. 50 om kulturminner § 22a, jf. § 15 og forskrift 9. februar 1979 nr. 8785 om faglig ansvarsfordeling mv. etter kulturminneloven § 12 nr. 1.</dd><dt class="refid">RefID</dt><dd class="refid">forskrift/2009-04-16-443</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fredning av veganlegg i Statens vegvesens eie<ul class="tocSubUl"><li>I. Omfang</li><li>II. Formålet med fredningen</li><li>III. Fredningsbestemmelser</li><li>IV. Dispensasjon</li><li>V. Forvaltningsplan</li><li>VI. Myndighet</li><li>VII. Ikrafttredelse</li><li>VIII. Brudd på bestemmelsene</li></ul></li></ul></dd></dl></header><main class="documentBody" data-lovdata-URL="LTI/forskrift/2009-04-16-443" id="dokument"><h1>Forskrift om fredning av veganlegg i Statens vegvesens eie</h1><section class="section" data-name="kapI" id="kapittel-1" data-lovdata-URL="LTI/forskrift/2009-04-16-443/KAPITTEL_1"><h2>I. Omfang</h2><article class="legalP" id="kapittel-1-ledd-1">Følgende veganlegg omfattes av fredningen: <table><thead><tr><th data-text-align="left" data-vertical-align="middle"><i>Kommune</i></th><th data-text-align="center" data-vertical-align="middle"><i>Nr.</i></th><th data-text-align="left" data-vertical-align="middle"><i>Navn</i></th><th data-text-align="left" data-vertical-align="middle"><i>Koordinater EUref 89 sone 33</i></th><th data-text-align="left" data-vertical-align="middle"><i>Koordinater EUref 89 sone 33</i></th><th data-text-align="left" data-vertical-align="middle"><i>Kategori</i></th><th data-text-align="center" data-vertical-align="middle"><i>År</i></th><th data-text-align="left" data-vertical-align="middle"><i>Verneverdier</i></th><th data-text-align="left" data-vertical-align="middle"><i>Omfang av vernet</i></th></tr></thead><tbody><tr><td data-text-align="left" data-vertical-align="middle" /><td data-text-align="center" data-vertical-align="middle" /><td data-text-align="left" data-vertical-align="middle"><i>Region nord</i></td><td data-text-align="center" data-vertical-align="middle" /><td data-text-align="center" data-vertical-align="middle" /><td data-text-align="left" data-vertical-align="middle" /><td data-text-align="center" data-vertical-align="middle" /><td data-text-align="left" data-vertical-align="middle" /><td data-text-align="left" data-vertical-align="middle" /></tr><tr><td data-text-align="left" data-vertical-align="middle">Alta og Kautokeino</td><td data-text-align="center" data-vertical-align="middle">1</td><td data-text-align="left" data-vertical-align="middle">Bæskades</td><td data-text-align="center" data-vertical-align="middle">7743082<br />7766956</td><td data-text-align="center" data-vertical-align="middle">830956<br />826208</td><td data-text-align="left" data-vertical-align="middle">Varderekke</td><td data-text-align="center" data-vertical-align="middle">1800</td><td data-text-align="left" data-vertical-align="middle">Del av vegmiljø med tidsdybde, sjelden. Miljøet viser endringer innen vegbygging i et værhardt område</td><td data-text-align="left" data-vertical-align="middle">Eksisterende strukturer</td></tr><tr><td data-text-align="left" data-vertical-align="middle">Alta og Kautokeino</td><td data-text-align="center" data-vertical-align="middle">2</td><td data-text-align="left" data-vertical-align="middle">Bæskades</td><td data-text-align="center" data-vertical-align="middle">7743082<br />7766956</td><td data-text-align="center" data-vertical-align="middle">830956<br />826208</td><td data-text-align="left" data-vertical-align="middle">Kjøreveg</td><td data-text-align="center" data-vertical-align="middle">1932</td><td data-text-align="left" data-vertical-align="middle">Del av vegmiljø med tidsdybde. Vegbyggings-teknikkhistorie, 1. veg bygd m/maskinell drift. Miljøet viser endringer innen vegbygging og kommunikasjon i et værhardt område</td><td data-text-align="left" data-vertical-align="middle">Eksisterende strukturer for veg, grustak og rester av telefonstolper</td></tr><tr><td data-text-align="left" data-vertical-align="middle">Lebesby og Porsanger</td><td data-text-align="center" data-vertical-align="middle">3</td><td data-text-align="left" data-vertical-align="middle">Børselvfjellet</td><td data-text-align="center" data-vertical-align="middle">7841371<br />7838496</td><td data-text-align="center" data-vertical-align="middle">912207<br />916487</td><td data-text-align="left" data-vertical-align="middle">Kjøreveg</td><td data-text-align="center" data-vertical-align="middle">1940</td><td data-text-align="left" data-vertical-align="middle">Del av vegmiljø med ulik vegbyggings-teknikk – maskindrift, symbolverdi – Norge bundet sammen med fullføring av siste parsell av riksvei 50</td><td data-text-align="left" data-vertical-align="middle">Linjeføring og bredde</td></tr><tr><td data-text-align="left" data-vertical-align="middle">Gamvik</td><td data-text-align="center" data-vertical-align="middle">99</td><td data-text-align="left" data-vertical-align="middle">Finnkongkeila</td><td data-text-align="center" data-vertical-align="middle">7921741<br />7921313</td><td data-text-align="center" data-vertical-align="middle">988318<br />988333</td><td data-text-align="left" data-vertical-align="middle">Kjøreveg</td><td data-text-align="center" data-vertical-align="middle">1922</td><td data-text-align="left" data-vertical-align="middle">Tidstypisk og autentisk veg i Finnmark i mellomkrigs-perioden</td><td data-text-align="left" data-vertical-align="middle">Eksisterende strukturer forvaltes uten aktivt vedlikehold</td></tr><tr><td data-text-align="left" data-vertical-align="middle">Saltdal</td><td data-text-align="center" data-vertical-align="middle">117</td><td data-text-align="left" data-vertical-align="middle">Junkerdalsura</td><td data-text-align="center" data-vertical-align="middle">518039<br />519233<br />519233<br />522286</td><td data-text-align="center" data-vertical-align="middle">7411823<br />7411249<br />7411249<br />7410801</td><td data-text-align="left" data-vertical-align="middle">Mellomriksveg</td><td data-text-align="center" data-vertical-align="middle">1878</td><td data-text-align="left" data-vertical-align="middle">Vegteknikk og linjeføring i vanskelig terreng</td><td data-text-align="left" data-vertical-align="middle">Eksisterende strukturer fra Storjord til Trakta. Fra Trakta til Solvågli forvaltes vegen uten aktivt vedlikehold med unntak av mindre oppryddingstiltak mht. ras og vegetasjon</td></tr><tr><td data-text-align="left" data-vertical-align="middle">Rana og Saltdal</td><td data-text-align="center" data-vertical-align="middle">121</td><td data-text-align="left" data-vertical-align="middle">Saltfjellet</td><td data-text-align="center" data-vertical-align="middle">511744<br />515854</td><td data-text-align="center" data-vertical-align="middle">7376025<br />7386904</td><td data-text-align="left" data-vertical-align="middle">Høgfjellsveg</td><td data-text-align="center" data-vertical-align="middle">1937</td><td data-text-align="left" data-vertical-align="middle">Samfunnshistorie – vinterdrift/ 2. verdenskrig, vegteknikk</td><td data-text-align="left" data-vertical-align="middle">Linjeføring og bredde</td></tr><tr><td data-text-align="left" data-vertical-align="middle" /><td data-text-align="center" data-vertical-align="middle" /><td data-text-align="left" data-vertical-align="middle"><i>Region vest</i></td><td data-text-align="center" data-vertical-align="middle" /><td data-text-align="center" data-vertical-align="middle" /><td data-text-align="left" data-vertical-align="middle" /><td data-text-align="center" data-vertical-align="middle" /><td data-text-align="left" data-vertical-align="middle" /><td data-text-align="left" data-vertical-align="middle" /></tr><tr><td data-text-align="left" data-vertical-align="middle">Gulen</td><td data-text-align="center" data-vertical-align="middle">156</td><td data-text-align="left" data-vertical-align="middle">Trondhjemske Postvei</td><td data-text-align="center" data-vertical-align="middle">6802371<br />6810293</td><td data-text-align="center" data-vertical-align="middle">-29455<br />-28217</td><td data-text-align="left" data-vertical-align="middle">Kjøre-/rideveg, bruer</td><td data-text-align="center" data-vertical-align="middle">1806</td><td data-text-align="left" data-vertical-align="middle">Samfunnshistorie – postens betydning, tidstypisk, autentisitet</td><td data-text-align="left" data-vertical-align="middle">Eksisterende strukturer</td></tr><tr><td data-text-align="left" data-vertical-align="middle">Suldal</td><td data-text-align="center" data-vertical-align="middle">179</td><td data-text-align="left" data-vertical-align="middle">Bratlandsdalen</td><td data-text-align="center" data-vertical-align="middle">6641368<br />6641917</td><td data-text-align="center" data-vertical-align="middle">38175<br />37927</td><td data-text-align="left" data-vertical-align="middle">Kjøreveg, tunnel</td><td data-text-align="center" data-vertical-align="middle">1892</td><td data-text-align="left" data-vertical-align="middle">Arkitektonisk verdi, symbolverdi – turisthistorie, tidsdybde</td><td data-text-align="left" data-vertical-align="middle">Eksisterende strukturer</td></tr><tr><td data-text-align="left" data-vertical-align="middle">Lund og Flekkefjord</td><td data-text-align="center" data-vertical-align="middle">185</td><td data-text-align="left" data-vertical-align="middle">Vestlandske hovedveg</td><td data-text-align="center" data-vertical-align="middle">6508427<br />6506927</td><td data-text-align="center" data-vertical-align="middle">11053<br />11949</td><td data-text-align="left" data-vertical-align="middle">Kjøreveg</td><td data-text-align="center" data-vertical-align="middle">1844</td><td data-text-align="left" data-vertical-align="middle">Vegbyggings-teknikk, autentisitet, samfunnshistorie – viktig hovedveg</td><td data-text-align="left" data-vertical-align="middle">Eksisterende strukturer</td></tr><tr><td data-text-align="left" data-vertical-align="middle" /><td data-text-align="center" data-vertical-align="middle" /><td data-text-align="left" data-vertical-align="middle"><i>Region sør</i></td><td data-text-align="center" data-vertical-align="middle" /><td data-text-align="center" data-vertical-align="middle" /><td data-text-align="left" data-vertical-align="middle" /><td data-text-align="center" data-vertical-align="middle" /><td data-text-align="left" data-vertical-align="middle" /><td data-text-align="left" data-vertical-align="middle" /></tr><tr><td data-text-align="left" data-vertical-align="middle">Flekkefjord og Kvinesdal</td><td data-text-align="center" data-vertical-align="middle">187</td><td data-text-align="left" data-vertical-align="middle">Sørlandske hovedveg</td><td data-text-align="center" data-vertical-align="middle">6488620<br />6488563</td><td data-text-align="center" data-vertical-align="middle">19556<br />18935</td><td data-text-align="left" data-vertical-align="middle">Chaussé</td><td data-text-align="center" data-vertical-align="middle">1925</td><td data-text-align="left" data-vertical-align="middle">Vegens utvikling/endring, tidsdybde</td><td data-text-align="left" data-vertical-align="middle">Eksisterende strukturer</td></tr><tr><td data-text-align="left" data-vertical-align="middle">Lier</td><td data-text-align="center" data-vertical-align="middle">73</td><td data-text-align="left" data-vertical-align="middle">Paradis-bakkene</td><td data-text-align="center" data-vertical-align="middle">6637956<br />6639544</td><td data-text-align="center" data-vertical-align="middle">233870<br />234320</td><td data-text-align="left" data-vertical-align="middle">Kjøreveg</td><td data-text-align="center" data-vertical-align="middle">1665</td><td data-text-align="left" data-vertical-align="middle">Del av vegmiljø med tidsdybde, samfunnshistorie – forlengelse av Norges første offentlige kjøreveg</td><td data-text-align="left" data-vertical-align="middle">Linjeføring og bredde</td></tr></tbody></table></article><article class="legalP" id="kapittel-1-ledd-2"><i>Nr.</i> i listen viser til objektnummer i Statens vegvesens landsverneplan – publisert som: Statens vegvesen (2002). <i>«Vegvalg» – Nasjonal verneplan; Veger – Bruer – Vegrelaterte kulturminner</i>. Oslo: Statens vegvesen Vegdirektoratet (ISBN 82-91130-20-5), der vegene er nærmere omtalt og identifisert med fotografi og kart. I tillegg ligger alle relevante opplysninger, fotografier og kartkoordinater i register ved Norsk vegmuseum. Landsverneplanen er også tilgjengelig på internett med webadresse<ul class="defaultList"><li><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">http://www.vegvesen.no Hovedside &gt; Aktuelt &gt; Nasjonal verneplan.</article></article></li></ul></article><article class="legalP" id="kapittel-1-ledd-3">Fredningen omfatter 11 veganlegg som eies av staten v/Statens vegvesen.</article><article class="legalP" id="kapittel-1-ledd-4">Forskrift om fredning skal oppbevares hos Riksantikvaren, fylkeskommunene, kommunene og Statens vegvesen.</article></section><section class="section" data-name="kapII" id="kapittel-2" data-lovdata-URL="LTI/forskrift/2009-04-16-443/KAPITTEL_2"><h2>II. Formålet med fredningen</h2><article class="legalP" id="kapittel-2-ledd-1">Fredningen har som formål å sikre og bevare et utvalg veger og anlegg som er representative for den historiske utviklingen av vegnettet i Norge fra omkring 1537 og fram til i dag, knyttet til et bredt spekter av Statens vegvesens virksomhet over hele landet.</article><article class="legalP" id="kapittel-2-ledd-2">Formålet med å frede vegens eksisterende struktur er å bevare hele veglegemet med overbygning og underbygning. I overbygning inngår murer, sideterreng, rekkverk og annet vegutstyr. I underbygning inngår grøfter, sideterreng, stikkrenner og murer.</article><article class="legalP" id="kapittel-2-ledd-3">Formålet med å frede vegens linjeføring og bredde er å bevare vegens beliggenhet og forløp i terrenget samt bredden på veglegemet.</article><article class="legalP" id="kapittel-2-ledd-4">Formålet med fredningen av det enkelte objekt, er nærmere omtalt i verneplanen.</article></section><section class="section" data-name="kapIII" id="kapittel-3" data-lovdata-URL="LTI/forskrift/2009-04-16-443/KAPITTEL_3"><h2>III. Fredningsbestemmelser</h2><article class="legalP" id="kapittel-3-ledd-1">Bestemmelsene gjelder i tillegg til kulturminnelovens generelle bestemmelser om vedtaksfredete anlegg fra nyere tid.<ul class="defaultList"><li data-li-identifier="1." data-name="1."><article class="listArticle" id="kapittel-3-ledd-1-punkt-1"><article class="legalP" id="kapittel-3-ledd-1-punkt-1-ledd-1">Det er ikke tillatt å fjerne veganleggene eller deler av dem.</article></article></li><li data-li-identifier="2." data-name="2."><article class="listArticle" id="kapittel-3-ledd-1-punkt-2"><article class="legalP" id="kapittel-3-ledd-1-punkt-2-ledd-1">Ombygging er ikke tillatt. Unntak fra dette er eventuelle tilbakeføringer, jf. punkt 5, eller som angitt i godkjent forvaltningsplan.</article></article></li><li data-li-identifier="3." data-name="3."><article class="listArticle" id="kapittel-3-ledd-1-punkt-3"><article class="legalP" id="kapittel-3-ledd-1-punkt-3-ledd-1">Utskifting av elementer som inngår i fredningen eller annet arbeid utover vanlig vedlikehold, er ikke tillatt. Unntak fra dette er eventuelle tilbakeføringer, jf. punkt 5, eller som angitt i godkjent forvaltningsplan.</article></article></li><li data-li-identifier="4." data-name="4."><article class="listArticle" id="kapittel-3-ledd-1-punkt-4"><article class="legalP" id="kapittel-3-ledd-1-punkt-4-ledd-1">Vedlikehold og istandsetting skal skje med materialer og metoder tilpasset vegenes egenart og på en måte som ikke reduserer verneverdiene. Enkelte objekter (se fredningsliste) skal forvaltes uten aktivt vedlikehold.</article></article></li><li data-li-identifier="5." data-name="5."><article class="listArticle" id="kapittel-3-ledd-1-punkt-5"><article class="legalP" id="kapittel-3-ledd-1-punkt-5-ledd-1">Tilbakeføringer kan gjennomføres dersom de kan gjøres på et sikkert, dokumentert grunnlag og etter godkjennelse fra forvaltningsmyndigheten.</article></article></li></ul></article></section><section class="section" data-name="kapIV" id="kapittel-4" data-lovdata-URL="LTI/forskrift/2009-04-16-443/KAPITTEL_4"><h2>IV. Dispensasjon</h2><article class="legalP" id="kapittel-4-ledd-1">Forvaltningsmyndigheten, jf. punkt VI, kan i særlige tilfeller gjøre unntak fra fredningen og fredningsbestemmelsene for tiltak som ikke medfører vesentlige inngrep i kulturminnet, jf. kulturminneloven § 15a første ledd.</article></section><section class="section" data-name="kapV" id="kapittel-5" data-lovdata-URL="LTI/forskrift/2009-04-16-443/KAPITTEL_5"><h2>V. Forvaltningsplan</h2><article class="legalP" id="kapittel-5-ledd-1">Statens vegvesen skal utarbeide en forvaltningsplan som beskriver hvordan fredningen skal følges opp i praksis. Forvaltningsplanen skal godkjennes av Riksantikvaren eller den Riksantikvaren gir fullmakt.</article></section><section class="section" data-name="kapVI" id="kapittel-6" data-lovdata-URL="LTI/forskrift/2009-04-16-443/KAPITTEL_6"><h2>VI. Myndighet</h2><article class="legalP" id="kapittel-6-ledd-1">Forvaltningen av fredningsforskriften er lagt til Riksantikvaren eller den Riksantikvaren gir fullmakt.</article></section><section class="section" data-name="kapVII" id="kapittel-7" data-lovdata-URL="LTI/forskrift/2009-04-16-443/KAPITTEL_7"><h2>VII. Ikrafttredelse</h2><article class="legalP" id="kapittel-7-ledd-1">Denne forskriften trer i kraft straks.</article></section><section class="section" data-name="kapVIII" id="kapittel-8" data-lovdata-URL="LTI/forskrift/2009-04-16-443/KAPITTEL_8"><h2>VIII. Brudd på bestemmelsene</h2><article class="legalP" id="kapittel-8-ledd-1">Den som forsettlig eller uaktsomt overtrer denne forskrift, eller medvirker til dette, straffes med bøter eller fengsel, jf. kulturminneloven § 27.</article></section></main></body></html>