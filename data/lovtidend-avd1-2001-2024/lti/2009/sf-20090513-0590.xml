<!DOCTYPE html><html lang="no"><head><title>Forskrift om kontroll av kjøretøy langs veg</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-05-13-590</dd><dt class="dokid">DokumentID</dt><dd class="dokid">LTI/forskrift/2009-05-13-590</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 6 s 874</dd><dt class="dateInForce">I kraft fra</dt><dd class="dateInForce">2009-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-08-08-875</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§19</li><li>lov/1965-06-18-4/§43</li><li>forskrift/2009-03-12-297</li></ul></dd><dt class="dateOfPublication">Kunngjort</dt><dd class="dateOfPublication">2009-06-09 14:40</dd><dt class="journalNumber">Journalnummer</dt><dd class="journalNumber">2009-0456</dd><dt class="titleShort">Korttittel</dt><dd class="titleShort">Forskrift om kontroll av kjøretøy langs veg</dd><dt class="title">Tittel</dt><dd class="title">Forskrift om kontroll av kjøretøy langs veg</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 13. mai 2009 med hjemmel i vegtrafikklov 18. juni 1965 nr. 4 § 19 annet ledd og § 43, jf. delegeringsvedtak 12. mars 2009 nr. 297. <br /><strong>EØS-henvisninger:</strong> EØS-avtalen vedlegg XIII nr. 17h (direktiv 2000/30/EF endret ved direktiv 2003/26/EF).</dd><dt class="refid">RefID</dt><dd class="refid">forskrift/2009-05-13-590</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kontroll av kjøretøy langs veg<ul class="tocSubUl"><li>§ 1. Virkeområde</li><li>§ 2. Teknisk kontroll</li><li>§ 3. Bremse- og avgasskontroll</li><li>§ 4. Fritak for kontroll</li><li>§ 5. Ytterligere kontroll</li><li>§ 6. Bruksforbud</li><li>§ 7. Rapport</li><li>§ 8. Kontrollmyndighet</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2009-05-13-590" id="dokument"><h1>Forskrift om kontroll av kjøretøy langs veg</h1><article class="legalArticle" data-lovdata-URL="LTI/forskrift/2009-05-13-590/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for:<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">biler med tillatt totalvekt over 3&#xa0;500 kg og alle biler som er registrert for 10 personer eller flere</article></article></li><li data-li-identifier="b)" data-name="b)"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">tilhengere, herunder semitrailere, med tillatt totalvekt over 3&#xa0;500 kg.</article></article></li></ul></article></article><article class="legalArticle" data-lovdata-URL="LTI/forskrift/2009-05-13-590/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Teknisk kontroll</span></h2><article class="legalP" id="paragraf-2-ledd-1">Teknisk kontroll langs offentlig veg av kjøretøy som nevnt i § 1 skal være uanmeldt. Det skal ikke forskjellsbehandles på grunnlag av førerens nasjonalitet eller kjøretøyets registreringsland eller land der det er tatt i bruk.</article><article class="legalP" id="paragraf-2-ledd-2">Kontrollen skal omfatte ett eller flere av følgende elementer:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">en teknisk vurdering av kjøretøyets vedlikeholdstilstand.</article></article></li><li data-li-identifier="b)" data-name="b)"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">en kontroll av den rapporten som er beskrevet i § 7.</article></article></li><li data-li-identifier="c)" data-name="c)"><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1">en kontroll av dokumenter som viser at kjøretøyet er blitt godkjent i en periodisk kontroll.</article></article></li><li data-li-identifier="d)" data-name="d)"><article class="listArticle" id="paragraf-2-ledd-2-punkt-4"><article class="legalP" id="paragraf-2-ledd-2-punkt-4-ledd-1">en undersøkelse beregnet på å avsløre sviktende vedlikehold. Undersøkelsen skal omfatte ett eller flere av de punkter som er anført i vedlegg I punkt 10 i direktiv 2000/30/EF som endret ved direktiv 2003/26/EF.</article></article></li></ul></article></article><article class="legalArticle" data-lovdata-URL="LTI/forskrift/2009-05-13-590/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Bremse- og avgasskontroll</span></h2><article class="legalP" id="paragraf-3-ledd-1">Hvis en kontroll som nevnt i § 2 annet ledd bokstav d omfatter bremsesystemer og utslipp av avgasser, skal den foregå i tråd med vedlegg II i direktiv 2000/30/EF som endret ved direktiv 2003/26/EF.</article></article><article class="legalArticle" data-lovdata-URL="LTI/forskrift/2009-05-13-590/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fritak for kontroll</span></h2><article class="legalP" id="paragraf-4-ledd-1">Før det foretas kontroll etter § 2 annet ledd bokstav d skal det tas hensyn til siste kontrollattest utstedt i henhold til forskrift 13. mai 2009 nr. 591 om periodisk kontroll av kjøretøy § 22 eller rapport fra teknisk kontroll langs veg. Det kan også tas hensyn til enhver annen sikkerhetsattest som er utstedt av et kontrollorgan.</article><article class="legalP" id="paragraf-4-ledd-2">Når attester eller rapporter som nevnt i første ledd viser at det innenfor de tre siste månedene er foretatt inspeksjon av ett eller flere punkter som er anført i vedlegg I punkt 10 i direktiv 2000/30/EF som endret ved direktiv 2003/26/EF kontrolleres ikke dette punktet på ny, med mindre det er særlig berettiget på grunn av åpenbar feil ved kjøretøyet eller manglende samsvar mellom kjøretøy og attest.</article></article><article class="legalArticle" data-lovdata-URL="LTI/forskrift/2009-05-13-590/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ytterligere kontroll</span></h2><article class="legalP" id="paragraf-5-ledd-1">Hvis kontrollmyndigheten anser at omfanget av vedlikeholdsmangler, særlig når det gjelder bremser, kan utgjøre en så stor risiko for trafikksikkerheten at ytterligere undersøkelser er nødvendig, kan kjøretøyet underkastes en mer omfattende kontroll av et kontrollorgan i henhold til forskrift 13. mai 2009 nr. 591 om periodisk kontroll av kjøretøy § 2 annet ledd.</article></article><article class="legalArticle" data-lovdata-URL="LTI/forskrift/2009-05-13-590/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Bruksforbud</span></h2><article class="legalP" id="paragraf-6-ledd-1">Hvis det ved kontrollen viser seg at kjøretøyet ikke er i forsvarlig stand, kan kontrollmyndigheten nedlegge bruksforbud inntil de alvorlige manglene er blitt rettet opp, jf. vegtrafikkloven § 36.</article></article><article class="legalArticle" data-lovdata-URL="LTI/forskrift/2009-05-13-590/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Rapport</span></h2><article class="legalP" id="paragraf-7-ledd-1">Når kontroll etter § 2 annet ledd bokstav d er gjennomført, skal det utarbeides en rapport av kontrollmyndigheten der de punkter som er kontrollert og de som ikke er kontrollert skal avmerkes. Rapporten skal gis til føreren av kjøretøyet. Rapporten skal skrives på fastsatt skjema.</article><article class="legalP" id="paragraf-7-ledd-2">Alvorlige mangler ved et utenlandsk kjøretøy, særlig mangler som fører til bruksforbud etter § 6, skal rapporteres til vedkommende myndigheter i medlemsstaten der kjøretøyet er registrert eller er blitt tatt i bruk.</article></article><article class="legalArticle" data-lovdata-URL="LTI/forskrift/2009-05-13-590/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Kontrollmyndighet</span></h2><article class="legalP" id="paragraf-8-ledd-1">Regionvegkontoret og politiet har kontrollmyndighet etter denne forskriften.</article></article><article class="legalArticle" data-lovdata-URL="LTI/forskrift/2009-05-13-590/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft 1. juli 2009. Samtidig oppheves forskrift 8. august 2002 nr. 875 om periodisk kontroll og utekontroll av kjøretøy.</article></article></main></body></html>