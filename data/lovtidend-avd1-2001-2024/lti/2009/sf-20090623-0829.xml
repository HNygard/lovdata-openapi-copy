<!DOCTYPE html><html lang="no"><head><title>Forskrift om endring i forskrift om såvarer og forskrift om floghavre (vekstkontroll m.m.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-06-23-829</dd><dt class="dokid">DokumentID</dt><dd class="dokid">LTI/forskrift/2009-06-23-829</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 8 s 1310</dd><dt class="dateInForce">I kraft fra</dt><dd class="dateInForce">2009-06-23</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-09-13-1052</li><li>forskrift/1988-03-25-251</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§7</li><li>lov/2003-12-19-124/§8</li><li>lov/2003-12-19-124/§9</li><li>lov/2003-12-19-124/§18</li><li>lov/2003-12-19-124/§33</li></ul></dd><dt class="dateOfPublication">Kunngjort</dt><dd class="dateOfPublication">2009-06-25 14:15</dd><dt class="journalNumber">Journalnummer</dt><dd class="journalNumber">2009-0649</dd><dt class="titleShort">Korttittel</dt><dd class="titleShort">Endr. i forskrifter om såvarer og om floghavre</dd><dt class="title">Tittel</dt><dd class="title">Forskrift om endring i forskrift om såvarer og forskrift om floghavre (vekstkontroll m.m.)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 23. juni 2009 med hjemmel i lov 19. desember 2003 nr. 124 om matproduksjon og mattrygghet mv. (matloven) § 7, § 8, § 9, § 18 og § 33.</dd><dt class="refid">RefID</dt><dd class="refid">forskrift/2009-06-23-829</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om såvarer og forskrift om floghavre (vekstkontroll m.m.)<ul class="tocSubUl"><li>I<ul class="tocSubUl"><li>§ 10a. Autorisasjon som vekstkontrollør</li><li>§ 39a. Overgangsbestemmelse</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2009-06-23-829" id="dokument"><h1>Forskrift om endring i forskrift om såvarer og forskrift om floghavre (vekstkontroll m.m.)</h1><section class="section" data-name="kapI" id="kapittel-1" data-lovdata-URL="LTI/forskrift/2009-06-23-829/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 13. september 1999 nr. 1052 om såvarer gjøres følgende endringer:</article> <article class="defaultP" margin-top="true">§ 8 tredje ledd skal lyde:</article><article class="legalP" id="kapittel-1-ledd-2">På areal der det er påvist floghavre kan det ikke avles såkorn eller såfrø av oljevekster, bladfaks, engsvingel, strandsvingel, raigras eller raisvingel i funnåret. Før det igjen kan avles såvare av de nevnte arter må det i to sesonger etter hverandre ha vært dyrket bygg eller vårhvete på arealet og vekstkontroll må være gjennomført i begge sesonger etter reglene i § 10 uten at det er påvist floghavre. Med areal menes området innenfor en omkrets av 100 meter fra stedet der floghavren er funnet. Hvis deler av området er naturlig avgrenset av vei, skog, bekk, eiendomsgrense eller lignende, regnes områdene utenfor avgrensningen ikke som en del av arealet.</article> <article class="defaultP" margin-top="true">§ 8 siste ledd skal lyde:</article><article class="legalP" id="kapittel-1-ledd-3">Mattilsynet skal gis uhindret adgang til kontraktavlerens driftsenhet, maskiner, rom og anlegg som benyttes til lagring og behandling av såvare beregnet til sertifisering.</article> <article class="defaultP" margin-top="true">§ 10 skal lyde:</article><article class="legalP" id="kapittel-1-ledd-4">Det skal gjennomføres vekstkontroll av såvarearealene i veksttida etter reglene i vedlegg A7. For artene bladfaks, engsvingel, strandsvingel, raigras og raisvingel skal det gjennomføres egen floghavrekontroll i gjenleggsåret. Ved såkorndyrking skal også kornareal som dyrkes utenom kontrakt på driftsenheten, kontrolleres for floghavre.</article><article class="legalP" id="kapittel-1-ledd-5">Mattilsynet skal utføre kontroll som nevnt i første ledd av såvarearealer til avl av såvare av klassene basis og prebasis.</article><article class="legalP" id="kapittel-1-ledd-6">Virksomhetene skal sørge for at det utføres kontroll som nevnt i første ledd av såvarearealer til avl av såvare av klasse sertifisert. Kontrollen skal utføres av personer som er autorisert av Mattilsynet etter § 10a.</article><article class="legalP" id="kapittel-1-ledd-7">Bestemmelser om klasser av såvare følger av vedlegg A9.</article> <article class="defaultP" margin-top="true">Ny § 10a skal lyde:</article><article class="futureLegalArticle" data-name="§10a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 10a</span>. <span class="legalArticleTitle">Autorisasjon som vekstkontrollør</span></span><article class="legalP" id="kapittel-1-foreslåttparagraf-1-ledd-1">Den som autoriseres som vekstkontrollør må være fylt 18 år. Søkeren må ha landbruksfaglig kompetanse og må ha bestått offentlige kurs for vekstkontrollører.</article><article class="legalP" id="kapittel-1-foreslåttparagraf-1-ledd-2">Vekstkontrolløren må ikke ha personlig interesse i utfallet av kontrollen eller oppnå personlige fordeler i forbindelse med gjennomføringen av kontrollen. Det forhold at vekstkontrolløren er ansatt av såvareforretningen som har kontrakt om avl av arealene som er gjenstand for kontroll, er ikke tilstrekkelig til at det foreligger omstendigheter som nevnt i første punktum. Personer som er ansatt hos eller har et forhold til kontraktavleren som nevnt i forvaltningsloven § 6 første ledd b) eller c) kan ikke utføre vekstkontroll av kontraktavlerens arealer.</article><article class="legalP" id="kapittel-1-foreslåttparagraf-1-ledd-3">Vekstkontrollører skal følge reglene om gjennomføring av vekstkontroll. Mattilsynet kan stille ytterligere vilkår for autorisasjonen.</article><article class="legalP" id="kapittel-1-foreslåttparagraf-1-ledd-4">Autorisasjonen kan gis for en periode på inntil tre år.</article><article class="legalP" id="kapittel-1-foreslåttparagraf-1-ledd-5">Autorisasjonen kan trekkes tilbake ved overtredelse av bestemmelsene i første, annet eller tredje ledd.</article></article> <article class="defaultP" margin-top="true">§ 15 nytt tredje ledd skal lyde:</article><article class="legalP" id="kapittel-1-ledd-8">Dersom vekstkontrollen av en såvareavling er gjennomført i strid med reglene i § 10a, kan såvarepartiene fra avlingen ikke sertifiseres.</article> <article class="defaultP" margin-top="true">§ 21 annet ledd oppheves. Nåværende tredje og fjerde ledd blir annet og tredje ledd.</article> <article class="defaultP" margin-top="true">Ny § 39a skal lyde:</article><article class="futureLegalArticle" data-name="§39a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 39a</span>. <span class="legalArticleTitle">Overgangsbestemmelse</span></span><article class="legalP" id="kapittel-1-foreslåttparagraf-2-ledd-1">Vedtak om autorisasjon som er fattet før ikrafttredelsen av § 10a skal fortsatt gjelde med mindre de er i strid med bestemmelsen.</article></article> <article class="defaultP" margin-top="true">Vedlegg A5 nummer 3 «Kontraktavlerens generelle plikter» annet ledd skal lyde:</article><article class="legalP" id="kapittel-1-ledd-9">Alle maskiner og redskaper, samt transportutstyr, tørke og lager skal rengjøres før bruk. Ved såkorndyrking skal skurtreskeren bare brukes på arealer som er underlagt vekstkontroll.</article> <article class="defaultP" margin-top="true">Vedlegg A7 nummer 1 «Vekstkontroll» første ledd siste punktum oppheves.</article> <article class="defaultP" margin-top="true">Vedlegg A7 nummer 1 under overskriften «Tidspunkt for kontrollen» siste ledd skal lyde:</article><article class="legalP" id="kapittel-1-ledd-10">Floghavrekontrollen som skal gjennomføres i gjenleggsåret av de storfrøede grasartene bladfaks, engsvingel, strandsvingel, raigras og raisvingel, skal utføres på et tidspunkt da det har vært mulighet for utvikling av floghavre.</article> <article class="defaultP" margin-top="true">Vedlegg B3 overskriften skal lyde:</article><span class="futuretitle" id="kapittel-1-foreslåttittel-1">Krav til leierenserier for såvarer</span> <article class="defaultP" margin-top="true">Vedlegg B3 nummer 2 siste ledd skal lyde:</article><article class="legalP" id="kapittel-1-ledd-11">Maskiner og annet utstyr skal rengjøres etter leierensing av korn, oljevekster, bladfaks, engsvingel, strandsvingel, raigras og raisvingel før arbeidet med vare fra annen produsent påbegynnes.</article></section><section class="section" data-name="kapII" id="kapittel-2" data-lovdata-URL="LTI/forskrift/2009-06-23-829/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 25. mars 1988 nr. 251 om floghavre gjøres følgende endringer:</article> <article class="defaultP" margin-top="true">I § 2 skal ordet «inspeksjon» erstattes med «kontroll».</article> <article class="defaultP" margin-top="true">§ 5 første ledd skal lyde:</article><article class="legalP" id="kapittel-2-ledd-2">Når eier eller bruker av fast eiendom hvor det er påvist floghavre, mener å ha utryddet denne, kan han først den påfølgende vekstsesong forlange offentlig kontroll. Dersom det ved offentlig kontroll eller ved kontroll etter forskrift 13. september 1999 nr. 1052 om såvarer § 10 tredje ledd i to vekstsesonger på rad ikke blir funnet floghavre, skal Mattilsynet gi skriftlig erklæring om dette. Slik erklæring kan bare gis dersom hele driftsenheten er fri.</article> <article class="defaultP" margin-top="true">I § 5 fjerde ledd skal uttrykket «lengde» erstattes med «legde»</article> <article class="defaultP" margin-top="true">§ 6 oppheves.</article> <article class="defaultP" margin-top="true">§ 7 siste ledd skal lyde:</article><article class="legalP" id="kapittel-2-ledd-3">Halm eller frøhalm som skal nyttes som dekkhalm på eller ved dyrket jord, må være fra arealer hvor det har vært gjennomført offentlig kontroll eller kontroll etter forskrift 13. september 1999 nr. 1052 om såvarer § 10 tredje ledd med floghavre i veksttiden.</article> <article class="defaultP" margin-top="true">I § 7, § 9 og § 11 skal uttrykkene «omsette eller på annen måte avhende» og «avhende» endres til «omsette» og uttrykket «avhending» endres til «omsetning».</article> <article class="defaultP" margin-top="true">I § 8 og § 8a skal uttrykkene «omsetning eller annen avhendelse» og «salg eller annen avhendelse» endres til «omsetning».</article> <article class="defaultP" margin-top="true">§ 12 oppheves.</article> <article class="defaultP" margin-top="true">§ 13 oppheves.</article></section><section class="section" data-name="kapIII" id="kapittel-3" data-lovdata-URL="LTI/forskrift/2009-06-23-829/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene i punkt I og II trer i kraft straks.</article></section></main></body></html>