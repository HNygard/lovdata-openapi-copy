<!DOCTYPE html><html lang="no"><head><title>Forskrift om tilskudd til samfunnsnyttige og humanitære organisasjoner fra spilleoverskuddet til Norsk Tipping</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-06-12-640</dd><dt class="dokid">DokumentID</dt><dd class="dokid">LTI/forskrift/2009-06-12-640</dd><dt class="ministry">Departement</dt><dd class="ministry"><ul><li>Kultur- og kirkedepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 6 s 950</dd><dt class="dateInForce">I kraft fra</dt><dd class="dateInForce">2009-06-12</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-08-28-103/§10</li></ul></dd><dt class="dateOfPublication">Kunngjort</dt><dd class="dateOfPublication">2009-06-16 14:50</dd><dt class="journalNumber">Journalnummer</dt><dd class="journalNumber">2009-0524</dd><dt class="titleShort">Korttittel</dt><dd class="titleShort">Forskrift om tilskudd fra Norsk Tipping</dd><dt class="title">Tittel</dt><dd class="title">Forskrift om tilskudd til samfunnsnyttige og humanitære organisasjoner fra spilleoverskuddet til Norsk Tipping</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 12. juni 2009 med hjemmel i lov 28. august 1992 nr. 103 om pengespill m.v. (pengespilloven) § 10. Fremmet av Kultur- og kirkedepartementet.</dd><dt class="refid">RefID</dt><dd class="refid">forskrift/2009-06-12-640</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til samfunnsnyttige og humanitære organisasjoner fra spilleoverskuddet til Norsk Tipping<ul class="tocSubUl"><li>§ 1. Virkeområde</li><li>§ 2. Omfanget av tilskuddet</li><li>§ 3. Beregning av tilskudd</li><li>§ 4. Organisasjoner som kan søke tilskudd</li><li>§ 5. Restbeløp og avkortning</li><li>§ 6. Søknad om tilskudd</li><li>§ 7. Vedtak om foreløpig tilsagn</li><li>§ 8. Klageadgang</li><li>§ 9. Endelig tilsagnsbrev</li><li>§ 10. Utbetaling</li><li>§ 11. Bortfall av tilskudd, krav på tilbakebetaling</li><li>§ 12. Straff</li><li>§ 13. Ikrafttredelse og overgangsregler</li></ul></li></ul></dd></dl></header><main class="documentBody" data-lovdata-URL="LTI/forskrift/2009-06-12-640" id="dokument"><h1>Forskrift om tilskudd til samfunnsnyttige og humanitære organisasjoner fra spilleoverskuddet til Norsk Tipping</h1><article class="legalArticle" data-lovdata-URL="LTI/forskrift/2009-06-12-640/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder tilskudd til humanitære og samfunnsnyttige organisasjoner og foreninger fra spilleoverskuddet i Norsk Tipping AS.</article></article><article class="legalArticle" data-lovdata-URL="LTI/forskrift/2009-06-12-640/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Omfanget av tilskuddet</span></h2><article class="legalP" id="paragraf-2-ledd-1">Samlet tilskudd utgjør 18&#xa0;% av det årlige overskuddet fra spillevirksomheten i Norsk Tipping.</article><article class="legalP" id="paragraf-2-ledd-2">Tilskuddet regnes som frie midler innenfor de rammer som følger av organisasjonens godkjennelse etter lotteriloven.</article><article class="legalP" id="paragraf-2-ledd-3">Tilskuddsordningen gjelder fra og med året 2009.</article></article><article class="legalArticle" data-lovdata-URL="LTI/forskrift/2009-06-12-640/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Beregning av tilskudd</span></h2><article class="legalP" id="paragraf-3-ledd-1">Tilskudd beregnes på bakgrunn av den enkelte organisasjons andel av det samlede overskuddet fra gevinstautomater i 2001.</article><article class="legalP" id="paragraf-3-ledd-2">Røde Kors, Redningsselskapet, Norges Handikapforbund, Kreftforeningen, Landsforeningen for Hjerte- og lungesyke, Norges Blindeforbund, Flyktninghjelpen, Redd Barna, Norsk Folkehjelp og Nasjonalforeningen for folkehelsen får uten søknad utbetalt en andel av samlet tilskudd, fastsatt ut fra organisasjonenes inntekter fra gevinstautomater i 2001 etter følgende prosentsats. <table><tbody><tr><td data-text-align="left" data-vertical-align="top">Organisasjon</td><td data-text-align="right" data-vertical-align="top">%</td></tr><tr><td data-text-align="left" data-vertical-align="top">Norges Røde Kors</td><td data-text-align="right" data-vertical-align="top">34,9</td></tr><tr><td data-text-align="left" data-vertical-align="top">Redningsselskapet</td><td data-text-align="right" data-vertical-align="top">21,5</td></tr><tr><td data-text-align="left" data-vertical-align="top">Handikapforbundet</td><td data-text-align="right" data-vertical-align="top">3,3</td></tr><tr><td data-text-align="left" data-vertical-align="top">Kreftforeningen</td><td data-text-align="right" data-vertical-align="top">11,2</td></tr><tr><td data-text-align="left" data-vertical-align="top">LHL</td><td data-text-align="right" data-vertical-align="top">1,9</td></tr><tr><td data-text-align="left" data-vertical-align="top">Blindeforbundet</td><td data-text-align="right" data-vertical-align="top">3,0</td></tr><tr><td data-text-align="left" data-vertical-align="top">Flyktninghjelpen</td><td data-text-align="right" data-vertical-align="top">1,6</td></tr><tr><td data-text-align="left" data-vertical-align="top">Redd Barna</td><td data-text-align="right" data-vertical-align="top">1,8</td></tr><tr><td data-text-align="left" data-vertical-align="top">Nasjonalforeningen for folkehelsen</td><td data-text-align="right" data-vertical-align="top">1,1</td></tr><tr><td data-text-align="left" data-vertical-align="top">Norsk Folkehjelp</td><td data-text-align="right" data-vertical-align="top">2,6</td></tr><tr><td data-text-align="left" data-vertical-align="top">Totalt 10H</td><td data-text-align="right" data-vertical-align="top">82,9&#xa0;%</td></tr><tr><td data-text-align="left" data-vertical-align="top">Til øvrige automatorganisasjoner</td><td data-text-align="right" data-vertical-align="top">17,1&#xa0;%</td></tr><tr><td data-text-align="left" data-vertical-align="top">Totalt</td><td data-text-align="right" data-vertical-align="top">100&#xa0;%</td></tr></tbody></table></article></article><article class="legalArticle" data-lovdata-URL="LTI/forskrift/2009-06-12-640/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Organisasjoner som kan søke tilskudd</span></h2><article class="legalP" id="paragraf-4-ledd-1">Tilskudd kan bare søkes av humanitære og samfunnsnyttige organisasjoner som mottok inntekter fra lovlig oppstilte gevinstautomater i 2002, og som var godkjent som lotteriverdig organisasjon av Lotteritilsynet etter tidligere § 10 i lotteriloven jf. lovens § 5. For å få tilskudd må organisasjonen fortsatt være godkjent og oppfylle de krav som ble stilt for å kunne bli godkjent. Organisasjoner som har blitt godkjent på nytt, må ha fått ny godkjenning før 1. januar det året det søkes tilskudd for.</article><article class="legalP" id="paragraf-4-ledd-2">Likt med gevinstautomater regnes også lotteriautomat og varegevinstautomat.</article><article class="legalP" id="paragraf-4-ledd-3">Organisasjoner som nevnt i § 3 andre ledd og organisasjoner som er tilknyttet disse, er dermed ikke søknadsberettiget. Det samme gjelder organisasjoner tilknyttet Norges idrettsforbund og olympiske og paralympiske komité.</article><article class="legalP" id="paragraf-4-ledd-4">Søknad om tilskudd avgjøres av Lotteritilsynet.</article></article><article class="legalArticle" data-lovdata-URL="LTI/forskrift/2009-06-12-640/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Restbeløp og avkortning</span></h2><article class="legalP" id="paragraf-5-ledd-1">Dersom det totale dokumenterte søknadsbeløpet fra søknadsberettigede organisasjoner er mindre enn størrelsen på det samlede tilskuddet etter at organisasjoner som nevnt i § 3 andre ledd har fått tilskudd, vil gjenstående beløp bli overført til fordelingen for påfølgende år.</article><article class="legalP" id="paragraf-5-ledd-2">Dersom det totale dokumenterte søknadsbeløpet fra søknadsberettigede organisasjoner overstiger størrelsen på det samlede tilskuddet etter at organisasjoner som nevnt i § 3 andre ledd har fått tilskudd, vil alle dokumenterte søknadsbeløp bli avkortet med samme prosentsats.</article></article><article class="legalArticle" data-lovdata-URL="LTI/forskrift/2009-06-12-640/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Søknad om tilskudd</span></h2><article class="legalP" id="paragraf-6-ledd-1">Søknaden skal fremsettes på eget skjema og sendes Lotteritilsynet innen 1. juni. Det vil normalt ikke bli gitt fristutsettelse eller oppreisning for fristoversittelse. Søknaden gjelder for ett år av gangen.</article><article class="legalP" id="paragraf-6-ledd-2">Søknaden skal inneholde<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-2-punkt-1"><article class="legalP" id="paragraf-6-ledd-2-punkt-1-ledd-1">kopi av siste godkjente årsberetning (for å dokumentere virksomheten i organisasjonen).</article></article></li><li data-li-identifier="b)" data-name="b)"><article class="listArticle" id="paragraf-6-ledd-2-punkt-2"><article class="legalP" id="paragraf-6-ledd-2-punkt-2-ledd-1">dokumentasjon for hvilke inntekter organisasjonen mottok fra gevinstautomater i 2001. Organisasjonens regnskap for 2001 godtas såfremt det viser organisasjonens inntekter fra gevinstautomater.</article></article></li><li data-li-identifier="c)" data-name="c)"><article class="listArticle" id="paragraf-6-ledd-2-punkt-3"><article class="legalP" id="paragraf-6-ledd-2-punkt-3-ledd-1">Dersom regnskapet fra 2001 ikke klart viser organisasjonens inntekter fra gevinstautomater, skal søknaden i tillegg inneholde kopi av årsoppgjør fra automatentreprenør eller bankkontoutskrift som dokumenterer samlet overføring av inntekter fra gevinstautomater til organisasjonen.</article></article></li></ul></article><article class="legalP" id="paragraf-6-ledd-3">Bestemmelsene i andre ledd punkt b og c gjelder ikke organisasjoner som fikk tilsendt foreløpig tilskuddsbrev i 2004 eller som i 2008 fikk tildelt kompensasjon for bortfall av inntekter fra gevinstautomater. Disse organisasjonene trenger ikke å dokumentere inntektene fra gevinstautomater i 2001 på nytt.</article></article><article class="legalArticle" data-lovdata-URL="LTI/forskrift/2009-06-12-640/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Vedtak om foreløpig tilsagn</span></h2><article class="legalP" id="paragraf-7-ledd-1">Vedtak om foreløpig tilsagn om tilskudd skal sendes hver enkelt søker som oppfyller vilkårene for tilskudd.</article></article><article class="legalArticle" data-lovdata-URL="LTI/forskrift/2009-06-12-640/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Klageadgang</span></h2><article class="legalP" id="paragraf-8-ledd-1">Vedtak om foreløpig tilsagn, avslag og beslutning om avvisning anses som enkeltvedtak etter forvaltningsloven § 2 første ledd bokstav b, og kan påklages etter lovens kapittel VI. Lotterinemnda er klageinstans for Lotteritilsynets vedtak.</article><article class="legalP" id="paragraf-8-ledd-2">Prosentvis avkortning av tilskudd på grunn av at det totale søknadsbeløpet overstiger størrelsen på det samlede tilskudd etter § 2, anses ikke som et avslag. En slik avkortning kan ikke påklages.</article></article><article class="legalArticle" data-lovdata-URL="LTI/forskrift/2009-06-12-640/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Endelig tilsagnsbrev</span></h2><article class="legalP" id="paragraf-9-ledd-1">Etter at alle søknadene er behandlet, sender Lotteritilsynet endelig tilsagn om tilskudd til hver enkelt søker som oppfyller vilkårene for tilskudd.</article><article class="legalP" id="paragraf-9-ledd-2">Endelig tilsagn om tilskudd kan ikke påklages.</article></article><article class="legalArticle" data-lovdata-URL="LTI/forskrift/2009-06-12-640/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Utbetaling</span></h2><article class="legalP" id="paragraf-10-ledd-1">Tilskudd utbetales i fjerde kvartal det året det søkes tilskudd, etter endelig fordeling.</article><article class="legalP" id="paragraf-10-ledd-2">Tilskudd til organisasjonene som nevnt i § 3 andre ledd, utbetales årlig i andre kvartal.</article></article><article class="legalArticle" data-lovdata-URL="LTI/forskrift/2009-06-12-640/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Bortfall av tilskudd, krav på tilbakebetaling</span></h2><article class="legalP" id="paragraf-11-ledd-1">Lotterimyndighetene kan når som helst kreve fremlagt opplysninger som er av betydning for søknaden.</article><article class="legalP" id="paragraf-11-ledd-2">Organisasjonen har plikt til straks å melde til Lotteritilsynet dersom den blir oppmerksom på at tilskuddet er gitt på feil grunnlag. Dersom det er gitt tilskudd på uriktig eller ufullstendig grunnlag, kan vedtak om tilskudd endres og det uriktig utbetalte beløpet kreves tilbakebetalt med tillegg av renter.</article></article><article class="legalArticle" data-lovdata-URL="LTI/forskrift/2009-06-12-640/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Straff</span></h2><article class="legalP" id="paragraf-12-ledd-1">Overtredelse av forskriften straffes etter lov 28. august 1992 nr. 103 om pengespill m.v. § 15.</article></article><article class="legalArticle" data-lovdata-URL="LTI/forskrift/2009-06-12-640/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse og overgangsregler</span></h2><article class="legalP" id="paragraf-13-ledd-1">Forskriften trer i kraft straks.</article><article class="legalP" id="paragraf-13-ledd-2">For 2009 fastsetter Lotteritilsynet særskilt frist for innsending av søknader etter § 6.</article></article></main></body></html>