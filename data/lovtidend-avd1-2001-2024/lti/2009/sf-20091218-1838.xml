<!DOCTYPE html><html lang="no"><head><title>Forskrift om endring i forskrift om tillatelse til akvakultur for laks, ørret og regnbueørret (laksetildelingsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-12-18-1838</dd><dt class="dokid">DokumentID</dt><dd class="dokid">LTI/forskrift/2009-12-18-1838</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 1 s 97</dd><dt class="dateInForce">I kraft fra</dt><dd class="dateInForce">2010-01-01, 2011-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-22-1798</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-79/§2</li><li>lov/2005-06-17-79/§4</li><li>lov/2005-06-17-79/§5</li><li>lov/2005-06-17-79/§6</li><li>lov/2005-06-17-79/§7</li><li>lov/2005-06-17-79/§9</li><li>lov/2005-06-17-79/§10</li><li>lov/2005-06-17-79/§11</li><li>lov/2005-06-17-79/§16</li><li>lov/2005-06-17-79/§19</li><li>lov/2005-06-17-79/§26</li></ul></dd><dt class="dateOfPublication">Kunngjort</dt><dd class="dateOfPublication">2010-01-15 15:35</dd><dt class="journalNumber">Journalnummer</dt><dd class="journalNumber">2009-1315</dd><dt class="titleShort">Korttittel</dt><dd class="titleShort">Endr. i laksetildelingsforskriften</dd><dt class="title">Tittel</dt><dd class="title">Forskrift om endring i forskrift om tillatelse til akvakultur for laks, ørret og regnbueørret (laksetildelingsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 18. desember 2009 med hjemmel i lov 17. juni 2005 nr. 79 om akvakultur (akvakulturloven) § 2, § 4, § 5, § 6, § 7, § 9, § 10, § 11, § 16, § 19 og § 26.</dd><dt class="refid">RefID</dt><dd class="refid">forskrift/2009-12-18-1838</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tillatelse til akvakultur for laks, ørret og regnbueørret (laksetildelingsforskriften)<ul class="tocSubUl"><li>I<ul class="tocSubUl"><li>§ 3. Kapitlers virkeområde m.m.</li><li>§ 4. Definisjoner</li><li>§ 5. Krav om akvakulturtillatelse</li><li>§ 8. Søknadsbehandling</li><li>§ 22. Særlige formål</li><li>§ 23. Generelle vilkår for tildeling og fornyelse</li><li>§ 23a. Særskilte tildelingsvilkår for tillatelse til forskning</li><li>§ 24. Særskilte tildelingsvilkår for tillatelse til fiskepark</li><li>§ 25. Særskilte tildelingsvilkår for tillatelse til slaktemerd</li><li>§ 26. Særskilte tildelingsvilkår for tillatelse til undervisning</li><li>§ 27. Særskilte tildelingsvilkår for tillatelse til visning</li><li>§ 28. Særskilte tildelingsvilkår for tillatelse til akvakultur av stamfisk</li><li>§ 28a. Faglige råd ved behandling av søknad om tillatelse til særlige formål</li><li>§ 28b. Maksimal tillatt biomasse per tillatelse til særlige formål</li><li>§ 30. Generelle vilkår for klarering av lokalitet</li><li>§ 31. Særlige krav til lokalitet for settefisk</li><li>§ 34. Antall tillatte lokaliteter per tillatelse</li><li>§ 36. Minste krav til søknad</li><li>§ 37. Melding ved samlokalisering</li><li>§ 39. Gebyr</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2009-12-18-1838" id="dokument"><h1>Forskrift om endring i forskrift om tillatelse til akvakultur for laks, ørret og regnbueørret (laksetildelingsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2009-12-18-1838/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. desember 2004 nr. 1798 om tillatelse til akvakultur for laks, ørret og regnbueørret (laksetildelingsforskriften) gjøres følgende endringer:</article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Kapitlers virkeområde m.m.</span></span><article class="legalP" id="kapittel-1-foreslåttparagraf-1-ledd-1">Akvakultur av matfisk i sjøvann reguleres av kapittel 1, 2, 3, 6 og 7.</article><article class="legalP" id="kapittel-1-foreslåttparagraf-1-ledd-2">Akvakultur av settefisk reguleres av kapitlene 1, 2, 7, samt § 29, § 30, § 31 og § 33.</article><article class="legalP" id="kapittel-1-foreslåttparagraf-1-ledd-3">Akvakultur av matfisk til særlige formål reguleres av kapitlene 1, 2, 5, 6 og 7.</article><article class="legalP" id="kapittel-1-foreslåttparagraf-1-ledd-4">Akvakultur av matfisk i ferskvann reguleres av kapitel 1, 2, 4, 7, samt § 29, § 30, § 35, § 36 og § 37.</article></article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-2-ledd-1">I denne forskrift forstås med:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1"><i>Akvakultur:</i> produksjon av akvatiske organismer. Som produksjon regnes ethvert tiltak for å påvirke levende akvatiske organismers vekt, størrelse, antall, egenskaper eller kvalitet.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1"><i>Akvakulturtillatelse:</i> tillatelse gitt i medhold av akvakulturloven, som ved registrering i akvakulturregisteret gir rett til bestemt type produksjon av bestemt art, i bestemt omfang, på en eller flere bestemte lokaliteter.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1"><i>Biomasse:</i> den til enhver tid stående mengde av levende fisk (målt i kilo eller tonn).</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1"><i>Lokalitet:</i> geografisk avgrenset område, enten på land eller i vann, der det søkes om eller er gitt tillatelse til akvakultur.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-2-ledd-1-punkt-5"><article class="legalP" id="kapittel-1-foreslåttparagraf-2-ledd-1-punkt-5-ledd-1"><i>Matfisk:</i> fisk som produseres med sikte på slakting til konsum og som ikke kommer inn under definisjonen av settefisk eller stamfisk.</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-2-ledd-1-punkt-6"><article class="legalP" id="kapittel-1-foreslåttparagraf-2-ledd-1-punkt-6-ledd-1"><i>Settefisk:</i> rogn, yngel, parr eller smolt som produseres med sikte på overføring til andre lokaliteter eller annen type produksjon.</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-2-ledd-1-punkt-7"><article class="legalP" id="kapittel-1-foreslåttparagraf-2-ledd-1-punkt-7-ledd-1"><i>Stamfisk:</i> fisk som skal strykes eller reproduseres på annen måte.</article></article></li></ul></article></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Krav om akvakulturtillatelse</span></span><article class="legalP" id="kapittel-1-foreslåttparagraf-3-ledd-1">Ingen kan drive akvakultur uten tillatelse.</article><article class="legalP" id="kapittel-1-foreslåttparagraf-3-ledd-2">Tillatelse etter denne forskriften gis av fylkeskommunen med mindre annet fremgår av § 8 eller den enkelte bestemmelse.</article></article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Søknadsbehandling</span></span><article class="legalP" id="kapittel-1-foreslåttparagraf-4-ledd-1">Søknad om tillatelse etter kapittel 2, 3 og 4 og klarering av lokalitet etter kapittel 6 utfylles på skjema fastsatt av Fiskeridirektoratet, og sendes til og avgjøres av f fylkeskommunen i det fylke det søkes om tillatelse eller lokalitetsklarering. Det samme gjelder melding etter § 37.</article><article class="legalP" id="kapittel-1-foreslåttparagraf-4-ledd-2">Søknad om tillatelse etter kapittel 5 utfylles på skjema fastsatt av Fiskeridirektoratet og sendes til Fiskeridirektoratet for behandling, med unntak av tillatelse til fiskepark som sendes til fylkeskommunen. Dersom det gis tilsagn om tillatelse skal Fiskeridirektoratet videresende søknaden til fylkeskommunen for lokalitetsklarering.</article><article class="legalP" id="kapittel-1-foreslåttparagraf-4-ledd-3">Etter at fylkeskommunen har sendt søknad om klarering av lokalitet etter kapittel 6 til den kommunen det søkes om lokalisering i, skal søker etter anvisning fra kommunen sørge for at søknaden legges ut til offentlig ettersyn, og at dette kunngjøres i Norsk Lysingsblad og i to aviser som er vanlig lest på stedet.</article><article class="legalP" id="kapittel-1-foreslåttparagraf-4-ledd-4">Søknad om dispensasjon etter § 34 tredje ledd sendes fylkeskommunen i det fylket lokaliteten ligger.</article><article class="legalP" id="kapittel-1-foreslåttparagraf-4-ledd-5">Søknad etter § 33 andre ledd og melding etter § 33 tredje ledd skal avgjøres av Fiskeridirektoratet sentralt. Fylkeskommunene skal forberede søknader etter § 33.</article><article class="legalP" id="kapittel-1-foreslåttparagraf-4-ledd-6">Forvaltningsmyndigheter for fiskeri-, vilt-, naturvern- og friluftsinteresser skal gis adgang til uttalelse før lokalitet klareres etter § 30.</article></article> <article class="defaultP" margin-top="true">§ 9 oppheves.</article> <article class="defaultP" margin-top="true">§ 9a oppheves.</article> <article class="defaultP" margin-top="true">§ 10 oppheves.</article> <article class="defaultP" margin-top="true">§ 13 oppheves.</article> <article class="defaultP" margin-top="true">§ 14a oppheves.</article> <article class="defaultP" margin-top="true">§ 16a oppheves.</article> <article class="defaultP" margin-top="true">§ 17 oppheves.</article> <article class="defaultP" margin-top="true">§ 18 oppheves.</article> <article class="defaultP" margin-top="true">§ 19 tredje ledd skal lyde:</article><article class="legalP" id="kapittel-1-ledd-2">For tillatelser tildelt etter utlysing i 2002, med lokalisering i Musken i Tysfjord kommune kreves det i en periode på 12 år etter tilsagn om tillatelse ble gitt, tillatelse fra Fiskeridirektoratet til endringer som avviker fra de vilkår som er fastsatt i tillatelsen.</article> <article class="defaultP" margin-top="true">Kapittel 5 skal lyde:</article><span class="futuretitle" id="kapittel-1-foreslåttittel-1">Kapittel 5. Særskilt om tillatelser til akvakultur av matfisk i sjø og ferskvann til særlige formål</span><article class="futureLegalArticle" data-name="§22" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Særlige formål</span></span><article class="legalP" id="kapittel-1-foreslåttparagraf-5-ledd-1">Akvakultur av matfisk til forskning skal bidra til å utvikle kunnskap som kommer akvakulturnæringen til gode, blant annet om driftsformer, teknologi, biologi, ernæring, fiskehelse og fiskevelferd.</article><article class="legalP" id="kapittel-1-foreslåttparagraf-5-ledd-2">Akvakultur av matfisk til fiskepark skal brukes som rekreasjons- og fritidstilbud for publikum.</article><article class="legalP" id="kapittel-1-foreslåttparagraf-5-ledd-3">Akvakultur i slaktemerd skal brukes til kortvarig oppbevaring ved slakteriet av slakteklar matfisk.</article><article class="legalP" id="kapittel-1-foreslåttparagraf-5-ledd-4">Akvakultur av matfisk til undervisning skal bidra til at undervisningsinstitusjonene skal kunne tilby attraktiv, realistisk og kvalitativ god undervisning i praktisk akvakultur og akvakulturregelverk og derigjennom bidra til rekruttering av personell med relevant kompetanse til akvakulturnæringen.</article><article class="legalP" id="kapittel-1-foreslåttparagraf-5-ledd-5">Akvakultur av matfisk til visningsformål skal bidra til å styrke kunnskapen om akvakultur hos publikum.</article><article class="legalP" id="kapittel-1-foreslåttparagraf-5-ledd-6">Akvakultur av stamfisk skal bidra til produksjon av rogn og melke av sykdomsfri fisk med høy avlsverdi eller fra spesielle stammer.</article></article><article class="futureLegalArticle" data-name="§23" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 23</span>. <span class="legalArticleTitle">Generelle vilkår for tildeling og fornyelse</span></span><article class="legalP" id="kapittel-1-foreslåttparagraf-6-ledd-1">Fiskeridirektoratet kan gi tillatelse til og fornyelse av tillatelse til akvakultur av matfisk til særlige formål etter en faglig vurdering. Varighet av tillatelse til særlige formål fastsettes etter en konkret behovsvurdering. Tillatelse gis midlertidig for inntil 10 år av gangen med unntak av tillatelser til fiskepark som gis for inntil 5 år av gangen, og tillatelse til stamfisk- og forskningstillatelser som gis inntil 15 år av gangen.</article><article class="legalP" id="kapittel-1-foreslåttparagraf-6-ledd-2">For tidsbegrensede tillatelser skal søknad om forlengelse være Fiskeridirektoratets regionkontor i hende minimum ett år før tillatelsen går ut, med unntak for tillatelse til fiskepark hvor søknad skal være innsendt minimum 6 måneder før tillatelsen går ut.</article></article><article class="futureLegalArticle" data-name="§23a" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 23a</span>. <span class="legalArticleTitle">Særskilte tildelingsvilkår for tillatelse til forskning</span></span><article class="legalP" id="kapittel-1-foreslåttparagraf-7-ledd-1">Søker skal dokumentere hvordan virksomheten vil ivareta den faglige kompetansen som er nødvendig for å oppfylle formålene i § 1 og § 19, herunder kompetansekrav gitt i forskrift 17. juni 2008 nr. 822 om drift av akvakultur § 6.</article><article class="legalP" id="kapittel-1-foreslåttparagraf-7-ledd-2">Ved vurdering av varighet av tillatelsen skal tidsperspektivet for forsøksaktiviteten tillegges vekt.</article></article><article class="futureLegalArticle" data-name="§24" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 24</span>. <span class="legalArticleTitle">Særskilte tildelingsvilkår for tillatelse til fiskepark</span></span><article class="legalP" id="kapittel-1-foreslåttparagraf-8-ledd-1">Det stilles krav om at akvakulturvirksomheten skal tilrettelegges for publikum.</article></article><article class="futureLegalArticle" data-name="§25" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 25</span>. <span class="legalArticleTitle">Særskilte tildelingsvilkår for tillatelse til slaktemerd</span></span><article class="legalP" id="kapittel-1-foreslåttparagraf-9-ledd-1">Tillatelse kan kun gis til godkjent slakteri for oppbevaring av slakteklar fisk. Det stilles krav om at oppbevaring skjer i umiddelbar nærhet til angjeldende slakteri.</article></article><article class="futureLegalArticle" data-name="§26" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 26</span>. <span class="legalArticleTitle">Særskilte tildelingsvilkår for tillatelse til undervisning</span></span><article class="legalP" id="kapittel-1-foreslåttparagraf-10-ledd-1">Tillatelse kan gis til utdanningsinstitusjon på universitet- eller høyskolenivå, til fylkeskommune for bruk i videregående skole eller til privat skole som har eller planlegger et undervisningstilbud hvor akvakultur inngår.</article><article class="legalP" id="kapittel-1-foreslåttparagraf-10-ledd-2">Tillatelse kan bare gis videregående skole eller privat skole som vil tilby elever et undervisningsopplegg som er godkjent av departementet, og som fører fram til et tilbud om fagbrev ved skolen.</article></article><article class="futureLegalArticle" data-name="§27" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 27</span>. <span class="legalArticleTitle">Særskilte tildelingsvilkår for tillatelse til visning</span></span><article class="legalP" id="kapittel-1-foreslåttparagraf-11-ledd-1">Det stilles krav om at akvakulturvirksomheten skal være særlig egnet for formidling, og tilrettelegges for publikum, herunder vektlegges egnethet av omsøkt lokalitet.</article><article class="legalP" id="kapittel-1-foreslåttparagraf-11-ledd-2">I vurderingen av om tillatelse skal gis, kan det blant annet legges vekt på avstanden til andre akvakulturvirksomheter med visningsformål og om akvakulturvirksomheten vil ligge i nærheten av andre større turistmål.</article></article><article class="futureLegalArticle" data-name="§28" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 28</span>. <span class="legalArticleTitle">Særskilte tildelingsvilkår for tillatelse til akvakultur av stamfisk</span></span><article class="legalP" id="kapittel-1-foreslåttparagraf-12-ledd-1">Søker skal begrunne behovet både for maksimal tillatt biomasse og ev. antall tillatelser det søkes om. Ved søknad om flere tillatelser skal fiskerimyndighetene vurdere om tillatelsene kan spres geografisk for å sikre stabile rognleveranser.</article><article class="legalP" id="kapittel-1-foreslåttparagraf-12-ledd-2">Tillatelse til akvakultur av stamfisk i sjøvann må også omfatte egnet og klarert landlokalitet.</article></article><article class="futureLegalArticle" data-name="§28a" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 28a</span>. <span class="legalArticleTitle">Faglige råd ved behandling av søknad om tillatelse til særlige formål</span></span><article class="legalP" id="kapittel-1-foreslåttparagraf-13-ledd-1">Et rådgivende utvalg foretar en vurdering av søknader om tillatelse til forskning og fremmer den faglige tilrådningen til Fiskeridirektoratet. Fiskeridirektoratets rådgivende utvalg for forskningstillatelse skal bestå av tre representanter fra fagmiljøer innen forskning, biologi og næringsinteresser.</article><article class="legalP" id="kapittel-1-foreslåttparagraf-13-ledd-2">Et rådgivende utvalg foretar en vurdering av søknader om tillatelse til stamfisk og fremmer den faglige tilrådningen til Fiskeridirektoratet. Fiskeridirektoratets rådgivende utvalg for stamfisktillatelser skal bestå av 5 representanter fra fagmiljøer innen biologi, genetikk, næringsinteresser og økonomi.</article><article class="legalP" id="kapittel-1-foreslåttparagraf-13-ledd-3">Utvalgene gir også en faglig tilrådning ved søknad om forlengelse av tillatelse.</article><article class="legalP" id="kapittel-1-foreslåttparagraf-13-ledd-4">Utvalgene oppnevnes av Fiskeridirektoratet.</article><article class="legalP" id="kapittel-1-foreslåttparagraf-13-ledd-5">Ved behandling av søknad om tildeling eller forlengelse av tillatelse til visning kan det innhentes en faglig tilrådning fra relevant avdeling i fylkeskommunen.</article><article class="legalP" id="kapittel-1-foreslåttparagraf-13-ledd-6">Ved behandling av søknad eller forlengelse av undervisningstillatelse ved universitetet og høgskole, eller fra fylkeskommunale eller private videregående skoler, kan Fiskeridirektoratets rådgivende utvalg for forskningstillatelser rådspørres.</article></article><article class="futureLegalArticle" data-name="§28b" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 28b</span>. <span class="legalArticleTitle">Maksimal tillatt biomasse per tillatelse til særlige formål</span></span><article class="legalP" id="kapittel-1-foreslåttparagraf-14-ledd-1">Maksimal tillatt biomasse per tillatelse fastsettes etter en konkret vurdering hvor det blant annet skal tas hensyn til søkers behov. Maksimal tillatt biomasse per tillatelse skal ikke overstige 780 tonn, med unntak av tillatelse til fiskepark, som ikke skal overstige 2 tonn.</article><article class="legalP" id="kapittel-1-foreslåttparagraf-14-ledd-2">Ved avgrensning av tillatelse til forskning skal det blant annet tas hensyn til hva som er nødvendig ut fra en vitenskapelig vurdering.</article><article class="legalP" id="kapittel-1-foreslåttparagraf-14-ledd-3">Ved avgrensningen av tillatelse til undervisning skal det blant annet tas hensyn til det planlagte driftsopplegget.</article><article class="legalP" id="kapittel-1-foreslåttparagraf-14-ledd-4">Ved avgrensning av tillatelse til visning skal det blant annet tas hensyn til omfanget av visningsvirksomheten og hvor tilgjengelig akvakulturvirksomheten er.</article><article class="legalP" id="kapittel-1-foreslåttparagraf-14-ledd-5">Ved avgrensning av tillatelse til stamfisk skal det blant annet tas hensyn til hva slags avlskonsept og avlsmål det legges opp til og om tillatelsen skal nyttes til oppformering av stamfisk eller den skal bruke til systematisk avlsarbeid.</article><article class="legalP" id="kapittel-1-foreslåttparagraf-14-ledd-6">Ved avgrensning av tillatelse til akvakultur av matfisk til særlige formål skal det ikke tas hensyn til innehavers behov for økonomisk utbytte som følge av salg av ordinær matfisk.</article></article> <article class="defaultP" margin-top="true">Kapittel 6 oppheves.</article> <article class="defaultP" margin-top="true">Nåværende kapittel 7 blir kapittel 6.</article> <article class="defaultP" margin-top="true">§ 29 annet ledd skal lyde:</article><article class="legalP" id="kapittel-1-ledd-3">Ved utvidelse av biomasse på lokalitet eller endring av areal må det innhentes ny klarering.</article> <article class="defaultP" margin-top="true">§ 30 skal lyde:</article><article class="futureLegalArticle" data-name="§30" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 30</span>. <span class="legalArticleTitle">Generelle vilkår for klarering av lokalitet</span></span><article class="legalP" id="kapittel-1-foreslåttparagraf-15-ledd-1">Lokalitet for akvakultur kan klareres dersom<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-15-ledd-1-punkt-1"><article class="legalP" id="kapittel-1-foreslåttparagraf-15-ledd-1-punkt-1-ledd-1">det er miljømessig forsvarlig;</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-15-ledd-1-punkt-2"><article class="legalP" id="kapittel-1-foreslåttparagraf-15-ledd-1-punkt-2-ledd-1">det er foretatt en avveining av arealinteresser, med særlig vekt på <ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-15-ledd-1-punkt-2-ledd-1-punkt-1"><article class="legalP" id="kapittel-1-foreslåttparagraf-15-ledd-1-punkt-2-ledd-1-punkt-1-ledd-1">søkers behov for areal til planlagt akvakultur,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-15-ledd-1-punkt-2-ledd-1-punkt-2"><article class="legalP" id="kapittel-1-foreslåttparagraf-15-ledd-1-punkt-2-ledd-1-punkt-2-ledd-1">alternativ bruk av området til annen akvakultur,</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-15-ledd-1-punkt-2-ledd-1-punkt-3"><article class="legalP" id="kapittel-1-foreslåttparagraf-15-ledd-1-punkt-2-ledd-1-punkt-3-ledd-1">annen bruk av området, og</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-15-ledd-1-punkt-2-ledd-1-punkt-4"><article class="legalP" id="kapittel-1-foreslåttparagraf-15-ledd-1-punkt-2-ledd-1-punkt-4-ledd-1">verneinteresser som ikke omfattes av bokstav d, herunder vedtak om vern etter lov 29. mai 1981 nr. 38 om viltet;</article></article></li></ul></article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-15-ledd-1-punkt-3"><article class="legalP" id="kapittel-1-foreslåttparagraf-15-ledd-1-punkt-3-ledd-1">det er gitt tillatelser som kreves etter <ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-15-ledd-1-punkt-3-ledd-1-punkt-1"><article class="legalP" id="kapittel-1-foreslåttparagraf-15-ledd-1-punkt-3-ledd-1-punkt-1-ledd-1">lov 19. desember 2003 nr. 124 om matproduksjon og mattrygghet mv.,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-15-ledd-1-punkt-3-ledd-1-punkt-2"><article class="legalP" id="kapittel-1-foreslåttparagraf-15-ledd-1-punkt-3-ledd-1-punkt-2-ledd-1">lov 13. mars 1981 nr. 6 om vern mot forurensninger og om avfall,</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-15-ledd-1-punkt-3-ledd-1-punkt-3"><article class="legalP" id="kapittel-1-foreslåttparagraf-15-ledd-1-punkt-3-ledd-1-punkt-3-ledd-1">lov 17. april 2009 nr. 19 om havner og farvann, og</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-15-ledd-1-punkt-3-ledd-1-punkt-4"><article class="legalP" id="kapittel-1-foreslåttparagraf-15-ledd-1-punkt-3-ledd-1-punkt-4-ledd-1">lov 24. november 2000 nr. 82 om vassdrag og grunnvann; og</article></article></li></ul></article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-15-ledd-1-punkt-4"><article class="legalP" id="kapittel-1-foreslåttparagraf-15-ledd-1-punkt-4-ledd-1">det ikke er i strid med <ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-15-ledd-1-punkt-4-ledd-1-punkt-1"><article class="legalP" id="kapittel-1-foreslåttparagraf-15-ledd-1-punkt-4-ledd-1-punkt-1-ledd-1">vedtatte arealplaner etter plan- og bygningsloven 14. juni 1985 nr. 77,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-15-ledd-1-punkt-4-ledd-1-punkt-2"><article class="legalP" id="kapittel-1-foreslåttparagraf-15-ledd-1-punkt-4-ledd-1-punkt-2-ledd-1">vedtatte vernetiltak etter kapittel V i lov 19. juni 2009 nr. 100 om forvaltning av naturens mangfold, eller</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-15-ledd-1-punkt-4-ledd-1-punkt-3"><article class="legalP" id="kapittel-1-foreslåttparagraf-15-ledd-1-punkt-4-ledd-1-punkt-3-ledd-1">vedtatte vernetiltak etter lov 9. juni 1978 nr. 50 om kulturminner.</article></article></li></ul></article></article></li></ul></article></article> <article class="defaultP" margin-top="true">§ 31 skal lyde:</article><article class="futureLegalArticle" data-name="§31" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 31</span>. <span class="legalArticleTitle">Særlige krav til lokalitet for settefisk</span></span><article class="legalP" id="kapittel-1-foreslåttparagraf-16-ledd-1">Klarering av lokalitet for settefisk skal ikke gis til sjøvannslokalitet eller merdbasert ferskvannslokalitet.</article></article> <article class="defaultP" margin-top="true">§ 32 første ledd skal lyde:</article><article class="legalP" id="kapittel-1-ledd-4">Klarering av lokalitet for stamfisk skal ikke gis dersom det er annen akvakultur på lokaliteten.</article> <article class="defaultP" margin-top="true">§ 33 annet ledd skal lyde:</article><article class="legalP" id="kapittel-1-ledd-5">Fiskeridirektoratet kan etter søknad dispensere fra forbudet i første ledd første punktum dersom samme innehaver av tillatelse eller ulike innehavere av tillatelse innen samme konsern, jf. regnskapsloven § 1-3, har lokaliteter på begge sider av en regiongrense på en slik måte at forbudet vil slå særlig urimelig ut.</article> <article class="defaultP" margin-top="true">§ 33 fjerde ledd skal lyde:</article><article class="legalP" id="kapittel-1-ledd-6">Denne bestemmelsen gjelder ikke tillatelse til særlige formål.</article> <article class="defaultP" margin-top="true">§ 34 skal lyde:</article><article class="futureLegalArticle" data-name="§34" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 34</span>. <span class="legalArticleTitle">Antall tillatte lokaliteter per tillatelse</span></span><article class="legalP" id="kapittel-1-foreslåttparagraf-17-ledd-1">Det kan knyttes maksimalt fire lokaliteter til en akvakulturtillatelse. Det kan knyttes maksimalt to lokaliteter til en akvakulturtillatelse til visning og én lokalitet til akvakulturtillatelse til slaktemerd og akvakulturtillatelse til fiskepark.</article><article class="legalP" id="kapittel-1-foreslåttparagraf-17-ledd-2">Er to eller flere tillatelser klarert for samme lokalitet, kan samtlige av disse være klarert for maksimalt de seks samme lokalitetene.</article><article class="legalP" id="kapittel-1-foreslåttparagraf-17-ledd-3">Det kan etter søknad i særlige tilfeller midlertidig dispenseres fra taket på antall lokaliteter i første og andre ledd. Som særlige tilfelle regnes alvorlige sykdomsutbrudd eller vesentlig sykdomsfare og hvor tiltak er skriftlig pålagt av Mattilsynet.</article><article class="legalP" id="kapittel-1-foreslåttparagraf-17-ledd-4">Denne bestemmelsen gjelder ikke tillatelser til akvakultur av matfisk til forsøks-, forsknings- og undervisningsformål eller tillatelser til akvakultur av stamfisk. Dispensasjonsadgangen etter tredje ledd gjelder ikke akvakulturtillatelse til visning, slaktemerd og fiskepark.</article></article> <article class="defaultP" margin-top="true">§ 36 skal lyde:</article><article class="futureLegalArticle" data-name="§36" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 36</span>. <span class="legalArticleTitle">Minste krav til søknad</span></span><article class="legalP" id="kapittel-1-foreslåttparagraf-18-ledd-1">Søknad om klarering av lokalitet skal inneholde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-18-ledd-1-punkt-1"><article class="legalP" id="kapittel-1-foreslåttparagraf-18-ledd-1-punkt-1-ledd-1">opplysninger om strømmålinger på lokaliteten,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-18-ledd-1-punkt-2"><article class="legalP" id="kapittel-1-foreslåttparagraf-18-ledd-1-punkt-2-ledd-1">kartdokumentasjon som angitt i NS 9410 – Miljøovervåking av marine matfiskanlegg – eller tilsvarende internasjonal standard/anerkjent norm, og</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-18-ledd-1-punkt-3"><article class="legalP" id="kapittel-1-foreslåttparagraf-18-ledd-1-punkt-3-ledd-1">resultatene fra en miljøundersøkelse i form av en enkelt trendovervåking av bunnforholdene på lokaliteten (i NS 9410 kalt B-undersøkelse) gjort i henhold til NS 9410 eller tilsvarende internasjonal standard/anerkjent norm.</article></article></li></ul></article><article class="legalP" id="kapittel-1-foreslåttparagraf-18-ledd-2">Første ledd bokstav b) og c) gjelder bare ved søknad om klarering av lokalitet i sjøvann.</article><article class="legalP" id="kapittel-1-foreslåttparagraf-18-ledd-3">Miljøundersøkelsen etter første ledd bokstav c) skal gjøres av kompetent organ. Et kompetent organ skal dokumentere relevant faglig kompetanse for oppdragsgiver og være uavhengig oppdragsgiver.</article><article class="legalP" id="kapittel-1-foreslåttparagraf-18-ledd-4">På lokaliteter hvor miljøundersøkelse etter første ledd bokstav c) vanskelig lar seg gjennomføre etter NS 9410 eller tilsvarende internasjonal standard/anerkjent norm på grunn av dybdeforhold eller lokalitet med stein- eller fjellbunn, kan fylkeskommunen i samråd med Fylkesmannen fatte vedtak om alternativ miljøundersøkelse.</article><article class="legalP" id="kapittel-1-foreslåttparagraf-18-ledd-5">Dersom anleggets størrelse, beliggenhet eller andre forurensningsmessige forhold tilsier det, kan fylkeskommunen i samråd med Fylkesmannen kreve undersøkelse av bunntilstanden på lokaliteten (nærsonen) og utover i resipienten (fjernsonen) (i NS 9410 kalt C-undersøkelse) i henhold til NS 9410 jf. 9423 eller tilsvarende internasjonal standard/anerkjent norm. Slik undersøkelse skal utføres av et organ som er akkreditert for å utføre oppgaven.</article><article class="legalP" id="kapittel-1-foreslåttparagraf-18-ledd-6">Fylkeskommunen kan i samråd med Fylkesmannen stille krav om miljøundersøkelser av lokaliteter i ferskvann.</article></article> <article class="defaultP" margin-top="true">§ 37 skal lyde:</article><article class="futureLegalArticle" data-name="§37" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 37</span>. <span class="legalArticleTitle">Melding ved samlokalisering</span></span><article class="legalP" id="kapittel-1-foreslåttparagraf-19-ledd-1">Ved samlokalisering av tillatelser til akvakultur av matfisk som innehas av samme person og som ikke innebærer utvidelse av klarert biomasse på lokaliteten og lokalitetsstørrelse, skal det sendes melding til fylkeskommunen. Søknad om endring av driftsplan etter akvakulturdriftsforskriften § 40 skal sendes Fiskeridirektoratets regionkontor sammen med kopi av meldingen. Det er ikke tillatt å sette ut fisk på lokaliteten knyttet til den nye tillatelsen før innehaver av tillatelsen har mottatt endret tillatelse i tråd med meldingen og godkjenning av endret driftsplan.</article><article class="legalP" id="kapittel-1-foreslåttparagraf-19-ledd-2">Første ledd gjelder også for ulike innehavere av tillatelser innen samme konsern. Innehaverne må legge fram dokumentasjon på at de inngår i samme konsern på meldingstidspunktet. Både innehavere som allerede har tillatelser tilknyttet den aktuelle lokalitet og nye innehavere må underskrive meldingen.</article><article class="legalP" id="kapittel-1-foreslåttparagraf-19-ledd-3">Fylkeskommunen plikter å utstede endret tillatelse så snart som mulig, fortrinnsvis innen en uke regnet fra melding etter første ledd er mottatt, dersom dette ikke er i strid med andre tildelingsbestemmelser. Driftsplanen skal snarest mulig vurderes av Fiskeridirektoratets regionkontor og Mattilsynet, jf. akvakulturdriftsforskriften § 40.</article><article class="legalP" id="kapittel-1-foreslåttparagraf-19-ledd-4">Det kan ikke gis melding om samlokalisering for tillatelse til akvakultur av matfisk til særlige formål.</article><article class="legalP" id="kapittel-1-foreslåttparagraf-19-ledd-5">Det kan ikke gis melding etter denne bestemmelsen for tillatelser til akvakultur i Hardangerfjorden, avgrenset slik det fremkommer av vedlegg 1 til denne forskriften.</article></article> <article class="defaultP" margin-top="true">Nåværende kapittel 8 blir kapittel 7 og kapitteloverskriften skal lyde:</article><span class="futuretitle" id="kapittel-1-foreslåttittel-2">Kapittel 7. Avsluttende bestemmelser</span> <article class="defaultP" margin-top="true">§ 39 skal lyde:</article><article class="futureLegalArticle" data-name="§39" id="kapittel-1-foreslåttparagraf-20"><span class="futureLegalArticleHeader"><span class="legalArticleValue">§ 39</span>. <span class="legalArticleTitle">Gebyr</span></span><article class="legalP" id="kapittel-1-foreslåttparagraf-20-ledd-1">For behandling av søknader etter denne forskriften skal det betales gebyr i den grad dette følger av forskrift 21. desember 2001 nr. 1597 om gebyrer i forbindelse med akvakultur. For behandling av søknader om fornying av tidsbegrensete tillatelser betales også gebyr i henhold til samme forskrift.</article></article> <article class="defaultP" margin-top="true">Bestemmelsene i nåværende kapittel 9 flyttes til kapittel 7 og kapitteloverskriften «Kapittel 9. Ikrafttredelse og opphevelse av andre forskrifter» fjernes.</article></section><section class="section" data-name="kapII" id="kapittel-2" data-lovdata-URL="LTI/forskrift/2009-12-18-1838/KAPITTEL_2"><h2 data-text-align="center">II</h2><ul class="defaultList"><li data-li-identifier="1." data-name="1."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Endringene trer i kraft 1. januar 2010, med unntak for § 25 som trer i kraft 1. januar 2011.</article></article></li><li data-li-identifier="2." data-name="2."><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">Søknader innkommet til Fiskeridirektoratets regionkontorer før 1. januar 2010, skal oversendes til fylkeskommunen i det fylket det søkes tillatelse eller lokalitetsklarering.</article></article></li></ul></section></main></body></html>