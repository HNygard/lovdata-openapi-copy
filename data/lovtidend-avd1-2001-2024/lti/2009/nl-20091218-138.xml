<!DOCTYPE html><html lang="no"><head><title>Lov om endringer i legemiddelloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2009-12-18-138</dd><dt class="dokid">DokumentID</dt><dd class="dokid">LTI/lov/2009-12-18-138</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 13 s 1991</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1992-12-04-132</li></ul></dd><dt class="dateOfPublication">Kunngjort</dt><dd class="dateOfPublication">2009-12-18 14:20</dd><dt class="lastupdated">Rettet</dt><dd class="lastupdated">2009-12-21 (EØS-henvisning).</dd><dt class="journalNumber">Journalnummer</dt><dd class="journalNumber">2009-1184</dd><dt class="titleShort">Korttittel</dt><dd class="titleShort">Endringslov til legemiddelloven</dd><dt class="title">Tittel</dt><dd class="title">Lov om endringer i legemiddelloven</dd><dt class="miscInformation">Annet om dokumentet</dt><dd class="miscInformation">Prop.26 L (2009–2010), Innst.49 L (2009–2010), Lovvedtak 23 (2009–2010). Stortingets første og andre gangs behandling hhv. 8. og 15. desember 2009. Fremmet av Helse- og omsorgsdepartementet. Jf. EØS-avtalen vedlegg II kap. XIII nr. 15p (direktiv 2004/28/EF) og nr. 15q (direktiv 2004/27/EF).</dd><dt class="refid">RefID</dt><dd class="refid">lov/2009-12-18-138</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i legemiddelloven<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2009-12-18-138" id="dokument"><h1>Lov om endringer i legemiddelloven</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 4. desember 1992 nr. 132 om legemidler m.v. (legemiddelloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2009-12-18-138/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 4. desember 1992 nr. 132 om legemidler m.v. gjøres følgende endringer:</article> <article class="defaultP" margin-top="true">§ 7 oppheves.</article> <article class="defaultP" margin-top="true">§ 8 skal lyde:</article><article class="legalP" id="kapittel-1-ledd-2">Følgende legemidler må ha markedsføringstillatelse før de kan omsettes:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Legemidler til mennesker og dyr, som er fremstilt industrielt eller ved bruk av en industriell prosess.</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Premiks til medisinert fôr.</article></article></li></ul></article><article class="legalP" id="kapittel-1-ledd-3">Departementet kan i forskrifter gi nærmere regler om hvilke legemidler som skal ha markedsføringstillatelse før de kan omsettes.</article><article class="legalP" id="kapittel-1-ledd-4">Markedsføringstillatelse gis på grunnlag av en vurdering av preparatets kvalitet, sikkerhet og effekt.</article><article class="legalP" id="kapittel-1-ledd-5">Før markedsføringstillatelse gis, skal preparatets navn, reseptstatus, preparatomtale, merking, pakning, pakningsvedlegg og annet utstyr være godkjent.</article><article class="legalP" id="kapittel-1-ledd-6">Ved klage over avslag på søknad om markedsføringstillatelse kan bare lovmessigheten prøves.</article><article class="legalP" id="kapittel-1-ledd-7">Departementet kan i forskrifter gi nærmere regler for godkjennelsen av de enkelte ledd i markedsføringstillatelsen.</article> <article class="defaultP" margin-top="true">§ 9 skal lyde:</article><article class="legalP" id="kapittel-1-ledd-8">Markedsføringstillatelse for et legemiddel gjelder for et tidsrom av fem år og kan fornyes. En markedsføringstillatelse som er fornyet på grunnlag av søknad innsendt etter 1. juli 2006, har ubegrenset gyldighet. Søknad om fornyet markedsføringstillatelse må foreligge minst seks måneder før markedsføringstillatelsens utløp. Midlertidig markedsføringstillatelse kan gis for kortere tid.</article><article class="legalP" id="kapittel-1-ledd-9">Når særlige grunner foreligger, kan markedsføringstillatelsen gjøres betinget av at preparatet bare skal være til bruk for visse sykehus eller forskrives av visse spesialister.</article><article class="legalP" id="kapittel-1-ledd-10">Departementet kan kalle markedsføringstillatelsen tilbake dersom:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">Preparatet ikke lenger anses å fylle kravene til kvalitet, sikkerhet eller effekt.</article></article></li><li data-li-identifier="b)" data-name="b)"><article class="listArticle" id="kapittel-1-ledd-10-punkt-2"><article class="legalP" id="kapittel-1-ledd-10-punkt-2-ledd-1">Spesialpreparatet ikke har den angitte kvalitative og kvantitative sammensetning.</article></article></li><li data-li-identifier="c)" data-name="c)"><article class="listArticle" id="kapittel-1-ledd-10-punkt-3"><article class="legalP" id="kapittel-1-ledd-10-punkt-3-ledd-1">De bestemmelser som gjelder for legemidler ikke overholdes.</article></article></li></ul></article> <article class="defaultP" margin-top="true">§ 10 skal lyde:</article><article class="legalP" id="kapittel-1-ledd-11">Kongen gir nærmere forskrifter om vilkår for markedsføringstillatelse, omsetning og kontroll av legemidler som nevnt i § 8 første ledd.</article><article class="legalP" id="kapittel-1-ledd-12">Kongen kan i særlige tilfeller gjøre unntak fra kravene i § 8.</article><article class="legalP" id="kapittel-1-ledd-13">I forskriftene kan fastsettes avgifter for å dekke utgifter ved søknad om markedsføringstillatelse, kontroll og undersøkelser mv. av legemidler samt utgifter ved søknad om omklassifisering etter § 2 annet ledd.</article> <article class="defaultP" margin-top="true">§ 19 annet ledd annet punktum skal lyde:</article><article class="legalP" id="kapittel-1-ledd-14">I forskriften kan det bl.a gis regler om tilbakekalling av markedsføringstillatelsen ved brudd på reklamebestemmelsene og inntas forbud mot visse former for reklame.</article> <article class="defaultP" margin-top="true">§ 25 a nytt fjerde og femte ledd skal lyde:</article><article class="legalP" id="kapittel-1-ledd-15">Ved søknad om lisens i henhold til forskrifter gitt i medhold av paragrafen her, skal det fremlegges politiattest for søker og ansvarlig medarbeider. Er søkeren en juridisk person, gjelder kravet om politiattest for virksomhetens daglige leder. Attesten skal være en uttømmende politiattest begrenset til overtredelser av narkotikalovgivningen.</article><article class="legalP" id="kapittel-1-ledd-16">Det kan kreves gebyr for utstedelse av lisens eller for registrering i henhold til forskrifter gitt i medhold av paragrafen her. Størrelsen på gebyret fastsettes av departementet.</article></section><section class="section" data-name="kapII" id="kapittel-2" data-lovdata-URL="LTI/lov/2009-12-18-138/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven trer i kraft fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></section></main></body></html>