<!DOCTYPE html><html lang="no"><head><title>Lov om havner og farvann</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2009-04-17-19</dd><dt class="dokid">DokumentID</dt><dd class="dokid">LTI/lov/2009-04-17-19</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 4 s 553</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1969-06-19-66</li><li>lov/1984-06-08-51</li><li>lov/1985-06-14-77</li><li>lov/1989-06-16-59</li><li>lov/1995-08-25-57</li><li>lov/1997-06-13-42</li><li>lov/2002-06-21-45</li><li>lov/2005-06-17-79</li></ul></dd><dt class="dateOfPublication">Kunngjort</dt><dd class="dateOfPublication">2009-04-17 13:40</dd><dt class="journalNumber">Journalnummer</dt><dd class="journalNumber">2009-0141</dd><dt class="titleShort">Korttittel</dt><dd class="titleShort">Havne- og farvannsloven 2009</dd><dt class="title">Tittel</dt><dd class="title">Lov om havner og farvann</dd><dt class="miscInformation">Annet om dokumentet</dt><dd class="miscInformation">Ot.prp.nr.75 (2007–2008), Innst.O.nr.36 (2008–2009) og Besl.O.nr.55 (2008–2009). Odels- og lagtingsvedtak hhv. 3. og 10. februar 2009. Fremmet av Fiskeri- og kystdepartementet.</dd><dt class="refid">RefID</dt><dd class="refid">lov/2009-04-17-19</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om havner og farvann<ul class="tocSubUl"><li>Kapittel 1 Innledende bestemmelser<ul class="tocSubUl"><li>§ 1. Lovens formål</li><li>§ 2. Lovens virkeområde</li><li>§ 3. Forholdet til folkeretten</li><li>§ 4. Definisjoner</li><li>§ 5. Plikt til å gi opplysninger og føre statistikk</li><li>§ 6. Gebyr for behandling av søknad om tillatelse mv.</li></ul></li><li>Kapittel 2 Forvaltningsansvar og myndighet etter loven mv.<ul class="tocSubUl"><li>§ 7. Forvaltningsansvar og myndighet etter loven</li><li>§ 8. Delegasjon og overføring av myndighet</li><li>§ 9. Kommunens forvaltningsansvar og myndighet</li><li>§ 10. Delegasjon av kommunens myndighet</li><li>§ 11. Offisiell sjøkartmyndighet</li><li>§ 12. Forholdet til forvaltningsloven</li></ul></li><li>Kapittel 3 Bruk av farvann. Navigasjonsveiledning<ul class="tocSubUl"><li>§ 13. Trafikkregulering</li><li>§ 14. Bruk av farvann</li><li>§ 15. Uhindret ferdsel i farvannet mv.</li><li>§ 16. Farleder og farledsnormal</li><li>§ 17. Trafikksentraler</li><li>§ 18. Plikt til å melde om farer</li><li>§ 19. Innretninger og anlegg for navigasjonsveiledning</li><li>§ 20. Lokalisering, utforming og tekniske krav til innretninger og anlegg for navigasjonsveiledning</li><li>§ 21. Rettsstridig bruk av innretninger og anlegg for navigasjonsveiledning</li><li>§ 22. Plikt til å melde om anløp og avgang</li><li>§ 23. Kystavgift</li><li>§ 24. Sikkerhetsgebyr</li><li>§ 25. Anløpsavgift</li></ul></li><li>Kapittel 4 Tillatelse og krav til tiltak mv.<ul class="tocSubUl"><li>§ 26. Alminnelige krav til tiltak</li><li>§ 27. Tiltak som krever tillatelse</li><li>§ 28. Tiltak av betydning for Forsvarets eller Kystverkets anlegg</li><li>§ 29. Vilkår i tillatelse</li><li>§ 30. Beskyttelse av bestemte områder</li><li>§ 31. Bortfall av tillatelse</li><li>§ 32. Samordning av myndighet</li><li>§ 33. Pålegg om undersøkelse før vedtak kan treffes</li></ul></li><li>Kapittel 5 Tiltak ved ulykker og andre hendelser i farvannet<ul class="tocSubUl"><li>§ 34. Forbud mot å volde fare, skade eller ulempe i farvannet</li><li>§ 35. Vrakfjerning mv.</li><li>§ 36. Direkte gjennomføring</li><li>§ 37. Bruk av en tredjepersons eiendom ved gjennomføring av tiltak</li><li>§ 38. Tiltak overfor fartøy i fare</li></ul></li><li>Kapittel 6 Alminnelige regler om havner<ul class="tocSubUl"><li>§ 39. Adgang til å benytte havn</li><li>§ 40. Drift og vedlikehold av havn mv.</li><li>§ 41. Havner med persontrafikk</li><li>§ 42. Bruk av havnen</li><li>§ 43. Sikkerhet og terrorberedskap i havner og havneterminaler</li></ul></li><li>Kapittel 7 Havnevirksomheten<ul class="tocSubUl"><li>§ 44. Kapittelets virkeområde</li><li>§ 45. Alminnelige regler</li><li>§ 46. Krav til utpekte havner</li><li>§ 47. Havnekapitalen i kommunale havner</li><li>§ 48. Forvaltning av havnekapitalen</li><li>§ 49. Økonomiforvaltning i havner organisert som aksjeselskap, allmennaksjeselskap eller interkommunalt selskap. Utdeling av selskapets midler</li><li>§ 50. Fritak fra reglene om havnekapital</li><li>§ 51. Særlig om statlige havner</li></ul></li><li>Kapittel 8 Tilsyn mv.<ul class="tocSubUl"><li>§ 52. Tilsyn</li><li>§ 53. Rett til opplysninger og gransking</li><li>§ 54. Gebyr for kontrolltiltak og tilsyn</li></ul></li><li>Kapittel 9 Inndrivelse av krav etter loven<ul class="tocSubUl"><li>§ 55. Inndrivelse av gebyr og avgift</li><li>§ 56. Panterett for krav ved direkte gjennomføring og tiltak overfor fartøy i fare</li></ul></li><li>Kapittel 10 Forvaltningstiltak<ul class="tocSubUl"><li>§ 57. Pålegg om retting og stansing</li><li>§ 58. Forelegg om plikt til å etterkomme pålegg eller forbud</li><li>§ 59. Tvangsfullbyrdelse</li><li>§ 60. Tvangsmulkt</li><li>§ 61. Endring og tilbakekall av tillatelse mv.</li></ul></li><li>Kapittel 11. Straffansvar<ul class="tocSubUl"><li>§ 62. Straffansvar</li></ul></li><li>Kapittel 12 Ikrafttredelse og endringer i andre lover<ul class="tocSubUl"><li>§ 63. Ikrafttredelse</li><li>§ 64. Overgangsregler</li><li>§ 65. Endringer i andre lover</li></ul></li></ul></li></ul></dd></dl></header><main class="documentBody" data-lovdata-URL="LTI/lov/2009-04-17-19" id="dokument"><h1>Lov om havner og farvann</h1><article class="defaultP" data-text-size="small">Følgende lov oppheves:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 8. juni 1984 nr. 51 om havner og farvann m.v.</article></article></li></ul></article><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 19. juni 1969 nr. 66 om merverdiavgift.</article></article></li><li data-li-identifier="2" data-name="2"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 14. juni 1985 nr. 77 Plan- og bygningslov.</article></article></li><li data-li-identifier="3" data-name="3"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 16. juni 1989 nr. 59 om lostjenesten m.v.</article></article></li><li data-li-identifier="4" data-name="4"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 25. august 1995 nr. 57 om pakkereiser og reisegaranti (pakkereiseloven).</article></article></li><li data-li-identifier="5" data-name="5"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 13. juni 1997 nr. 42 om Kystvakten (kystvaktloven).</article></article></li><li data-li-identifier="6" data-name="6"><article class="listArticle" data-text-size="small" id="punkt-7"><article class="legalP" id="punkt-7-ledd-1">Lov 21. juni 2002 nr. 45 om yrkestransport med motorvogn og fartøy (yrkestransportlova).</article></article></li><li data-li-identifier="7" data-name="7"><article class="listArticle" data-text-size="small" id="punkt-8"><article class="legalP" id="punkt-8-ledd-1">Lov 17. juni 2005 nr. 79 om akvakultur (akvakulturloven).</article></article></li></ul></article><section class="section" data-name="kap1" id="kapittel-1" data-lovdata-URL="LTI/lov/2009-04-17-19/KAPITTEL_1"><h2>Kapittel 1 Innledende bestemmelser</h2><article class="legalArticle" data-lovdata-URL="LTI/lov/2009-04-17-19/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Lovens formål</span></h3><article class="legalP" id="kapittel-1-paragraf-1-ledd-1">Loven skal legge til rette for god fremkommelighet, trygg ferdsel og forsvarlig bruk og forvaltning av farvannet i samsvar med allmenne hensyn og hensynet til fiskeriene og andre næringer.</article><article class="legalP" id="kapittel-1-paragraf-1-ledd-2">Loven skal videre legge til rette for effektiv og sikker havnevirksomhet som ledd i sjøtransport og kombinerte transporter samt for effektiv og konkurransedyktig sjøtransport av personer og gods innenfor nasjonale og internasjonale transportnettverk.</article></article><article class="legalArticle" data-lovdata-URL="LTI/lov/2009-04-17-19/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Lovens virkeområde</span></h3><article class="legalP" id="kapittel-1-paragraf-2-ledd-1">Loven gjelder her i riket, herunder i territorialfarvannet og indre farvann. For elver og innsjøer gjelder loven likevel bare så langt de er farbare med fartøy fra sjøen. Departementet kan i forskrift gi loven en videre anvendelse for elver og innsjøer enn det som følger av annet punktum.</article><article class="legalP" id="kapittel-1-paragraf-2-ledd-2">Loven gjelder for Svalbard og Jan Mayen i den utstrekning Kongen bestemmer. Kongen kan gjøre unntak fra loven og fastsette slike særlige regler som de stedlige forholdene tilsier.</article><article class="legalP" id="kapittel-1-paragraf-2-ledd-3">Kongen i statsråd kan bestemme at loven helt eller delvis skal gjelde i Norges økonomiske sone og i jurisdiksjonsområder etablert i medhold av lov 17. desember 1976 nr. 91 om Norges økonomiske sone.</article><article class="legalP" id="kapittel-1-paragraf-2-ledd-4">Departementet kan gi forskrifter om at sjø- og landområder samt arbeid, anlegg og tiltak knyttet til forsvarsmessige formål unntas fra loven.</article></article><article class="legalArticle" data-lovdata-URL="LTI/lov/2009-04-17-19/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Forholdet til folkeretten</span></h3><article class="legalP" id="kapittel-1-paragraf-3-ledd-1">Loven gjelder med de begrensninger som er anerkjent i folkeretten eller følger av overenskomst med fremmed stat.</article></article><article class="legalArticle" data-lovdata-URL="LTI/lov/2009-04-17-19/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-4-ledd-1">Med fartøy menes i denne loven enhver flytende innretning som kan brukes som transportmiddel, fremkomstmiddel, løfteinnretning, oppholdssted, produksjonssted eller lagersted, herunder undervannsfartøyer av enhver art.</article><article class="legalP" id="kapittel-1-paragraf-4-ledd-2">Med havn menes i denne loven områder som er til bruk for fartøy<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-4-ledd-2-punkt-1"><article class="legalP" id="kapittel-1-paragraf-4-ledd-2-punkt-1-ledd-1">som skal laste eller losse gods eller transportere passasjerer som ledd i sjøtransport eller annen næringsvirksomhet,</article></article></li><li data-li-identifier="-" data-name="-"><article class="listArticle" id="kapittel-1-paragraf-4-ledd-2-punkt-2"><article class="legalP" id="kapittel-1-paragraf-4-ledd-2-punkt-2-ledd-1">har behov for landings- og liggeplasser mv. i forbindelse med utøvelse av fiskeri- og havbruksnæring,</article></article></li><li data-li-identifier="-" data-name="-"><article class="listArticle" id="kapittel-1-paragraf-4-ledd-2-punkt-3"><article class="legalP" id="kapittel-1-paragraf-4-ledd-2-punkt-3-ledd-1">for øvrig har behov for oppankrings- eller liggeplasser eller lignende.</article></article></li></ul></article><article class="legalP" id="kapittel-1-paragraf-4-ledd-3">Alle områder som hører til eller er funksjonelt knyttet til områder som nevnt i første punktum anses også som havn.</article><article class="legalP" id="kapittel-1-paragraf-4-ledd-4">Med havnevirksomhet menes i denne loven tjenesteyting, myndighetsutøvelse og annen offentlig forvaltning som retter seg mot fartøy, gods eller passasjerer i havnen.</article><article class="legalP" id="kapittel-1-paragraf-4-ledd-5">Med havneanlegg menes i denne loven arealer, bygninger, innretninger og annen infrastruktur som brukes i havnevirksomhet, herunder kaier, terminalbygninger, laste-, losse- og omlastningsinnretninger og lager- og administrasjonsbygninger.</article><article class="legalP" id="kapittel-1-paragraf-4-ledd-6">Med farled menes i denne loven særskilte trafikkveier på sjøen fastsatt i medhold av § 16.</article><article class="legalP" id="kapittel-1-paragraf-4-ledd-7">Med farvann menes i denne loven områder der fartøy kan ferdes og som er innenfor lovens virkeområde, jf. bestemmelser gitt i eller i medhold av § 2.</article><article class="legalP" id="kapittel-1-paragraf-4-ledd-8">Departementet kan ved enkeltvedtak eller i forskrift fastsette nærmere hva som skal være omfattet av definisjonene i denne paragrafen.</article></article><article class="legalArticle" data-lovdata-URL="LTI/lov/2009-04-17-19/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Plikt til å gi opplysninger og føre statistikk</span></h3><article class="legalP" id="kapittel-1-paragraf-5-ledd-1">Departementet kan ved enkeltvedtak eller i forskrift pålegge eiere eller brukere av fartøy, eiere eller operatører av havn eller havneterminal, private kaieiere samt brukere av havner å gi myndighetene de opplysningene som er nødvendige til bruk ved transportplanlegging eller trafikkovervåkning. Departementet kan pålegge eiere eller operatører av havn eller havneterminal å føre statistikk for samme formål.</article></article><article class="legalArticle" data-lovdata-URL="LTI/lov/2009-04-17-19/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Gebyr for behandling av søknad om tillatelse mv.</span></h3><article class="legalP" id="kapittel-1-paragraf-6-ledd-1">Departementet kan fastsette gebyr for behandling av søknad om tillatelse eller godkjennelse etter bestemmelser i eller i medhold av denne loven.</article></article></section><section class="section" data-name="kap2" id="kapittel-2" data-lovdata-URL="LTI/lov/2009-04-17-19/KAPITTEL_2"><h2>Kapittel 2 Forvaltningsansvar og myndighet etter loven mv.</h2><article class="legalArticle" data-lovdata-URL="LTI/lov/2009-04-17-19/§7" data-name="§7" id="kapittel-2-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Forvaltningsansvar og myndighet etter loven</span></h3><article class="legalP" id="kapittel-2-paragraf-1-ledd-1">Forvaltningsansvaret og myndigheten etter denne lov tilligger departementet, med mindre noe annet følger av bestemmelser gitt i eller i medhold av denne loven.</article><article class="legalP" id="kapittel-2-paragraf-1-ledd-2">Forvaltningsansvaret og myndigheten for hovedleder og bileder tilligger departementet.</article><article class="legalP" id="kapittel-2-paragraf-1-ledd-3">For kommunens forvaltningsansvar og myndighet gjelder § 9.</article></article><article class="legalArticle" data-lovdata-URL="LTI/lov/2009-04-17-19/§8" data-name="§8" id="kapittel-2-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Delegasjon og overføring av myndighet</span></h3><article class="legalP" id="kapittel-2-paragraf-2-ledd-1">Kongen og departementet kan delegere forvaltningsansvar og myndighet etter denne loven til en eller flere kommuner.</article><article class="legalP" id="kapittel-2-paragraf-2-ledd-2">Kongen kan bestemme at myndighet etter denne loven overføres til statlig myndighet når riket er i krig eller krig truer eller rikets selvstendighet eller sikkerhet er i fare.</article></article><article class="legalArticle" data-lovdata-URL="LTI/lov/2009-04-17-19/§9" data-name="§9" id="kapittel-2-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Kommunens forvaltningsansvar og myndighet</span></h3><article class="legalP" id="kapittel-2-paragraf-3-ledd-1">Kommunen har forvaltningsansvar og myndighet etter denne loven innenfor området hvor kommunen har planmyndighet etter plan- og bygningsloven, med mindre noe annet følger av bestemmelser gitt i eller i medhold av denne loven.</article><article class="legalP" id="kapittel-2-paragraf-3-ledd-2">Kommunen skal sørge for sikkerhet og fremkommelighet i havner og i kommunens sjøområde.</article><article class="legalP" id="kapittel-2-paragraf-3-ledd-3">Departementet kan gi forskrift og treffe vedtak om kommunens forvaltningsansvar og myndighet etter denne loven, herunder gjøre unntak fra eller utvidelse av kommunens forvaltningsansvar og myndighet.</article></article><article class="legalArticle" data-lovdata-URL="LTI/lov/2009-04-17-19/§10" data-name="§10" id="kapittel-2-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Delegasjon av kommunens myndighet</span></h3><article class="legalP" id="kapittel-2-paragraf-4-ledd-1">Myndighet som etter denne loven tilligger kommunen, kan delegeres til interkommunalt samarbeid, jf. lov 25. september 1992 nr. 107 om kommuner og fylkeskommuner (kommuneloven), og til selskap etablert i henhold til lov 29. januar 1999 nr. 6 om interkommunale selskaper.</article><article class="legalP" id="kapittel-2-paragraf-4-ledd-2">Departementet kan ved enkeltvedtak eller i forskrift fastsette at en nærmere bestemt del av kommunens myndighet etter denne loven kan delegeres til private.</article></article><article class="legalArticle" data-lovdata-URL="LTI/lov/2009-04-17-19/§11" data-name="§11" id="kapittel-2-paragraf-5"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Offisiell sjøkartmyndighet</span></h3><article class="legalP" id="kapittel-2-paragraf-5-ledd-1">Den myndighet Kongen bestemmer (den offisielle sjøkartmyndigheten) utsteder eller godkjenner offisielle nautiske kart og nautiske publikasjoner.</article><article class="legalP" id="kapittel-2-paragraf-5-ledd-2">Departementet kan gi forskrift om at tillatelser, pålegg eller annen informasjon som har betydning for sikker navigasjon eller ferdsel, skal meldes til den offisielle sjøkartmyndigheten og den som er nasjonal koordinator for navigasjonsvarsler.</article></article><article class="legalArticle" data-lovdata-URL="LTI/lov/2009-04-17-19/§12" data-name="§12" id="kapittel-2-paragraf-6"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Forholdet til forvaltningsloven</span></h3><article class="legalP" id="kapittel-2-paragraf-6-ledd-1">Departementet er klageinstans for enkeltvedtak som er truffet av kommunen eller etter myndighet delegert fra kommunen. Departementet kan i forskrift fastsette annen klageinstans.</article></article></section><section class="section" data-name="kap3" id="kapittel-3" data-lovdata-URL="LTI/lov/2009-04-17-19/KAPITTEL_3"><h2>Kapittel 3 Bruk av farvann. Navigasjonsveiledning</h2><article class="legalArticle" data-lovdata-URL="LTI/lov/2009-04-17-19/§13" data-name="§13" id="kapittel-3-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Trafikkregulering</span></h3><article class="legalP" id="kapittel-3-paragraf-1-ledd-1">Departementet kan treffe enkeltvedtak eller gi forskrift om trafikkregulering, herunder om<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">seilingsregler, herunder regler om fart,</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">seilingsleder, trafikkseparering og andre rutetiltak,</article></article></li><li data-li-identifier="c)" data-name="c)"><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">forbud mot at fartøy eller bestemte grupper av fartøy bruker bestemte farleder eller farvann, eller særskilte vilkår for slik bruk,</article></article></li><li data-li-identifier="d)" data-name="d)"><article class="listArticle" id="kapittel-3-paragraf-1-ledd-1-punkt-4"><article class="legalP" id="kapittel-3-paragraf-1-ledd-1-punkt-4-ledd-1">påbud om at fartøy eller bestemte grupper av fartøy skal bruke bestemte farleder eller farvann.</article></article></li></ul></article></article><article class="legalArticle" data-lovdata-URL="LTI/lov/2009-04-17-19/§14" data-name="§14" id="kapittel-3-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Bruk av farvann</span></h3><article class="legalP" id="kapittel-3-paragraf-2-ledd-1">Dersom noe annet ikke er bestemt i eller i medhold av loven her, kan myndigheten etter loven gi forskrifter om orden i og bruk av farvann når hensynet til god fremkommelighet, trygg ferdsel og forsvarlig bruk og forvaltning av farvannet krever det.</article><article class="legalP" id="kapittel-3-paragraf-2-ledd-2">Departementet kan gi forskrifter om adgangen til å fastsette forskrifter etter første ledd og om det nærmere innholdet i disse, herunder bestemme at slike forskrifter skal følge en nærmere angitt mal, og at de skal godkjennes av departementet.</article></article><article class="legalArticle" data-lovdata-URL="LTI/lov/2009-04-17-19/§15" data-name="§15" id="kapittel-3-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Uhindret ferdsel i farvannet mv.</span></h3><article class="legalP" id="kapittel-3-paragraf-3-ledd-1">Myndigheten etter loven skal sørge for at ferdselen i farvannet ikke hindres eller vanskeliggjøres. Myndigheten etter loven kan treffe vedtak om avsperring av områder i farvannet eller på land når det er nødvendig av hensyn til sikkerheten.</article></article><article class="legalArticle" data-lovdata-URL="LTI/lov/2009-04-17-19/§16" data-name="§16" id="kapittel-3-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Farleder og farledsnormal</span></h3><article class="legalP" id="kapittel-3-paragraf-4-ledd-1">Departementet kan ved forskrift fastsette farleder, herunder hvilke farleder som skal være hovedled eller biled. Det kan også fastsettes andre farledskategorier.</article><article class="legalP" id="kapittel-3-paragraf-4-ledd-2">Departementet kan ved forskrift fastsette standarder for farleder (farledsnormal), herunder krav til utforming, etablering, drift og vedlikehold, samt krav til navigasjonsveiledning, ankringsplasser og nødhavner.</article><article class="legalP" id="kapittel-3-paragraf-4-ledd-3">Departementet kan ved forskrift fastsette regler om adgang til bruk av farleder til annet enn sjøtrafikk.</article></article><article class="legalArticle" data-lovdata-URL="LTI/lov/2009-04-17-19/§17" data-name="§17" id="kapittel-3-paragraf-5"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Trafikksentraler</span></h3><article class="legalP" id="kapittel-3-paragraf-5-ledd-1">Departementet kan opprette trafikksentraler for overvåkning og kontroll med skipstrafikk og annen ferdsel, herunder håndheving av sjøveisreglene, andre trafikkreguleringer og sikkerhets- og beredskapstiltak. Trafikksentralene skal etter behov også gi navigasjonsassistanse og annen nautisk informasjon til sjøfarende.</article><article class="legalP" id="kapittel-3-paragraf-5-ledd-2">Departementet kan gi forskrift om trafikksentralenes oppgaver, virksomhet og myndighet.</article></article><article class="legalArticle" data-lovdata-URL="LTI/lov/2009-04-17-19/§18" data-name="§18" id="kapittel-3-paragraf-6"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Plikt til å melde om farer</span></h3><article class="legalP" id="kapittel-3-paragraf-6-ledd-1">En skipsfører som observerer farer av betydning for sikker navigasjon eller ferdsel, skal straks gi melding om dette til fartøy i nærheten. Skipsføreren skal også gi slik melding til den myndighet departementet bestemmer i forskrift. Andre som observerer fare av betydning for sikker navigasjon eller ferdsel skal gi melding om dette til nærmeste politimyndighet, med mindre slik melding synes åpenbart unødvendig. Departementet kan gi forskrift med nærmere regler om melding og om videreformidling av melding.</article><article class="legalP" id="kapittel-3-paragraf-6-ledd-2">Når nasjonal koordinator for navigasjonsvarsler har mottatt melding som nevnt i første ledd, skal den straks vurdere å sende ut nødvendig navigasjonsvarsel for det aktuelle området.</article><article class="legalP" id="kapittel-3-paragraf-6-ledd-3">For melding om sjøulykke gjelder sjøloven § 475 og skipssikkerhetsloven § 47.</article></article><article class="legalArticle" data-lovdata-URL="LTI/lov/2009-04-17-19/§19" data-name="§19" id="kapittel-3-paragraf-7"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Innretninger og anlegg for navigasjonsveiledning</span></h3><article class="legalP" id="kapittel-3-paragraf-7-ledd-1">Departementet har overoppsyn med og forvaltningsansvar for fyrlys, sjømerker, farvannsskilt og andre innretninger og anlegg som skal gi navigasjonsveiledning eller regulere ferdselen.</article><article class="legalP" id="kapittel-3-paragraf-7-ledd-2">Fyrlys, sjømerker, farvannsskilt og andre innretninger og anlegg som skal gi navigasjonsveiledning eller regulere ferdselen, kan bare etableres, fjernes, flyttes eller endres etter vedtak eller tillatelse av departementet. Det samme gjelder anlegg for trafikkovervåkning. Det kan fastsettes vilkår for slik tillatelse etter § 28.</article><article class="legalP" id="kapittel-3-paragraf-7-ledd-3">Departementet kan gi pålegg om<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-7-ledd-3-punkt-1"><article class="legalP" id="kapittel-3-paragraf-7-ledd-3-punkt-1-ledd-1">oppsetting, etablering og drift av innretninger eller anlegg som nevnt i annet ledd,</article></article></li><li data-li-identifier="b)" data-name="b)"><article class="listArticle" id="kapittel-3-paragraf-7-ledd-3-punkt-2"><article class="legalP" id="kapittel-3-paragraf-7-ledd-3-punkt-2-ledd-1">fjerning, flytting eller endring av eksisterende innretninger eller anlegg som nevnt i annet ledd,</article></article></li><li data-li-identifier="c)" data-name="c)"><article class="listArticle" id="kapittel-3-paragraf-7-ledd-3-punkt-3"><article class="legalP" id="kapittel-3-paragraf-7-ledd-3-punkt-3-ledd-1">skjerming, endring eller fjerning av lys eller andre innretninger som kan virke villedende for sikker navigasjon eller ferdsel.</article></article></li></ul></article><article class="legalP" id="kapittel-3-paragraf-7-ledd-4">Pålegg etter tredje ledd bokstav a kan rettes til den som eier eller er ansvarlig for innretning, anlegg eller virksomhet som medfører fare for sikker navigasjon eller ferdsel eller som av andre grunner medfører behov for å regulere ferdselen. Pålegg etter tredje ledd bokstav b og c kan rettes til den som eier eller er ansvarlig for vedkommende innretning eller anlegg.</article></article><article class="legalArticle" data-lovdata-URL="LTI/lov/2009-04-17-19/§20" data-name="§20" id="kapittel-3-paragraf-8"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Lokalisering, utforming og tekniske krav til innretninger og anlegg for navigasjonsveiledning</span></h3><article class="legalP" id="kapittel-3-paragraf-8-ledd-1">Departementet kan treffe enkeltvedtak og gi forskrift om tekniske krav til og bruk, utforming og lokalisering av fyrlys, sjømerker, farvannsskilt og andre innretninger og anlegg som skal gi navigasjonsveiledning eller regulere ferdselen.</article></article><article class="legalArticle" data-lovdata-URL="LTI/lov/2009-04-17-19/§21" data-name="§21" id="kapittel-3-paragraf-9"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Rettsstridig bruk av innretninger og anlegg for navigasjonsveiledning</span></h3><article class="legalP" id="kapittel-3-paragraf-9-ledd-1">Ingen må uten etter tillatelse fra departementet bruke innretning eller anlegg som skal gi navigasjonsveiledning eller regulere ferdselen, til noe annet enn formålet med slik innretning mv., eller for øvrig foreta noe som kan hindre eller vanskeliggjøre at slike innretninger eller anlegg virker etter sin hensikt, herunder fortøye i, fjerne, flytte, forandre eller skjerme innretningen eller anlegget. Det samme gjelder brygger, kaier eller liknende for losbåter.</article></article><article class="legalArticle" data-lovdata-URL="LTI/lov/2009-04-17-19/§22" data-name="§22" id="kapittel-3-paragraf-10"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Plikt til å melde om anløp og avgang</span></h3><article class="legalP" id="kapittel-3-paragraf-10-ledd-1">Departementet kan treffe enkeltvedtak eller gi forskrift om at sjøfarende og andre skal ha meldeplikt til statlig eller kommunal myndighet eller til eiere eller operatører av havner eller havneterminaler. Departementet kan i forskrift også fastsette begrensninger i adgangen til å anløpe havn ved manglende oppfyllelse av meldeplikt etter første punktum.</article></article><article class="legalArticle" data-lovdata-URL="LTI/lov/2009-04-17-19/§23" data-name="§23" id="kapittel-3-paragraf-11"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Kystavgift</span></h3><article class="legalP" id="kapittel-3-paragraf-11-ledd-1">Departementet kan gi forskrift om at det for fartøy skal betales avgift (kystavgift) til staten til dekning av statens utgifter til farledsutbedringer, drift og vedlikehold av fyr, merker og andre navigasjonshjelpemidler og istjeneste og om rabattordninger for slik avgift.</article><article class="legalP" id="kapittel-3-paragraf-11-ledd-2">Departementet kan gi forskrift som pålegger eiere eller brukere av fartøy å gi opplysninger, herunder å fremlegge skipsbøkene til bruk ved beregningen av kystavgift.</article><article class="legalP" id="kapittel-3-paragraf-11-ledd-3">Rederen og agenten svarer solidarisk for avgifter etter paragrafen her. Det kan kreves, bl.a. som vilkår i tillatelse til å benytte tjenester som avgiftene skal dekke, at rederen eller agenten skal stille økonomisk sikkerhet for betaling av slike avgifter.</article></article><article class="legalArticle" data-lovdata-URL="LTI/lov/2009-04-17-19/§24" data-name="§24" id="kapittel-3-paragraf-12"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Sikkerhetsgebyr</span></h3><article class="legalP" id="kapittel-3-paragraf-12-ledd-1">Departementet kan i forskrift bestemme at det for fartøy eller bestemte grupper av fartøy skal betales gebyr til staten for bruk av farled med trafikkovervåkning mv. (sikkerhetsgebyr), herunder om rabattordninger for slike gebyr.</article><article class="legalP" id="kapittel-3-paragraf-12-ledd-2">Bestemmelsene i § 23 tredje ledd gjelder tilsvarende for sikkerhetsgebyr etter første ledd.</article></article><article class="legalArticle" data-lovdata-URL="LTI/lov/2009-04-17-19/§25" data-name="§25" id="kapittel-3-paragraf-13"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Anløpsavgift</span></h3><article class="legalP" id="kapittel-3-paragraf-13-ledd-1">Kommunen kan i forskrift bestemme at det for fartøy som anløper havn i kommunen, skal betales anløpsavgift til kommunen. Anløpsavgiften skal bare dekke kommunens kostnader ved utøvelse av offentlig myndighet med hjemmel i denne loven med forskrifter, samt kostnader til å legge til rette for sikkerhet og fremkommelighet i kommunens sjøområde, så langt slike kostnader ikke kan dekkes inn ved betaling for tjenester som ytes i havnen. I forskriften kan det også fastsettes rabattordninger.</article><article class="legalP" id="kapittel-3-paragraf-13-ledd-2">Departementet kan i forskrift gi nærmere regler om kommunens administrasjon av avgifter som nevnt i første ledd, herunder nærmere regler om hvilke kostnader slik avgift skal kunne dekke. Departementet kan i forskrift også oppstille andre rammer for det nærmere innholdet i forskrifter som gis i medhold av første ledd.</article><article class="legalP" id="kapittel-3-paragraf-13-ledd-3">Departementet kan i forskrift bestemme at eiere eller operatører av havner eller havneterminaler skal innkreve anløpsavgift på vegne av kommunen mot særskilt godtgjørelse.</article><article class="legalP" id="kapittel-3-paragraf-13-ledd-4">Bestemmelsene i § 23 tredje ledd gjelder tilsvarende for anløpsavgift etter første ledd.</article></article></section><section class="section" data-name="kap4" id="kapittel-4" data-lovdata-URL="LTI/lov/2009-04-17-19/KAPITTEL_4"><h2>Kapittel 4 Tillatelse og krav til tiltak mv.</h2><article class="legalArticle" data-lovdata-URL="LTI/lov/2009-04-17-19/§26" data-name="§26" id="kapittel-4-paragraf-1"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Alminnelige krav til tiltak</span></h3><article class="legalP" id="kapittel-4-paragraf-1-ledd-1">Tiltak som krever tillatelse etter dette kapittelet, skal planlegges, gjennomføres, drives og vedlikeholdes slik at hensynet til god fremkommelighet og trygg ferdsel i farvannet samt hensynet til liv og helse, miljø og materielle verdier, blir ivaretatt på en forsvarlig måte.</article><article class="legalP" id="kapittel-4-paragraf-1-ledd-2">Departementet kan i forskrift fastsette nærmere krav til planlegging, gjennomføring, drift og vedlikehold av tiltak.</article><article class="legalP" id="kapittel-4-paragraf-1-ledd-3">Departementet kan i forskrift gi regler om minste tillatte avstand i høyde, bredde eller dybde for tiltak som kan innskrenke farledene.</article></article><article class="legalArticle" data-lovdata-URL="LTI/lov/2009-04-17-19/§27" data-name="§27" id="kapittel-4-paragraf-2"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Tiltak som krever tillatelse</span></h3><article class="legalP" id="kapittel-4-paragraf-2-ledd-1">Bygging, graving, utfylling og andre tiltak som kan påvirke sikkerheten eller fremkommeligheten i kommunens sjøområde, krever tillatelse av kommunen hvor tiltaket skal settes i verk. Som tiltak regnes bl.a. fortøyningsinstallasjoner, kaier, brygger, broer, luftspenn, utdypning, dumping, akvakulturanlegg, opplag av fartøy, lyskilder, kabler og rør. Kommunen kan ikke gi tillatelse til tiltak som vil stride mot bestemmelser gitt i eller i medhold av loven her.</article><article class="legalP" id="kapittel-4-paragraf-2-ledd-2">Tiltak som nevnt i første ledd som skal settes i verk i hovedled eller biled eller for øvrig utenfor kommunens sjøområde, krever i stedet tillatelse fra departementet. Det samme gjelder tiltak som skal settes i verk innenfor kommunens sjøområde, men som kan påvirke sikkerheten eller fremkommeligheten i hovedled eller biled.</article><article class="legalP" id="kapittel-4-paragraf-2-ledd-3">Departementet kan i forskrift fastsette hva slags tiltak som er omfattet av de ulike leddene i denne paragrafen, og kan videre fastsette at bestemte typer av tiltak som omfattes av første ledd, i stedet krever tillatelse av departementet. Departementet kan også i det enkelte tilfellet bestemme at et tiltak som er omfattet av første ledd, i stedet krever tillatelse fra departementet.</article><article class="legalP" id="kapittel-4-paragraf-2-ledd-4">Departementet kan videre i forskrift gi regler om at visse typer tiltak skal være unntatt fra kravene om tillatelse etter denne paragrafen, dersom tiltaket er meldt til myndigheten etter loven innen en fastsatt frist før tiltaket settes i verk. Departementet kan også ved enkeltvedtak unnta et tiltak fra kravet om tillatelse etter denne paragrafen, når tiltaket er meldt til myndigheten etter loven innen rimelig tid.</article></article><article class="legalArticle" data-lovdata-URL="LTI/lov/2009-04-17-19/§28" data-name="§28" id="kapittel-4-paragraf-3"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Tiltak av betydning for Forsvarets eller Kystverkets anlegg</span></h3><article class="legalP" id="kapittel-4-paragraf-3-ledd-1">Bygging, graving, utfylling eller andre tiltak som kan være av betydning for Forsvarets eller Kystverkets anlegg, innretninger eller virksomhet, krever tillatelse av departementet. Er det tvil om tiltaket er omfattet av første punktum, skal saken forelegges departementet til avgjørelse.</article></article><article class="legalArticle" data-lovdata-URL="LTI/lov/2009-04-17-19/§29" data-name="§29" id="kapittel-4-paragraf-4"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Vilkår i tillatelse</span></h3><article class="legalP" id="kapittel-4-paragraf-4-ledd-1">Ved fastsettelsen av vilkår i enkeltvedtak etter dette kapittelet skal det legges vekt på hensynet til god fremkommelighet og trygg ferdsel i farvannet, hensynet til andre næringer, samt hensynet til liv og helse, miljø og materielle verdier. Det kan bl.a. settes vilkår om<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-4-ledd-1-punkt-1"><article class="legalP" id="kapittel-4-paragraf-4-ledd-1-punkt-1-ledd-1">undersøkelser, herunder om virkninger av tiltaket,</article></article></li><li data-li-identifier="b)" data-name="b)"><article class="listArticle" id="kapittel-4-paragraf-4-ledd-1-punkt-2"><article class="legalP" id="kapittel-4-paragraf-4-ledd-1-punkt-2-ledd-1">utførelse, herunder utstyr og dimensjonering,</article></article></li><li data-li-identifier="c)" data-name="c)"><article class="listArticle" id="kapittel-4-paragraf-4-ledd-1-punkt-3"><article class="legalP" id="kapittel-4-paragraf-4-ledd-1-punkt-3-ledd-1">tidsbegrensning,</article></article></li><li data-li-identifier="d)" data-name="d)"><article class="listArticle" id="kapittel-4-paragraf-4-ledd-1-punkt-4"><article class="legalP" id="kapittel-4-paragraf-4-ledd-1-punkt-4-ledd-1">bruk,</article></article></li><li data-li-identifier="e)" data-name="e)"><article class="listArticle" id="kapittel-4-paragraf-4-ledd-1-punkt-5"><article class="legalP" id="kapittel-4-paragraf-4-ledd-1-punkt-5-ledd-1">vedlikehold,</article></article></li><li data-li-identifier="f)" data-name="f)"><article class="listArticle" id="kapittel-4-paragraf-4-ledd-1-punkt-6"><article class="legalP" id="kapittel-4-paragraf-4-ledd-1-punkt-6-ledd-1">miljøovervåkning,</article></article></li><li data-li-identifier="g)" data-name="g)"><article class="listArticle" id="kapittel-4-paragraf-4-ledd-1-punkt-7"><article class="legalP" id="kapittel-4-paragraf-4-ledd-1-punkt-7-ledd-1">fjerning og opprydding.</article></article></li></ul></article><article class="legalP" id="kapittel-4-paragraf-4-ledd-2">Vedtaket kan fastsette at den som får en tillatelse, eller den i hvis interesse et vedtak blir truffet, skal dekke utgiftene til å oppfylle vilkår nevnt i første ledd.</article><article class="legalP" id="kapittel-4-paragraf-4-ledd-3">I tillatelse til tiltak som kan volde vesentlig ulempe for annen bruk og utnytting av farvannet, kan det settes som vilkår at tiltakshaveren skal legge til rette for slik bruk og utnytting annet sted, eller skal yte tilskudd for dette formål, eller at tiltakshaveren uten hensyn til skyld skal erstatte skade på og tap av redskap og utstyr mv. som benyttes i annen næringsvirksomhet i farvannet, for eksempel fiskeredskap. Erstatningsansvaret kan lempes eller falle bort dersom tiltakshaveren godtgjør at skaden skyldes grov uaktsomhet fra skadelidte.</article></article><article class="legalArticle" data-lovdata-URL="LTI/lov/2009-04-17-19/§30" data-name="§30" id="kapittel-4-paragraf-5"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Beskyttelse av bestemte områder</span></h3><article class="legalP" id="kapittel-4-paragraf-5-ledd-1">Departementet kan i forskrift eller ved enkeltvedtak for bestemte områder forby eller sette vilkår for iverksetting av tiltak dersom dette er nødvendig for å bevare bestemte områder med særlig verdi for marint biologisk mangfold.</article></article><article class="legalArticle" data-lovdata-URL="LTI/lov/2009-04-17-19/§31" data-name="§31" id="kapittel-4-paragraf-6"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Bortfall av tillatelse</span></h3><article class="legalP" id="kapittel-4-paragraf-6-ledd-1">En tillatelse faller bort hvis arbeidet med et tiltak ikke er satt i gang senest tre år etter at tillatelsen ble gitt. Det samme gjelder hvis arbeidet med tiltaket blir innstilt i mer enn to år. Den myndighet som har gitt tillatelsen, kan forlenge fristen én gang med inntil tre år.</article></article><article class="legalArticle" data-lovdata-URL="LTI/lov/2009-04-17-19/§32" data-name="§32" id="kapittel-4-paragraf-7"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Samordning av myndighet</span></h3><article class="legalP" id="kapittel-4-paragraf-7-ledd-1">Myndigheten etter denne lov og kommunen som plan- og bygningsmyndighet, plikter å foreta en effektiv og samordnet behandling av søknader om tillatelse.</article><article class="legalP" id="kapittel-4-paragraf-7-ledd-2">Tillatelse til tiltak etter dette kapittelet kan ikke gis i strid med vedtatte arealplaner etter plan- og bygningsloven uten etter dispensasjon fra vedkommende plan- og bygningsmyndighet.</article><article class="legalP" id="kapittel-4-paragraf-7-ledd-3">I saker som faller inn under lov om akvakultur av 17. juni 2005 nr. 79 om akvakultur (akvakulturloven), kan departementet helt eller delvis delegere myndighet etter kapittelet her til Fiskeridirektoratet eller annen offentlig myndighet.</article></article><article class="legalArticle" data-lovdata-URL="LTI/lov/2009-04-17-19/§33" data-name="§33" id="kapittel-4-paragraf-8"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Pålegg om undersøkelse før vedtak kan treffes</span></h3><article class="legalP" id="kapittel-4-paragraf-8-ledd-1">Før kommunen eller departementet treffer vedtak etter § 27 og § 28 kan tiltakshaveren pålegges å sørge for og bekoste slike undersøkelser som er nødvendige for å klarlegge konsekvenser av at tiltaket gjennomføres. Pålegget må stå i et rimelig forhold til den betydningen det har for henholdsvis kommunen eller departementet å få klarlagt mulige konsekvenser av tiltaket.</article><article class="legalP" id="kapittel-4-paragraf-8-ledd-2">Departementet kan i forskrift gi regler om hva slags undersøkelser som er å anse som nødvendige undersøkelser etter første ledd.</article></article></section><section class="section" data-name="kap5" id="kapittel-5" data-lovdata-URL="LTI/lov/2009-04-17-19/KAPITTEL_5"><h2>Kapittel 5 Tiltak ved ulykker og andre hendelser i farvannet</h2><article class="legalArticle" data-lovdata-URL="LTI/lov/2009-04-17-19/§34" data-name="§34" id="kapittel-5-paragraf-1"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Forbud mot å volde fare, skade eller ulempe i farvannet</span></h3><article class="legalP" id="kapittel-5-paragraf-1-ledd-1">Ingen må i farvann eller i havn bruke eller etterlate fartøy, kjøretøy eller andre gjenstander slik at det kan oppstå fare, skade eller ulempe for fremkommeligheten eller ferdselen i farvannet eller i havnen, eller for annen bruk av farvannet, med mindre noe annet følger av bestemmelse eller tillatelse gitt i eller i medhold av denne loven.</article><article class="legalP" id="kapittel-5-paragraf-1-ledd-2">Blir fartøy, kjøretøy eller andre gjenstander brukt eller etterlatt i strid med første ledd, skal den ansvarlige sørge for tiltak for å redusere eller forhindre slik fare, skade eller ulempe som nevnt der. Er det oppstått slik skade eller ulempe, skal den ansvarlige straks sørge for tiltak for å stanse, fjerne eller begrense virkningene av skaden eller ulempen. Plikten etter dette leddet gjelder tiltak som står i et rimelig forhold til de farer, skader eller ulemper som skal forhindres eller reduseres.</article><article class="legalP" id="kapittel-5-paragraf-1-ledd-3">Myndigheten etter denne loven kan pålegge den ansvarlige å treffe tiltak som nevnt i annet ledd innen en nærmere angitt frist. Dette gjelder likevel ikke når departementet utøver myndighet i medhold av § 38.</article><article class="legalP" id="kapittel-5-paragraf-1-ledd-4">Som ansvarlig etter paragrafen her regnes også den som var registrert eier eller eier av fartøyet, kjøretøyet eller gjenstanden på det tidspunkt fartøyet mv. ble nyttet eller etterlatt i strid med første ledd, eller som er registrert eier eller eier på det tidspunkt det blir gitt pålegg etter tredje ledd.</article></article><article class="legalArticle" data-lovdata-URL="LTI/lov/2009-04-17-19/§35" data-name="§35" id="kapittel-5-paragraf-2"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Vrakfjerning mv.</span></h3><article class="legalP" id="kapittel-5-paragraf-2-ledd-1">Myndigheten etter loven kan gi pålegg om at den ansvarlige for fartøy, kjøretøy eller gjenstand som har sunket, strandet, er forlatt eller henlagt, skal rydde opp eller fjerne fartøyet mv. innen en nærmere angitt tidsfrist når hensynet til god fremkommelighet, trygg ferdsel eller hensynet til annen bruk eller forvaltning av farvannet krever det. Hvis pålegget etter første punktum ikke etterkommes innen fristen, kan den ansvarlige i stedet pålegges å dekke rimelige utgifter som noen har hatt til opprydding eller fjerning.</article><article class="legalP" id="kapittel-5-paragraf-2-ledd-2">Som ansvarlig etter bestemmelsen her regnes også den som var registrert eier eller eier av fartøyet, kjøretøyet eller gjenstanden på det tidspunkt fartøyet mv. sank, strandet, ble forlatt eller henlagt, eller på det tidspunkt pålegget gis.</article><article class="legalP" id="kapittel-5-paragraf-2-ledd-3">Plikten etter første ledd gjelder tiltak som står i et rimelig forhold til de skader og ulemper som skal unngås.</article></article><article class="legalArticle" data-lovdata-URL="LTI/lov/2009-04-17-19/§36" data-name="§36" id="kapittel-5-paragraf-3"><h3 class="legalArticleHeader"><span class="legalArticleValue">§ 36</span>. <span class="legalArticleTitle">Direkte gjennomføring</span></h3><article class="legalP" id="kapittel-5-paragraf-3-ledd-1">Blir et pålegg etter § 34 eller § 35 ikke etterkommet av den ansvarlige, kan myndigheten etter loven sørge for å iverksette tiltakene. Myndigheten etter loven kan uten hensyn til om pålegg er gitt sørge for omgående å få satt i verk tiltak når dette er påkrevd av hensyn til sikkerheten eller fremkommeligheten i farvannet.</article><article class="legalP" id="kapittel-5-paragraf-3-ledd-2">Ved iverksetting av tiltak etter første ledd kan myndigheten etter loven gjøre bruk av den ansvarliges eiendom selv om dette kan føre til skade og ulempe. Om nødvendig kan myndigheten be om bistand av politiet.</article><article class="legalP" id="kapittel-5-paragraf-3-ledd-3">Departementet kan i forskrift gi regler om gjennomføring av tiltak etter første ledd.</article><article class="legalP" id="kapittel-5-paragraf-3-ledd-4">Myndigheten etter loven kan kreve at den ansvarlige dekker utgifter, skade og tap som oppstår ved tiltak som gjennomføres etter første ledd.</article></article><article class="legalArticle" data-lovdata-URL="LTI/lov/2009-04-17-19/§37" data-name="§37" id="kapittel-5-paragraf-4"><h3 class="legalArticleHeader"><span class="legalArticleValue">§ 37</span>. <span class="legalArticleTitle">Bruk av en tredjepersons eiendom ved gjennomføring av tiltak</span></h3><article class="legalP" id="kapittel-5-paragraf-4-ledd-1">Ved direkte gjennomføring av tiltak etter § 36 kan myndigheten gjøre bruk av en tredjepersons eiendom, forutsatt at dette er nødvendig for å ivareta sikkerheten eller fremkommeligheten i farvannet, og at det som tilsiktes oppnådd ved tiltakene, klart oppveier de skader og ulemper som tiltakene kan påføre tredjepersonen.</article><article class="legalP" id="kapittel-5-paragraf-4-ledd-2">Tredjepersonen kan kreve erstatning for skade som nevnt i første ledd av den myndigheten som har gjennomført tiltakene.</article></article><article class="legalArticle" data-lovdata-URL="LTI/lov/2009-04-17-19/§38" data-name="§38" id="kapittel-5-paragraf-5"><h3 class="legalArticleHeader"><span class="legalArticleValue">§ 38</span>. <span class="legalArticleTitle">Tiltak overfor fartøy i fare</span></h3><article class="legalP" id="kapittel-5-paragraf-5-ledd-1">Departementet kan pålegge eieren, rederen eller føreren av fartøy som har grunnstøtt eller sunket, eller som av andre grunner har havarert eller er i fare for å havarere, eller som på annen måte truer sikkerheten i farvannet, å iverksette tiltak for å avverge nødssituasjonen og sikre fartøyet når departementet finner at tiltaket er påkrevd for å<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-5-ledd-1-punkt-1"><article class="legalP" id="kapittel-5-paragraf-5-ledd-1-punkt-1-ledd-1">hindre tap av liv eller skade på person, miljø eller eiendom,</article></article></li><li data-li-identifier="b)" data-name="b)"><article class="listArticle" id="kapittel-5-paragraf-5-ledd-1-punkt-2"><article class="legalP" id="kapittel-5-paragraf-5-ledd-1-punkt-2-ledd-1">sørge for sikkerhet og fremkommelighet i farvannet.</article></article></li></ul></article><article class="legalP" id="kapittel-5-paragraf-5-ledd-2">Pålegget kan bl.a. gå ut på at fartøyet skal endre kurs, endre fart, ankre opp, nødlosse, ta slep om bord eller skaffe nødvendig assistanse fra bergningsselskap.</article><article class="legalP" id="kapittel-5-paragraf-5-ledd-3">Dersom et pålegg etter første ledd ikke etterkommes, eller utferdigelse av slikt pålegg kan medføre at nødvendige tiltak forsinkes, kan departementet sørge for å iverksette de nødvendige tiltakene. Om nødvendig kan departementet be om bistand fra politiet.</article><article class="legalP" id="kapittel-5-paragraf-5-ledd-4">Pliktene til å utføre tiltak etter første ledd og departementets rett til å iverksette tiltak etter annet ledd gjelder også i tilfelle der tiltaket kan medføre skade på fartøyet eller gjenstander om bord eller volde tap for eieren, rederen eller lasteeiere. Skipsføreren og mannskapet kan pålegges å medvirke til gjennomføring av tiltak etter paragrafen her.</article><article class="legalP" id="kapittel-5-paragraf-5-ledd-5">Utgifter, skade og tap som oppstår ved tiltak som iverksettes etter annet ledd, kan kreves dekket av fartøyets eier eller reder.</article><article class="legalP" id="kapittel-5-paragraf-5-ledd-6">Ved fare for akutt forurensning gjelder forurensningslovens bestemmelser.</article><article class="legalP" id="kapittel-5-paragraf-5-ledd-7">Departementet kan gi forskrift om gjennomføring av bestemmelsene i paragrafen her.</article></article></section><section class="section" data-name="kap6" id="kapittel-6" data-lovdata-URL="LTI/lov/2009-04-17-19/KAPITTEL_6"><h2>Kapittel 6 Alminnelige regler om havner</h2><article class="legalArticle" data-lovdata-URL="LTI/lov/2009-04-17-19/§39" data-name="§39" id="kapittel-6-paragraf-1"><h3 class="legalArticleHeader"><span class="legalArticleValue">§ 39</span>. <span class="legalArticleTitle">Adgang til å benytte havn</span></h3><article class="legalP" id="kapittel-6-paragraf-1-ledd-1">Eiere og operatører av havner og havneterminaler har plikt til å motta fartøy i det omfang plassforholdene tillater det, og fartøyet ikke er til urimelig fortrengsel for eierens behov for egen bruk av havnen eller andre som er sikret rett til å bruke havnen. Eiere og operatører av havner og havneterminaler kan fastsette begrensninger i adgangen til å anløpe havn, av hensyn til sikkerhet, miljø og fiskerinæringen.</article><article class="legalP" id="kapittel-6-paragraf-1-ledd-2">Plikten til å motta fartøy etter første ledd gjelder likevel ikke for private havner som ikke tilbyr anløp og tjenester til andre enn eierne av havnen. Departementet kan likevel i særlige tilfeller ved enkeltvedtak eller i forskrift fastsette at slike havner skal kunne benyttes av andre brukere med et tungveiende behov for de havne- og transporttjenestene som havnen kan tilby, forutsatt at bruken ikke vil være til urimelig fortrengsel for eierens behov for egen bruk av havnen eller andre som er sikret rett til å bruke havnen.</article><article class="legalP" id="kapittel-6-paragraf-1-ledd-3">Departementet kan ved enkeltvedtak eller i forskrift gi nærmere regler om plikten til å motta fartøy etter første ledd.</article></article><article class="legalArticle" data-lovdata-URL="LTI/lov/2009-04-17-19/§40" data-name="§40" id="kapittel-6-paragraf-2"><h3 class="legalArticleHeader"><span class="legalArticleValue">§ 40</span>. <span class="legalArticleTitle">Drift og vedlikehold av havn mv.</span></h3><article class="legalP" id="kapittel-6-paragraf-2-ledd-1">Eiere av havner og havneterminaler skal sørge for at havneanleggene driftes og vedlikeholdes slik at brukernes behov for havne- og transporttjenester i havnen blir dekket på en sikker og effektiv måte.</article><article class="legalP" id="kapittel-6-paragraf-2-ledd-2">Departementet kan treffe enkeltvedtak og gi forskrift om<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-2-ledd-2-punkt-1"><article class="legalP" id="kapittel-6-paragraf-2-ledd-2-punkt-1-ledd-1">hvordan havneanleggene skal drives og vedlikeholdes for å tilfredsstille kravene i første ledd,</article></article></li><li data-li-identifier="b)" data-name="b)"><article class="listArticle" id="kapittel-6-paragraf-2-ledd-2-punkt-2"><article class="legalP" id="kapittel-6-paragraf-2-ledd-2-punkt-2-ledd-1">hvordan lasting, lossing, lagring og transport av gods skal foregå,</article></article></li><li data-li-identifier="c)" data-name="c)"><article class="listArticle" id="kapittel-6-paragraf-2-ledd-2-punkt-3"><article class="legalP" id="kapittel-6-paragraf-2-ledd-2-punkt-3-ledd-1">hvilke oppgaver som for øvrig kan utføres ved havneanleggene,</article></article></li><li data-li-identifier="d)" data-name="d)"><article class="listArticle" id="kapittel-6-paragraf-2-ledd-2-punkt-4"><article class="legalP" id="kapittel-6-paragraf-2-ledd-2-punkt-4-ledd-1">bruk av havner og bruk av sjøområder i tiknytning til havner for bestemte grupper av fartøy,</article></article></li><li data-li-identifier="e)" data-name="e)"><article class="listArticle" id="kapittel-6-paragraf-2-ledd-2-punkt-5"><article class="legalP" id="kapittel-6-paragraf-2-ledd-2-punkt-5-ledd-1">hvordan virksomheten skal tilpasses behov knyttet til kombinerte transporter.</article></article></li></ul></article><article class="legalP" id="kapittel-6-paragraf-2-ledd-3">Kommunen hvor havnen ligger skal påse at havneanlegg og løsøre som brukes i havnevirksomheten, er i forsvarlig stand. Kommunen kan gi pålegg om forsvarlig istandsetting eller fjerning av løsøre og havneanlegg som nevnt i første punktum.</article></article><article class="legalArticle" data-lovdata-URL="LTI/lov/2009-04-17-19/§41" data-name="§41" id="kapittel-6-paragraf-3"><h3 class="legalArticleHeader"><span class="legalArticleValue">§ 41</span>. <span class="legalArticleTitle">Havner med persontrafikk</span></h3><article class="legalP" id="kapittel-6-paragraf-3-ledd-1">Eiere av havner og havneterminaler som har persontrafikk, skal sørge for at de drives på en måte som ivaretar sikkerheten for liv og helse. Terminalbygg skal være forsvarlig utrustet.</article><article class="legalP" id="kapittel-6-paragraf-3-ledd-2">Departementet kan i forskrift gi regler om håndteringen av persontrafikk i havnen, herunder om krav til terminalbygg.</article></article><article class="legalArticle" data-lovdata-URL="LTI/lov/2009-04-17-19/§42" data-name="§42" id="kapittel-6-paragraf-4"><h3 class="legalArticleHeader"><span class="legalArticleValue">§ 42</span>. <span class="legalArticleTitle">Bruk av havnen</span></h3><article class="legalP" id="kapittel-6-paragraf-4-ledd-1">Dersom noe annet ikke er bestemt i eller i medhold av loven her, kan kommunen i forskrift gi regler om orden i og bruk av havnen når hensynet til effektiv og sikker havnevirksomhet krever det.</article><article class="legalP" id="kapittel-6-paragraf-4-ledd-2">Departementet kan gi forskrifter om adgangen til å fastsette forskrifter etter første ledd og om det nærmere innholdet i disse, herunder bestemme at slike forskrifter skal følge en nærmere angitt mal, og videre at de skal godkjennes av departementet.</article><article class="legalP" id="kapittel-6-paragraf-4-ledd-3">Reglene i § 27 om at visse tiltak krever tillatelse fra kommunen, gjelder tilsvarende for opplag i havnen.</article><article class="legalP" id="kapittel-6-paragraf-4-ledd-4">Den som tilbyr havne- og transporttjenester fastsetter pris og andre forretningsvilkår. Departementet kan i forskrift fastsette prinsipper for prisfastsettelsen.</article><article class="legalP" id="kapittel-6-paragraf-4-ledd-5">Departementet kan i forskrift fastsette at den som tilbyr havne- og transporttjenester, skal utarbeide og publisere en oversikt over gjeldende bestemmelser, pris og andre opplysninger som kan være av betydning for den som bruker eller oppholder seg i havnen.</article><article class="legalP" id="kapittel-6-paragraf-4-ledd-6">Departementet kan etter søknad fra en kommune gi tillatelse til at kommunen dekker kostnader og utgifter til kommunal havnedrift gjennom havneavgift. Departementet kan i forskrift gi nærmere regler om utforming av havneavgiften.</article></article><article class="legalArticle" data-lovdata-URL="LTI/lov/2009-04-17-19/§43" data-name="§43" id="kapittel-6-paragraf-5"><h3 class="legalArticleHeader"><span class="legalArticleValue">§ 43</span>. <span class="legalArticleTitle">Sikkerhet og terrorberedskap i havner og havneterminaler</span></h3><article class="legalP" id="kapittel-6-paragraf-5-ledd-1">Eiere og operatører av havner og havneterminaler som er omfattet av forskrifter som nevnt i annet ledd, skal treffe de tiltakene som er påkrevd for å forebygge og hindre terrorhandlinger og andre forsettlige, ulovlige handlinger rettet mot havnen, havneterminalen, eller fartøy som bruker havnen eller havneterminalen.</article><article class="legalP" id="kapittel-6-paragraf-5-ledd-2">Departementet kan gi forskrifter om sikkerhets- og terrorberedskapen i havner og havneterminaler, herunder om<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-5-ledd-2-punkt-1"><article class="legalP" id="kapittel-6-paragraf-5-ledd-2-punkt-1-ledd-1">hvilke havner og havneterminaler som skal være omfattet av reglene,</article></article></li><li data-li-identifier="b)" data-name="b)"><article class="listArticle" id="kapittel-6-paragraf-5-ledd-2-punkt-2"><article class="legalP" id="kapittel-6-paragraf-5-ledd-2-punkt-2-ledd-1">plikt for eiere og operatører av havner og havneterminaler til å foreta en sårbarhetsvurdering,</article></article></li><li data-li-identifier="c)" data-name="c)"><article class="listArticle" id="kapittel-6-paragraf-5-ledd-2-punkt-3"><article class="legalP" id="kapittel-6-paragraf-5-ledd-2-punkt-3-ledd-1">plikt for eiere og operatører av havner og havneterminaler til å ha en godkjent sikkerhets- og terrorberedskapsplan,</article></article></li><li data-li-identifier="d)" data-name="d)"><article class="listArticle" id="kapittel-6-paragraf-5-ledd-2-punkt-4"><article class="legalP" id="kapittel-6-paragraf-5-ledd-2-punkt-4-ledd-1">inspeksjoner ved nasjonal eller internasjonal myndighet,</article></article></li><li data-li-identifier="e)" data-name="e)"><article class="listArticle" id="kapittel-6-paragraf-5-ledd-2-punkt-5"><article class="legalP" id="kapittel-6-paragraf-5-ledd-2-punkt-5-ledd-1">plikt for eiere og operatører av havner og havneterminaler til å utpeke og lære opp særskilt personell med ansvar for sikkerhet og terrorberedskap,</article></article></li><li data-li-identifier="f)" data-name="f)"><article class="listArticle" id="kapittel-6-paragraf-5-ledd-2-punkt-6"><article class="legalP" id="kapittel-6-paragraf-5-ledd-2-punkt-6-ledd-1">forbud mot bruk av farvann (sikkerhetssone),</article></article></li><li data-li-identifier="g)" data-name="g)"><article class="listArticle" id="kapittel-6-paragraf-5-ledd-2-punkt-7"><article class="legalP" id="kapittel-6-paragraf-5-ledd-2-punkt-7-ledd-1">adgang til å foreta kontroll, og eventuelt bortvisning, av personer, kjøretøy og gjenstander som er eller skal inn i havn eller havneterminal,</article></article></li><li data-li-identifier="h)" data-name="h)"><article class="listArticle" id="kapittel-6-paragraf-5-ledd-2-punkt-8"><article class="legalP" id="kapittel-6-paragraf-5-ledd-2-punkt-8-ledd-1">utstedelse og utforming av identifikasjonsbevis,</article></article></li><li data-li-identifier="i)" data-name="i)"><article class="listArticle" id="kapittel-6-paragraf-5-ledd-2-punkt-9"><article class="legalP" id="kapittel-6-paragraf-5-ledd-2-punkt-9-ledd-1">adgang til å forby et fartøy å gå til havnen eller havneterminalen, pålegge et fartøy å forlate havnen eller havneterminalen eller fastsette andre nødvendige tiltak overfor et fartøy og</article></article></li><li data-li-identifier="j)" data-name="j)"><article class="listArticle" id="kapittel-6-paragraf-5-ledd-2-punkt-10"><article class="legalP" id="kapittel-6-paragraf-5-ledd-2-punkt-10-ledd-1">stenging av havner eller havneterminaler.</article></article></li></ul></article></article></section><section class="section" data-name="kap7" id="kapittel-7" data-lovdata-URL="LTI/lov/2009-04-17-19/KAPITTEL_7"><h2>Kapittel 7 Havnevirksomheten</h2><article class="legalArticle" data-lovdata-URL="LTI/lov/2009-04-17-19/§44" data-name="§44" id="kapittel-7-paragraf-1"><h3 class="legalArticleHeader"><span class="legalArticleValue">§ 44</span>. <span class="legalArticleTitle">Kapittelets virkeområde</span></h3><article class="legalP" id="kapittel-7-paragraf-1-ledd-1">Dette kapittelet gjelder for havner som helt eller delvis eies eller drives av en eller flere kommuner, eller av foretak eiet av en eller flere kommuner, når noe annet ikke fremgår av den enkelte bestemmelsen.</article><article class="legalP" id="kapittel-7-paragraf-1-ledd-2">Reglene om havnekapital gjelder ikke for havner som på det tidspunkt loven trer i kraft, ikke har egen formuesmasse etter § 47 første ledd bokstav a. Departementet kan likevel ved enkeltvedtak pålegge slike havner å følge reglene om havnekapital dersom havnen er eller blir et trafikknutepunkt med vesentlig betydning utenfor egen kommune.</article><article class="legalP" id="kapittel-7-paragraf-1-ledd-3">Departementet kan i forskrift gi nærmere regler til utfylling og avgrensning av bestemmelsene i kapittelet her.</article></article><article class="legalArticle" data-lovdata-URL="LTI/lov/2009-04-17-19/§45" data-name="§45" id="kapittel-7-paragraf-2"><h3 class="legalArticleHeader"><span class="legalArticleValue">§ 45</span>. <span class="legalArticleTitle">Alminnelige regler</span></h3><article class="legalP" id="kapittel-7-paragraf-2-ledd-1">Kommunen kan velge organisasjonsform for egne havner, herunder etablere foretak til å forestå virksomheten i havnen, med mindre noe annet følger av § 46.</article><article class="legalP" id="kapittel-7-paragraf-2-ledd-2">Kommuner og private kan delta i foretak hvis formål er investeringer, utvikling og drift av havnen.</article><article class="legalP" id="kapittel-7-paragraf-2-ledd-3">Departementet kan i forskrift gi nærmere regler om organisering og forvaltning av havner og havnevirksomhet.</article></article><article class="legalArticle" data-lovdata-URL="LTI/lov/2009-04-17-19/§46" data-name="§46" id="kapittel-7-paragraf-3"><h3 class="legalArticleHeader"><span class="legalArticleValue">§ 46</span>. <span class="legalArticleTitle">Krav til utpekte havner</span></h3><article class="legalP" id="kapittel-7-paragraf-3-ledd-1">Departementet utpeker havner som er særlig viktige for å utvikle effektiv og sikker sjøtransport av personer og gods. Departementet kan ved enkeltvedtak eller i forskrift fastsette nærmere krav til slike havner, herunder krav om organisering, samarbeid med andre havner og representasjon i havnens styrende organer. Ved vurderingen av om en havn skal utpekes etter første punktum, skal det legges vekt på omfanget av virksomheten i havnen og de havne- og transporttjenester som tilbys, herunder godsvolum, organisering og samarbeid med andre havner samt havnens samfunnsmessige betydning. Havner med statlige og private eiere kan også utpekes.</article><article class="legalP" id="kapittel-7-paragraf-3-ledd-2">Utpekte havner etter første ledd skal utarbeide en plan som ivaretar krav til arealtilgang og effektivitet som er nødvendig som operativt transportknutepunkt. Planen skal følge kravene til rullering som kommuneplan.</article></article><article class="legalArticle" data-lovdata-URL="LTI/lov/2009-04-17-19/§47" data-name="§47" id="kapittel-7-paragraf-4"><h3 class="legalArticleHeader"><span class="legalArticleValue">§ 47</span>. <span class="legalArticleTitle">Havnekapitalen i kommunale havner</span></h3><article class="legalP" id="kapittel-7-paragraf-4-ledd-1">Til havnekapitalen hører<ul class="defaultList"><li data-li-identifier="a)" data-name="a)"><article class="listArticle" id="kapittel-7-paragraf-4-ledd-1-punkt-1"><article class="legalP" id="kapittel-7-paragraf-4-ledd-1-punkt-1-ledd-1">formuesmassen som hører til havnekassen når denne loven trer i kraft,</article></article></li><li data-li-identifier="b)" data-name="b)"><article class="listArticle" id="kapittel-7-paragraf-4-ledd-1-punkt-2"><article class="legalP" id="kapittel-7-paragraf-4-ledd-1-punkt-2-ledd-1">inntekter fra tjenester og ytelser knyttet til havnedrift og anløpsavgift,</article></article></li><li data-li-identifier="c)" data-name="c)"><article class="listArticle" id="kapittel-7-paragraf-4-ledd-1-punkt-3"><article class="legalP" id="kapittel-7-paragraf-4-ledd-1-punkt-3-ledd-1">verdier som trer i stedet for verdier som omfattes av bokstav a eller b og</article></article></li><li data-li-identifier="d)" data-name="d)"><article class="listArticle" id="kapittel-7-paragraf-4-ledd-1-punkt-4"><article class="legalP" id="kapittel-7-paragraf-4-ledd-1-punkt-4-ledd-1">inntekter og avkastning for øvrig fra verdier som nevnt i bokstav a, b eller c.</article></article></li></ul></article><article class="legalP" id="kapittel-7-paragraf-4-ledd-2">Havnekapitalen skal holdes regnskapsmessig atskilt fra kommunens øvrige midler. For havnevirksomhet som ikke er omfattet av § 1-2 i lov 17. juli 1998 nr. 56 om årsregnskap mv. (regnskapsloven) eller av særlige regnskapsregler fastsatt i eller i medhold av lov 25. september 1992 nr. 107 om kommuner og fylkeskommuner (kommuneloven) eller annen lovgivning, skal det utarbeides resultatregnskap og årsberetning etter reglene i regnskapsloven, med mindre det i forskrift fastsatt av departementet er gjort unntak fra dette kravet.</article><article class="legalP" id="kapittel-7-paragraf-4-ledd-3">Havnekapitalen kan benyttes til investering i foretak som nevnt i § 45 annet ledd. Eierandel ervervet ved slik investering, og avkastningen av denne, inngår i havnekapitalen.</article></article><article class="legalArticle" data-lovdata-URL="LTI/lov/2009-04-17-19/§48" data-name="§48" id="kapittel-7-paragraf-5"><h3 class="legalArticleHeader"><span class="legalArticleValue">§ 48</span>. <span class="legalArticleTitle">Forvaltning av havnekapitalen</span></h3><article class="legalP" id="kapittel-7-paragraf-5-ledd-1">Havnekapitalen kan ikke nyttes til andre formål enn havnevirksomhet, herunder drift, vedlikehold, utbedring, utbygging og utvikling, samt utøvelse av offentlig myndighet etter bestemmelser i eller i medhold av loven her og tilrettelegging for sikkerhet og fremkommelighet i kommunens sjøområder. Av årsresultatet kan det foretas avsetning til fremtidig utviklingstiltak og investeringer i havnevirksomhet.</article><article class="legalP" id="kapittel-7-paragraf-5-ledd-2">Departementet kan ved enkeltvedtak eller i forskrift fastsette hva havnekapitalen kan benyttes til. Departementet kan prøve lovligheten av en kommunes vedtak eller annen disposisjon over havnekapitalen. Dersom et vedtak eller annen disposisjon over havnekapitalen anses ulovlig, kan departementet iverksette forvaltningstiltak overfor kommunen.</article><article class="legalP" id="kapittel-7-paragraf-5-ledd-3">Departementet kan i særlige tilfeller og på nærmere vilkår gi tillatelse til at midler som hører til havnekapitalen, blir investert i prosjekter eller virksomhet med andre formål enn de som er nevnt i første ledd. Slik investering og avkastningen av denne inngår i havnekapitalen, med mindre departementet ved vedtak fastsetter noe annet.</article></article><article class="legalArticle" data-lovdata-URL="LTI/lov/2009-04-17-19/§49" data-name="§49" id="kapittel-7-paragraf-6"><h3 class="legalArticleHeader"><span class="legalArticleValue">§ 49</span>. <span class="legalArticleTitle">Økonomiforvaltning i havner organisert som aksjeselskap, allmennaksjeselskap eller interkommunalt selskap. Utdeling av selskapets midler</span></h3><article class="legalP" id="kapittel-7-paragraf-6-ledd-1">Når havnekapitalen er investert i selskap som nevnt i § 45 annet ledd som er organisert som aksjeselskap, allmennaksjeselskap eller interkommunalt selskap, kan utdeling av utbytte og annen anvendelse av selskapets midler ikke foretas før etter at det er foretatt nødvendig avsetning til vedlikehold, nyanlegg, fremtidig utviklingstiltak og investeringer i havnevirksomheten. Departementet kan innenfor de rammene som følger av lov 13. juni 1997 nr. 44 om aksjeselskaper (aksjeloven), lov 13. juni 1997 nr. 45 om allmennaksjeselskaper (allmennaksjeloven) eller lov 29. januar 1999 nr. 6 om interkommunale selskaper i forskrift gi nærmere regler om hvordan utdeling og annen anvendelse av selskapets midler, herunder utbytte, skal foretas og hvordan midlene skal benyttes. I forskriften kan det gjøres unntak fra reglene i § 47 første og annet ledd og § 48 første ledd.</article><article class="legalP" id="kapittel-7-paragraf-6-ledd-2">Departementet kan gi pålegg om at midler som er utdelt fra selskapet i strid med bestemmelser gitt i eller i medhold av første ledd, skal tilbakeføres til selskapet.</article></article><article class="legalArticle" data-lovdata-URL="LTI/lov/2009-04-17-19/§50" data-name="§50" id="kapittel-7-paragraf-7"><h3 class="legalArticleHeader"><span class="legalArticleValue">§ 50</span>. <span class="legalArticleTitle">Fritak fra reglene om havnekapital</span></h3><article class="legalP" id="kapittel-7-paragraf-7-ledd-1">Departementet kan etter søknad fra en kommune gjøre vedtak om at en havn helt eller delvis skal få fritak fra reglene om havnekapital i dette kapittelet. Ved avgjørelsen av om fritak skal gis, skal det legges vekt på transporthensyn og nærings- og miljømessige konsekvenser. Første punktum gjelder ikke for havner som er trafikknutepunkt med vesentlig betydning utenfor kommunen.</article><article class="legalP" id="kapittel-7-paragraf-7-ledd-2">Ved fritak etter første ledd skal det som hovedregel stilles vilkår om bruk av havnekapitalen til havnevirksomhet, om deltakelse i interkommunalt havnesamarbeid eller om bruk av havnekapitalen til andre formål som fremmer sjøtransport. Departementet kan i særlige tilfelle gi tillatelse til at hele eller deler av havnekapitalen brukes til allmennyttig formål.</article><article class="legalP" id="kapittel-7-paragraf-7-ledd-3">Departementet skal høre berørte organisasjoner og etater før det treffer vedtak om fritak.</article><article class="legalP" id="kapittel-7-paragraf-7-ledd-4">Kommunens søknad om fritak etter første ledd skal redegjøre for hvordan arealer, eiendommer og andre midler som inngår i havnekapitalen, tenkes disponert.</article></article><article class="legalArticle" data-lovdata-URL="LTI/lov/2009-04-17-19/§51" data-name="§51" id="kapittel-7-paragraf-8"><h3 class="legalArticleHeader"><span class="legalArticleValue">§ 51</span>. <span class="legalArticleTitle">Særlig om statlige havner</span></h3><article class="legalP" id="kapittel-7-paragraf-8-ledd-1">Departementet kan ved enkeltvedtak eller i forskrift fastsette at moloer, kaier og andre havneinnretninger mv. som er bygget for eller finansiert med statlige midler, skal brukes til bestemte formål.</article><article class="legalP" id="kapittel-7-paragraf-8-ledd-2">Dersom kommunen tar i bruk statens moloer, kaier og andre havneinnretninger mv., kan departementet pålegge kommunen å overta ansvaret for drift og vedlikehold som følger av bruken.</article></article></section><section class="section" data-name="kap8" id="kapittel-8" data-lovdata-URL="LTI/lov/2009-04-17-19/KAPITTEL_8"><h2>Kapittel 8 Tilsyn mv.</h2><article class="legalArticle" data-lovdata-URL="LTI/lov/2009-04-17-19/§52" data-name="§52" id="kapittel-8-paragraf-1"><h3 class="legalArticleHeader"><span class="legalArticleValue">§ 52</span>. <span class="legalArticleTitle">Tilsyn</span></h3><article class="legalP" id="kapittel-8-paragraf-1-ledd-1">Departementet bestemmer hvem som er tilsynsmyndighet etter denne lov. Tilsynsmyndigheten skal føre tilsyn med at bestemmelsene i og i medhold av denne lov blir overholdt. Departementet kan i forskrift gi nærmere regler om organisering, gjennomføring og avgrensning av tilsynsoppgavene.</article><article class="legalP" id="kapittel-8-paragraf-1-ledd-2">Departementet fører tilsyn med kommunens plikter etter § 15 første ledd første punktum, § 40 tredje ledd, § 47 annet ledd, § 48 første ledd og § 51 annet ledd. Tilsynet skjer i henhold til lov 25. september 1992 nr. 107 om kommuner og fylkeskommuner (kommuneloven) kapittel 10A.</article></article><article class="legalArticle" data-lovdata-URL="LTI/lov/2009-04-17-19/§53" data-name="§53" id="kapittel-8-paragraf-2"><h3 class="legalArticleHeader"><span class="legalArticleValue">§ 53</span>. <span class="legalArticleTitle">Rett til opplysninger og gransking</span></h3><article class="legalP" id="kapittel-8-paragraf-2-ledd-1">Myndigheten som utfører tilsyn i henhold til § 52, skal ha uhindret tilgang til havner, farvann og tiltak i farvannet, så langt det er nødvendig for gjennomføringen av tilsynet.</article><article class="legalP" id="kapittel-8-paragraf-2-ledd-2">Tilsynsmyndigheten kan pålegge enhver som driver aktivitet som omfattes av denne loven, å legge frem opplysninger, dokumenter eller annet materiale av betydning for tilsynet. Når særlige grunner tilsier det kan også andre enn personer som nevnt i første punktum, pålegges å legge frem for tilsynet slike opplysninger mv. som nevnt der. Plikten til å legge frem slike opplysninger mv. gjelder bare så langt lovbestemt taushetsplikt ikke er til hinder for at opplysningene legges frem for tilsynsmyndigheten.</article><article class="legalP" id="kapittel-8-paragraf-2-ledd-3">Departementet kan gi forskrifter om gjennomføring av tilsynet og plikten til å medvirke, herunder om at egenrapportering kan tre i stedet for tilsyn.</article></article><article class="legalArticle" data-lovdata-URL="LTI/lov/2009-04-17-19/§54" data-name="§54" id="kapittel-8-paragraf-3"><h3 class="legalArticleHeader"><span class="legalArticleValue">§ 54</span>. <span class="legalArticleTitle">Gebyr for kontrolltiltak og tilsyn</span></h3><article class="legalP" id="kapittel-8-paragraf-3-ledd-1">Departementet kan gi forskrifter om gebyr for kontrolltiltak og tilsyn som gjennomføres for å sikre at loven eller vedtak i medhold av loven blir fulgt.</article></article></section><section class="section" data-name="kap9" id="kapittel-9" data-lovdata-URL="LTI/lov/2009-04-17-19/KAPITTEL_9"><h2>Kapittel 9 Inndrivelse av krav etter loven</h2><article class="legalArticle" data-lovdata-URL="LTI/lov/2009-04-17-19/§55" data-name="§55" id="kapittel-9-paragraf-1"><h3 class="legalArticleHeader"><span class="legalArticleValue">§ 55</span>. <span class="legalArticleTitle">Inndrivelse av gebyr og avgift</span></h3><article class="legalP" id="kapittel-9-paragraf-1-ledd-1">Skyldig gebyr og avgift fastsatt i medhold av §§ 6, 23, 24, 25, 42 sjette ledd og 54 er tvangsgrunnlag for utlegg.</article><article class="legalP" id="kapittel-9-paragraf-1-ledd-2">Krav som staten eller en kommune har mot rederen etter henholdsvis §§ 23 og 24 eller §§ 25 og 42 sjette ledd i denne loven, har panterett i skipet etter reglene om sjøpanterett i lov 24. juni 1994 nr. 39 om sjøfarten (sjøloven).</article><article class="legalP" id="kapittel-9-paragraf-1-ledd-3">Ved forsinket betaling av gebyr og avgift i medhold av §§ 6, 23, 24, 25, 42 sjette ledd og 54 svares forsinkelsesrente etter lov 17. desember 1976 nr. 100 om renter ved forsinket betaling m.m.</article></article><article class="legalArticle" data-lovdata-URL="LTI/lov/2009-04-17-19/§56" data-name="§56" id="kapittel-9-paragraf-2"><h3 class="legalArticleHeader"><span class="legalArticleValue">§ 56</span>. <span class="legalArticleTitle">Panterett for krav ved direkte gjennomføring og tiltak overfor fartøy i fare</span></h3><article class="legalP" id="kapittel-9-paragraf-2-ledd-1">Krav som myndigheten etter loven har mot rederen i anledning utgifter, skade og tap som pådras ved iverksetting av tiltak som nevnt i § 36 og § 38, har panterett i skip og last etter bestemmelser om sjøpanterett i lov 24. juni 1994 nr. 39 om sjøfarten (sjøloven).</article></article></section><section class="section" data-name="kap10" id="kapittel-10" data-lovdata-URL="LTI/lov/2009-04-17-19/KAPITTEL_10"><h2>Kapittel 10 Forvaltningstiltak</h2><article class="legalArticle" data-lovdata-URL="LTI/lov/2009-04-17-19/§57" data-name="§57" id="kapittel-10-paragraf-1"><h3 class="legalArticleHeader"><span class="legalArticleValue">§ 57</span>. <span class="legalArticleTitle">Pålegg om retting og stansing</span></h3><article class="legalP" id="kapittel-10-paragraf-1-ledd-1">Myndigheten etter loven kan pålegge den ansvarlige å rette eller stanse forhold som er i strid med bestemmelser eller vedtak gitt i eller i medhold av loven. Ved utferdigelsen av pålegg skal myndigheten sette en frist for oppfyllelse og opplyse om at vedtaket vil kunne følges opp med forelegg som kan få virkning som rettskraftig dom, tvangsmulkt eller endring og tilbakekall av tillatelse.</article><article class="legalP" id="kapittel-10-paragraf-1-ledd-2">Om nødvendig kan myndigheten etter loven be om bistand fra politiet for gjennomføring av pålegg etter første ledd.</article></article><article class="legalArticle" data-lovdata-URL="LTI/lov/2009-04-17-19/§58" data-name="§58" id="kapittel-10-paragraf-2"><h3 class="legalArticleHeader"><span class="legalArticleValue">§ 58</span>. <span class="legalArticleTitle">Forelegg om plikt til å etterkomme pålegg eller forbud</span></h3><article class="legalP" id="kapittel-10-paragraf-2-ledd-1">Myndigheten etter loven kan utferdige forelegg mot den som innen fastsatt frist unnlater å etterkomme pålegg eller forbud som er gitt med hjemmel i denne lov. Forelegget skal gi opplysning om bestemmelsene i annet og tredje ledd og skal, så langt mulig, forkynnes for den det er rettet mot.</article><article class="legalP" id="kapittel-10-paragraf-2-ledd-2">Den som forelegget er rettet mot, kan reise søksmål mot det offentlige for å få forelegget prøvet. Blir søksmål ikke reist innen 30 dager fra forkynnelsen, har forelegget samme virkning som rettskraftig dom, og kan fullbyrdes etter reglene for dommer.</article><article class="legalP" id="kapittel-10-paragraf-2-ledd-3">Forelegg kan ikke påklages.</article></article><article class="legalArticle" data-lovdata-URL="LTI/lov/2009-04-17-19/§59" data-name="§59" id="kapittel-10-paragraf-3"><h3 class="legalArticleHeader"><span class="legalArticleValue">§ 59</span>. <span class="legalArticleTitle">Tvangsfullbyrdelse</span></h3><article class="legalP" id="kapittel-10-paragraf-3-ledd-1">Blir pålegg i rettskraftig dom eller dermed likestilt forelegg ikke etterkommet, kan vedkommende myndighet etter loven besørge at pålegget utføres for regning av den som dommen eller forelegget er rettet mot uten at det er nødvendig med kjennelse etter tvangsfullbyrdelsesloven § 13-14.</article><article class="legalP" id="kapittel-10-paragraf-3-ledd-2">Ved overhengende fare kan pålegg fullbyrdes etter reglene i tvangsfullbyrdelsesloven § 13-14 uten at dom eller forelegg kreves.</article></article><article class="legalArticle" data-lovdata-URL="LTI/lov/2009-04-17-19/§60" data-name="§60" id="kapittel-10-paragraf-4"><h3 class="legalArticleHeader"><span class="legalArticleValue">§ 60</span>. <span class="legalArticleTitle">Tvangsmulkt</span></h3><article class="legalP" id="kapittel-10-paragraf-4-ledd-1">For å sikre at bestemmelsene i denne loven eller vedtak i medhold av denne loven blir gjennomført, kan myndigheten etter loven treffe vedtak om tvangsmulkt som tilfaller vedkommende myndighet.</article><article class="legalP" id="kapittel-10-paragraf-4-ledd-2">Tvangsmulkten kan fastsettes når overtredelse av en bestemmelse er oppdaget. Tvangsmulkten begynner da å løpe dersom den ansvarlige oversitter den fristen for retting av forholdet som myndigheten etter loven har fastsatt. Tvangsmulkt kan fastsettes på forhånd dersom særlige grunner tilsier det, og løper da fra en eventuell overtredelse tar til. Det kan fastsettes at tvangsmulkten løper så lenge det ulovlige forholdet varer, eller at den forfaller for hver overtredelse. Tvangsmulkt løper likevel ikke dersom etterlevelse er umulig på grunn av forhold som ikke skyldes den ansvarlige. Tvangsmulkt kan fastsettes som løpende mulkt eller engangsmulkt.</article><article class="legalP" id="kapittel-10-paragraf-4-ledd-3">Tvangsmulkt pålegges den ansvarlige for overtredelsen. Er overtredelsen skjedd på vegne av et selskap eller en annen sammenslutning, en stiftelse eller et offentlig organ, skal tvangsmulkten som hovedregel pålegges dette. Er tvangsmulkt pålagt et selskap som inngår i et konsern, kan påløpt tvangsmulkt også inndrives hos morselskap.</article><article class="legalP" id="kapittel-10-paragraf-4-ledd-4">Er flere ansvarlige etter vedtak om tvangsmulkt, hefter de solidarisk for betaling av tvangsmulkten. Pålegg om tvangsmulkt er tvangsgrunnlag for utlegg. Departementet kan frafalle påløpt mulkt.</article><article class="legalP" id="kapittel-10-paragraf-4-ledd-5">Departementet kan i forskrift gi nærmere bestemmelser om tvangsmulkt, herunder om tvangsmulktens størrelse og varighet, fastsettelse av tvangsmulkt og frafall av påløpt tvangsmulkt.</article></article><article class="legalArticle" data-lovdata-URL="LTI/lov/2009-04-17-19/§61" data-name="§61" id="kapittel-10-paragraf-5"><h3 class="legalArticleHeader"><span class="legalArticleValue">§ 61</span>. <span class="legalArticleTitle">Endring og tilbakekall av tillatelse mv.</span></h3><article class="legalP" id="kapittel-10-paragraf-5-ledd-1">Myndigheten etter loven kan oppheve eller endre vilkårene i tillatelse etter loven her eller etter forskrift i medhold av loven, eller sette nye vilkår, og om nødvendig kalle tillatelsen tilbake dersom<ul class="defaultList"><li data-li-identifier="a)" data-name="a)"><article class="listArticle" id="kapittel-10-paragraf-5-ledd-1-punkt-1"><article class="legalP" id="kapittel-10-paragraf-5-ledd-1-punkt-1-ledd-1">det viser seg at sikkerheten eller fremkommeligheten blir vesentlig dårligere enn det som var ventet da tillatelsen ble gitt,</article></article></li><li data-li-identifier="b)" data-name="b)"><article class="listArticle" id="kapittel-10-paragraf-5-ledd-1-punkt-2"><article class="legalP" id="kapittel-10-paragraf-5-ledd-1-punkt-2-ledd-1">skaden eller ulempen ved tillatelsen kan reduseres uten nevneverdig kostnad for innehaveren av tillatelsen,</article></article></li><li data-li-identifier="c)" data-name="c)"><article class="listArticle" id="kapittel-10-paragraf-5-ledd-1-punkt-3"><article class="legalP" id="kapittel-10-paragraf-5-ledd-1-punkt-3-ledd-1">det foreligger grov eller gjentatt overtredelse av bestemmelser gitt i eller i medhold av denne loven,</article></article></li><li data-li-identifier="d)" data-name="d)"><article class="listArticle" id="kapittel-10-paragraf-5-ledd-1-punkt-4"><article class="legalP" id="kapittel-10-paragraf-5-ledd-1-punkt-4-ledd-1">innehaveren av tillatelsen ikke etterkommer pålegg etter § 57,</article></article></li><li data-li-identifier="e)" data-name="e)"><article class="listArticle" id="kapittel-10-paragraf-5-ledd-1-punkt-5"><article class="legalP" id="kapittel-10-paragraf-5-ledd-1-punkt-5-ledd-1">det for øvrig følger av ellers gjeldende omgjøringsregler.</article></article></li></ul></article><article class="legalP" id="kapittel-10-paragraf-5-ledd-2">Endring og tilbakekall av tillatelse etter første ledd kan gjøres tidsbegrenset. Tidsbegrenset endring og tilbakekall kan gjøres betinget av at bestemte forhold utbedres eller endres.</article><article class="legalP" id="kapittel-10-paragraf-5-ledd-3">Ved avgjørelser etter paragrafen her skal det tas hensyn til det økonomiske tapet og de ulempene som det må påregnes at en endring eller et tilbakekall vil påføre innehaveren av tillatelsen, og de fordelene og ulempene som endringen eller tilbakekallet for øvrig vil medføre.</article><article class="legalP" id="kapittel-10-paragraf-5-ledd-4">Departementet kan i forskrift gi nærmere bestemmelser om endring og tilbakekall av tillatelser og godkjennelser.</article></article></section><section class="section" data-name="kap11" id="kapittel-11" data-lovdata-URL="LTI/lov/2009-04-17-19/KAPITTEL_11"><h2>Kapittel 11. Straffansvar</h2><article class="legalArticle" data-lovdata-URL="LTI/lov/2009-04-17-19/§62" data-name="§62" id="kapittel-11-paragraf-1"><h3 class="legalArticleHeader"><span class="legalArticleValue">§ 62</span>. <span class="legalArticleTitle">Straffansvar</span></h3><article class="legalP" id="kapittel-11-paragraf-1-ledd-1">Med bøter eller fengsel inntil 6 måneder eller begge deler, straffes den som forsettlig eller uaktsomt<ul class="defaultList"><li data-li-identifier="a)" data-name="a)"><article class="listArticle" id="kapittel-11-paragraf-1-ledd-1-punkt-1"><article class="legalP" id="kapittel-11-paragraf-1-ledd-1-punkt-1-ledd-1">overtrer enkeltvedtak eller forskrift gitt i medhold av § 13 første ledd,</article></article></li><li data-li-identifier="b)" data-name="b)"><article class="listArticle" id="kapittel-11-paragraf-1-ledd-1-punkt-2"><article class="legalP" id="kapittel-11-paragraf-1-ledd-1-punkt-2-ledd-1">ikke etterkommer pålegg gitt i medhold av § 34 tredje ledd eller § 38 første ledd og tredje ledd annet punktum,</article></article></li><li data-li-identifier="c)" data-name="c)"><article class="listArticle" id="kapittel-11-paragraf-1-ledd-1-punkt-3"><article class="legalP" id="kapittel-11-paragraf-1-ledd-1-punkt-3-ledd-1">vesentlig overtrer § 19 annet ledd første og annet punktum, § 21, § 27 første ledd første punktum og annet ledd, § 28 første ledd første punktum, § 34 første og annet ledd, 41 første ledd eller § 43 første ledd,</article></article></li><li data-li-identifier="d)" data-name="d)"><article class="listArticle" id="kapittel-11-paragraf-1-ledd-1-punkt-4"><article class="legalP" id="kapittel-11-paragraf-1-ledd-1-punkt-4-ledd-1">vesentlig overtrer plikten etter § 40 første ledd til å sørge for at havneanleggene driftes og vedlikeholdes slik at brukernes behov for havne- og transporttjenester i havnen blir dekket på en sikker måte,</article></article></li><li data-li-identifier="e)" data-name="e)"><article class="listArticle" id="kapittel-11-paragraf-1-ledd-1-punkt-5"><article class="legalP" id="kapittel-11-paragraf-1-ledd-1-punkt-5-ledd-1">vesentlig overtrer enkeltvedtak eller forskrifter gitt i medhold av § 14 første ledd, § 35 første ledd første punktum eller § 42 første ledd første punktum,</article></article></li><li data-li-identifier="f)" data-name="f)"><article class="listArticle" id="kapittel-11-paragraf-1-ledd-1-punkt-6"><article class="legalP" id="kapittel-11-paragraf-1-ledd-1-punkt-6-ledd-1">vesentlig overtrer vilkår gitt i medhold av § 19 annet ledd tredje punktum eller § 29.</article></article></li></ul></article><article class="legalP" id="kapittel-11-paragraf-1-ledd-2">Ved vurderingen av om en overtredelse er vesentlig etter første ledd skal det særlig legges vekt på omfanget og virkningene av overtredelsen og graden av utvist skyld.</article><article class="legalP" id="kapittel-11-paragraf-1-ledd-3">Har en overtredelse som nevnt i første ledd ført til at det er inntrådt eller voldt fare for betydelig skade på liv eller helse, kan fengsel inntil 2 år anvendes.</article><article class="legalP" id="kapittel-11-paragraf-1-ledd-4">Medvirkning straffes på samme måte. Forsøk på overtredelse er bare straffbar når overtredelsen, dersom overtredelsen hadde blitt gjennomført, ville medført omstendigheter som nevnt i tredje ledd.</article><article class="legalP" id="kapittel-11-paragraf-1-ledd-5">Når det over er bestemt at overtredelse av forskrifter gitt i medhold av loven kan straffes, gjelder dette bare når det i forskriften er fastsatt at slik overtredelse av den aktuelle bestemmelse er straffbar.</article></article></section><section class="section" data-name="kap12" id="kapittel-12" data-lovdata-URL="LTI/lov/2009-04-17-19/KAPITTEL_12"><h2>Kapittel 12 Ikrafttredelse og endringer i andre lover</h2><article class="legalArticle" data-lovdata-URL="LTI/lov/2009-04-17-19/§63" data-name="§63" id="kapittel-12-paragraf-1"><h3 class="legalArticleHeader"><span class="legalArticleValue">§ 63</span>. <span class="legalArticleTitle">Ikrafttredelse</span></h3><article class="legalP" id="kapittel-12-paragraf-1-ledd-1">Loven gjelder fra den tid Kongen bestemmer. Kongen kan bestemme at forskjellige bestemmelser skal tre i kraft til forskjellig tid. Bestemmelser som er satt i kraft i henhold til første punktum, gjelder foran bestemmelsene i lov 8. juni 1984 nr. 51 om havner og farvann m.v.</article><article class="legalP" id="kapittel-12-paragraf-1-ledd-2">Lov 8. juni 1984 nr. 51 om havner og farvann m.v. oppheves fra den tid Kongen bestemmer. Kongen kan bestemme at forskjellige bestemmelser skal oppheves til forskjellig tid.</article></article><article class="legalArticle" data-lovdata-URL="LTI/lov/2009-04-17-19/§64" data-name="§64" id="kapittel-12-paragraf-2"><h3 class="legalArticleHeader"><span class="legalArticleValue">§ 64</span>. <span class="legalArticleTitle">Overgangsregler</span></h3><article class="legalP" id="kapittel-12-paragraf-2-ledd-1">Forskrifter fastsatt i medhold av lov 8. juni 1984 nr. 51 om havner og farvann m.v. gjelder også etter at loven her har trådt i kraft.</article><article class="legalP" id="kapittel-12-paragraf-2-ledd-2">Kongen kan gi forskrift om overgangsregler.</article></article><article class="legalArticle" data-lovdata-URL="LTI/lov/2009-04-17-19/§65" data-name="§65" id="kapittel-12-paragraf-3"><h3 class="legalArticleHeader"><span class="legalArticleValue">§ 65</span>. <span class="legalArticleTitle">Endringer i andre lover</span></h3><article class="legalP" id="kapittel-12-paragraf-3-ledd-1">Fra den tid loven her trer i kraft, gjøres følgende endringer i andre lover:</article> <article class="defaultP" margin-top="true">1. I lov 16. juni 1989 nr. 59 om lostjenesten m.v. skal § 2 femte ledd lyde:</article><article class="legalP" id="kapittel-12-paragraf-3-ledd-2">Departementet kan helt eller delvis, ved enkeltvedtak eller forskrift, unnta korte forflytninger innenfor kommunens sjøområde fra lovens virkeområde.</article> <article class="defaultP" margin-top="true">2. I lov 25. august 1995 nr. 57 om pakkereiser og reisegaranti (pakkereiseloven) skal § 4-5 tredje ledd nr. 2 lyde:<ul class="defaultList"><li data-li-identifier="2)" data-name="2)"><article class="listArticle" id="kapittel-12-paragraf-3-ledd-2-punkt-1"><article class="legalP" id="kapittel-12-paragraf-3-ledd-2-punkt-1-ledd-1">skatter, avgifter eller gebyrer for visse tjenesteytelser, så som lufthavns-, landings- eller startavgifter, eller</article></article></li></ul></article> <article class="defaultP" margin-top="true">3. I lov 19. juni 1969 nr. 66 om merverdiavgift skal § 5a annet ledd nr. 10 lyde:<ul class="defaultList"><li data-li-identifier="10." data-name="10."><article class="listArticle" id="kapittel-12-paragraf-3-ledd-2-punkt-2"><article class="legalP" id="kapittel-12-paragraf-3-ledd-2-punkt-2-ledd-1">omsetning av rett til å disponere kommunal havn mot anløpsavgift eller inntekter i samsvar med kapittel 7 i lov 17. april 2009 nr. 19 om havner og farvann</article></article></li></ul></article> <article class="defaultP" margin-top="true">4. Lov 14. juni 1985 nr. 77 Plan- og bygningslov endres slik:</article><article class="legalP" id="kapittel-12-paragraf-3-ledd-3">§ 118 oppheves.</article> <article class="defaultP" margin-top="true">5. I lov 13. juni 1997 nr. 42 om Kystvakten (kystvaktloven) skal § 12 første ledd bokstav e lyde:</article><article class="legalP" id="kapittel-12-paragraf-3-ledd-4">lov 17. april 2009 nr. 19 om havner og farvann</article> <article class="defaultP" margin-top="true">6. I lov 21. juni 2002 nr. 45 om yrkestransport med motorvogn og fartøy (yrkestransportlova) skal § 7 (2) bokstav b lyde:</article><article class="legalP" id="kapittel-12-paragraf-3-ledd-5">Transport av personar innan ein kommunes sjøområde, dersom det med heimel i lov 17. april 2009 nr. 19 om havner og farvann er fastsett særskilt løyveordning. Dette gjeld likevel ikkje for riksvegferjer.</article> <article class="defaultP" margin-top="true">7. I lov 17. juni 2005 nr. 79 om akvakultur (akvakulturloven) skal § 6 første ledd bokstav d tredje strekpunkt lyde:<ul class="defaultList"><li data-li-identifier="-" data-name="-"><article class="listArticle" id="kapittel-12-paragraf-3-ledd-5-punkt-1"><article class="legalP" id="kapittel-12-paragraf-3-ledd-5-punkt-1-ledd-1">lov 17. april 2009 nr. 19 om havner og farvann, og</article></article></li></ul></article></article></section></main></body></html>