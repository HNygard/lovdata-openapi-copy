<!DOCTYPE html><html lang="no"><head><title>Forskrift om ankomst- og avgangsmeldinger og om adgang til fartøy, anlegg og innretninger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-12-15-1545</dd><dt class="dokid">DokumentID</dt><dd class="dokid">LTI/forskrift/2009-12-15-1545</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 13 s 2156</dd><dt class="dateInForce">I kraft fra</dt><dd class="dateInForce">2010-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1988-12-13-1011</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2009-04-17-19/§22</li></ul></dd><dt class="dateOfPublication">Kunngjort</dt><dd class="dateOfPublication">2009-12-17 15:20</dd><dt class="journalNumber">Journalnummer</dt><dd class="journalNumber">2009-1214</dd><dt class="titleShort">Korttittel</dt><dd class="titleShort">Forskrift om ankomst- og avgangsmeldinger</dd><dt class="title">Tittel</dt><dd class="title">Forskrift om ankomst- og avgangsmeldinger og om adgang til fartøy, anlegg og innretninger</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 15. desember 2009 med hjemmel i lov 17. april 2009 nr. 19 om havner og farvann § 22. <br /><strong>EØS-henvisninger:</strong> EØS-avtalen vedlegg XIII nr. 56k (direktiv 2002/6EF).</dd><dt class="refid">RefID</dt><dd class="refid">forskrift/2009-12-15-1545</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om ankomst- og avgangsmeldinger og om adgang til fartøy, anlegg og innretninger<ul class="tocSubUl"><li>§ 1. Ankomst- og avgangsmelding for fartøyer</li><li>§ 2. Adgang til fartøy, anlegg og innretninger for statlige og kommunale tjenestemenn</li><li>§ 3. Ikrafttredelse</li><li>Vedlegg 1 (IMOs allmenne deklarasjon)</li></ul></li></ul></dd></dl></header><main class="documentBody" data-lovdata-URL="LTI/forskrift/2009-12-15-1545" id="dokument"><h1>Forskrift om ankomst- og avgangsmeldinger og om adgang til fartøy, anlegg og innretninger</h1><article class="legalArticle" data-lovdata-URL="LTI/forskrift/2009-12-15-1545/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Ankomst- og avgangsmelding for fartøyer</span></h2><article class="legalP" id="paragraf-1-ledd-1">Fører av fartøy som skal anløpe havn i kommunens sjøområde skal om mulig minst 24 timer før ankomst rapportere til havneadministrasjonen i overensstemmelse med vedlegg 1, med unntak for de opplysninger som kreves i punktene 11 og 18-23 i vedlegget. I lasteerklæringen skal det oppgis lastens art og totale mengde samt art, vekt og antall av lasteenheter som skal losses eller lastes i havnen.</article><article class="legalP" id="paragraf-1-ledd-2">Dersom sjøreisen er kortere enn 24 timer, skal ankomstmelding gis senest ved avgang fra siste havn.</article><article class="legalP" id="paragraf-1-ledd-3">Fører av norsk fiske- eller fangstfartøy med største lengde over 20 meter kan gi ankomstmelding senere enn 24 timer før ankomst, dersom ankomststed og ankomsttid ikke er klarlagt.</article><article class="legalP" id="paragraf-1-ledd-4">Føreren skal også melde fra om endringer i beregnet ankomsttid.</article><article class="legalP" id="paragraf-1-ledd-5">Fører av fartøy som er pliktig til å gi ankomstmelding skal også gi avgangsmelding i overensstemmelse med vedlegg 1.</article><article class="legalP" id="paragraf-1-ledd-6">Bestemmelsene i første til femte ledd gjelder ikke for orlogsfartøyer, fritidsbåter og norske fiske- og fangstfartøyer med største lengde under 20 meter, fartøyer som går i regelmessig rute, og fartøyer som kun trafikkerer innenfor kommunens sjøområde. Fører av slike fartøyer som skal anløpe havn i kommunens sjøområde skal likevel om mulig minst 24 timer før ankomst gi melding til havneadministrasjonen om beregnet ankomsttid (ETA) og skal også melde avgang. For orlogsfartøyer skal i tillegg oppgis navn og kjennetegn. Førere av øvrige slike fartøyer har likevel plikt til å gi melding og opplysninger dersom havneadministrasjonen bestemmer det.</article><article class="legalP" id="paragraf-1-ledd-7">Havneadministrasjonen kan samtykke i at også andre enn de fartøyer som er nevnt i foregående ledd, kan unnlate å gi ankomstmelding eller opplysninger, eller at opplysningene kan gis på et senere tidspunkt.</article><article class="legalP" id="paragraf-1-ledd-8">Havneadministrasjonen skal holdes underrettet om ruteplanene til rutegående fartøy.</article><article class="legalP" id="paragraf-1-ledd-9">Kommunestyret kan bestemme at denne paragraf bare skal gjelde ved anløp av havn i deler av kommunens sjøområde.</article></article><article class="legalArticle" data-lovdata-URL="LTI/forskrift/2009-12-15-1545/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Adgang til fartøy, anlegg og innretninger for statlige og kommunale tjenestemenn</span></h2><article class="legalP" id="paragraf-2-ledd-1">Tjenestemenn i Kystverket og kommunal havneadministrasjon har under utførelse av sin tjeneste uhindret adgang til fartøy, anlegg og innretninger.</article></article><article class="legalArticle" data-lovdata-URL="LTI/forskrift/2009-12-15-1545/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ikrafttredelse</span></h2><article class="legalP" id="paragraf-3-ledd-1">Forskriften trer i kraft 1. januar 2010.</article><article class="legalP" id="paragraf-3-ledd-2">Fra samme tidspunkt oppheves forskrift 13. desember 1988 nr. 1011 om ankomst- og avgangsmelding og om adgang til fartøy, anlegg og innretninger.</article></article><section class="section" data-name="vedlegg1" id="kapittel-1" data-lovdata-URL="LTI/forskrift/2009-12-15-1545/KAPITTEL_1"><h2>Vedlegg 1 (IMOs allmenne deklarasjon)</h2><article class="defaultP"><i>Annex 1 (IMO General Declaration)</i></article> <article class="defaultP" margin-top="true">For å lese deklarasjonen se her: (pdf)</article></section></main></body></html>