<!DOCTYPE html><html lang="no"><head><title>Forskrift om endring i forskrift om arbeidsrettede tiltak mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-09-15-1195</dd><dt class="dokid">DokumentID</dt><dd class="dokid">LTI/forskrift/2009-09-15-1195</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 10 s 1728</dd><dt class="dateInForce">I kraft fra</dt><dd class="dateInForce">2009-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-12-11-1320</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2004-12-10-76/§12</li><li>lov/2004-12-10-76/§13</li></ul></dd><dt class="dateOfPublication">Kunngjort</dt><dd class="dateOfPublication">2009-09-18 14:30</dd><dt class="journalNumber">Journalnummer</dt><dd class="journalNumber">2009-0887</dd><dt class="titleShort">Korttittel</dt><dd class="titleShort">Endr. i forskrift om arbeidsrettede tiltak</dd><dt class="title">Tittel</dt><dd class="title">Forskrift om endring i forskrift om arbeidsrettede tiltak mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og inkluderingsdepartementet 15. september 2009 med hjemmel i lov 10. desember 2004 nr. 76 om arbeidsmarkedstjenester (arbeidsmarkedsloven) § 12 og § 13.</dd><dt class="refid">RefID</dt><dd class="refid">forskrift/2009-09-15-1195</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om arbeidsrettede tiltak mv.<ul class="tocSubUl"><li>I<ul class="tocSubUl"><li>§ 8-1. Innhold</li><li>§ 8-2. Definisjoner</li><li>§ 8-3. Krav til opplæringen</li><li>§ 8-4. Tilskudd til tiltaksarrangør</li><li>§ 8-5. Tilskuddets størrelse</li><li>§ 8-6. Varighet</li><li>§ 8-7. Krav til bedrifter som gjennomfører bedriftsintern opplæring</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2009-09-15-1195" id="dokument"><h1>Forskrift om endring i forskrift om arbeidsrettede tiltak mv.</h1><section class="section" data-name="kapI" id="kapittel-1" data-lovdata-URL="LTI/forskrift/2009-09-15-1195/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 11. desember 2008 nr. 1320 om arbeidsrettede tiltak mv. gjøres følgende endring:</article> <article class="defaultP" margin-top="true">Kapittel 8 skal lyde:</article><span class="futuretitle" id="kapittel-1-foreslåttittel-1">Kapittel 8. Bedriftsintern opplæring</span><article class="futureLegalArticle" data-name="§8-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8-1</span>. <span class="legalArticleTitle">Innhold</span></span><article class="legalP" id="kapittel-1-foreslåttparagraf-1-ledd-1">Tilskudd til bedriftsintern opplæring skal bidra til å motvirke utstøting fra arbeidslivet ved å styrke kompetansen til ansatte i bedrifter som har alvorlige omstillingsproblemer, og som på bakgrunn av omstillingsproblemene må foreta en vesentlig endring av bedriftens produksjon eller etablere seg på nye markeder.</article><article class="legalP" id="kapittel-1-foreslåttparagraf-1-ledd-2">Det gis ikke tilskudd til bedriftsintern opplæring for ansatte som er helt permitterte. Delvis permitterte kan delta i opplæringstiltak i den tiden de er i jobb. Det gis heller ikke tilskudd dersom det er knyttet bindingstid til opplæringen.</article><article class="legalP" id="kapittel-1-foreslåttparagraf-1-ledd-3">Inntil 1. januar 2012 kan tilskudd til bedriftsintern opplæring også gis til bedrifter som midlertidig er rammet av markedssvikt på grunn av konjunkturmessige forhold. Det er en forutsetning at disse forholdene er av særlig alvorlig karakter for arbeidsmarkedet.</article></article><article class="futureLegalArticle" data-name="§8-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 8-2</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-2-ledd-1">I dette kapitlet menes med<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1"><i>små og mellomstore bedrifter</i> – bedrifter som har færre enn 250 sysselsatte, og har en årsomsetning som ikke overstiger 50 millioner euro, og/eller en samlet årsbalanse som ikke overstiger 43 millioner euro,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1"><i>store bedrifter</i> – bedrifter som har 250 sysselsatte eller mer, og har en årsomsetning som overstiger 50 millioner euro, og/eller en samlet årsbalanse som overstiger 43 millioner euro,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1"><i>særskilt opplæring</i> – opplæring som omfatter undervisning som er direkte knyttet til arbeidstakerens nåværende eller framtidige stilling i mottakerbedriften, og som gir kvalifikasjoner som i liten grad kan benyttes i andre foretak eller på andre arbeidsområder,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1"><i>generell opplæring</i> – opplæring som omfatter undervisning som i hovedsak ikke er knyttet til arbeidstakerens nåværende eller framtidige stilling i mottakerbedriften, men som gir kvalifikasjoner som kan benyttes i andre foretak eller på andre arbeidsområder og dermed forbedrer arbeidstakerens muligheter på arbeidsmarkedet,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-2-ledd-1-punkt-5"><article class="legalP" id="kapittel-1-foreslåttparagraf-2-ledd-1-punkt-5-ledd-1"><i>støttesats</i> – bruttostøttebeløpet uttrykt i prosent av prosjektets støtteberettigede kostnader. Alle tall som benyttes skal angi beløpene før eventuell direkte beskatning,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-2-ledd-1-punkt-6"><article class="legalP" id="kapittel-1-foreslåttparagraf-2-ledd-1-punkt-6-ledd-1"><i>utsatte arbeidstakere</i> – arbeidstakere med nedsatt arbeidsevne, arbeidstakere over 50 år og arbeidstakere uten fullført videregående opplæring.</article></article></li></ul></article></article><article class="futureLegalArticle" data-name="§8-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 8-3</span>. <span class="legalArticleTitle">Krav til opplæringen</span></span><article class="legalP" id="kapittel-1-foreslåttparagraf-3-ledd-1">Det kan gis tilskudd til gjennomføring av opplæring av egne ansatte. Bedriftsintern opplæring skal inneholde teori, eventuelt kombinert med praktisk trening. Det gis kun tilskudd til opplæring som kommer i tillegg til bedriftens ordinære opplæring.</article></article><article class="futureLegalArticle" data-name="§8-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 8-4</span>. <span class="legalArticleTitle">Tilskudd til tiltaksarrangør</span></span><article class="legalP" id="kapittel-1-foreslåttparagraf-4-ledd-1">Bedriftsintern opplæring gis i form av tilskudd til bedriften for kostnader knyttet til opplæringen og tilskudd til lønnsutgifter til deltakerne. Det kan gis tilskudd til dekning av følgende utgifter:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">utgifter til opplæringspersonale,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">reiseutgifter for opplæringspersonale og opplæringsdeltakere,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1">andre løpende utgifter, f.eks. til materiell og utstyr som er direkte knyttet til opplæringen,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-4-ledd-1-punkt-4"><article class="legalP" id="kapittel-1-foreslåttparagraf-4-ledd-1-punkt-4-ledd-1">avskrivning av verktøy og utstyr i den grad de er brukt utelukkende til opplæringsprosjektet,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-4-ledd-1-punkt-5"><article class="legalP" id="kapittel-1-foreslåttparagraf-4-ledd-1-punkt-5-ledd-1">utgifter til veiledning og rådgivningstjenester i forbindelse med opplæringen,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-4-ledd-1-punkt-6"><article class="legalP" id="kapittel-1-foreslåttparagraf-4-ledd-1-punkt-6-ledd-1">lønnsutgifter for deltakere i opplæringen. Tilskudd til lønnsutgifter kan ikke overstige summen av de andre støtteberettigede kostnadene til opplæring omhandlet i bokstavene a) til e). I deltakernes lønnsutgifter inngår bare de timene som deltakerne faktisk deltar i opplæringen, etter fratrekk av eventuell produktiv tid.</article></article></li></ul></article><article class="legalP" id="kapittel-1-foreslåttparagraf-4-ledd-2">Støtteberettigede kostnader skal dokumenteres.</article><article class="legalP" id="kapittel-1-foreslåttparagraf-4-ledd-3">Det kan ikke gis flere tilskudd til det samme opplæringsprosjektet.</article></article><article class="futureLegalArticle" data-name="§8-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 8-5</span>. <span class="legalArticleTitle">Tilskuddets størrelse</span></span><article class="legalP" id="kapittel-1-foreslåttparagraf-5-ledd-1">Når det gis støtte til særskilt opplæring, skal støttesatsen ikke overstige 25 prosent for store bedrifter og 35 prosent for små og mellomstore bedrifter.</article><article class="legalP" id="kapittel-1-foreslåttparagraf-5-ledd-2">Når det gis støtte til generell opplæring, skal støttesatsen ikke overstige 50 prosent for store bedrifter og 70 prosent for små og mellomstore bedrifter.</article><article class="legalP" id="kapittel-1-foreslåttparagraf-5-ledd-3">Støttesatsene i første og annet ledd kan økes med inntil ti prosentpoeng dersom det dreier seg om opplæring av utsatte arbeidstakere, og med fem prosentpoeng for foretak innenfor virkeområdet for de distriktspolitiske virkemidlene, områdene A, B og C.</article><article class="legalP" id="kapittel-1-foreslåttparagraf-5-ledd-4">Den samlede støttesatsen kan ikke overstige 80 prosent.</article><article class="legalP" id="kapittel-1-foreslåttparagraf-5-ledd-5">Når det gis støtte til sjøtransportsektoren, kan støtteintensiteten likevel være på 100 prosent, uansett om støtten gjelder særskilt eller generell opplæring, dersom<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-ledd-5-punkt-1"><article class="legalP" id="kapittel-1-foreslåttparagraf-5-ledd-5-punkt-1-ledd-1">den som mottar opplæring ikke er et aktivt medlem av besetningen, men er en del av reservebesetningen om bord, og</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-ledd-5-punkt-2"><article class="legalP" id="kapittel-1-foreslåttparagraf-5-ledd-5-punkt-2-ledd-1">opplæringen skal skje om bord på skip som er registrert i EØS-området.</article></article></li></ul></article><article class="legalP" id="kapittel-1-foreslåttparagraf-5-ledd-6">I de tilfeller der støtteprosjektet omfatter elementer fra både særskilt og generell opplæring som ikke kan skilles fra hverandre for beregningen av støttesats, og i tilfeller der det ikke kan fastslås om prosjektet til støtte for opplæring er av særskilt eller generell karakter, gjelder satsene for særskilt opplæring.</article></article><article class="futureLegalArticle" data-name="§8-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 8-6</span>. <span class="legalArticleTitle">Varighet</span></span><article class="legalP" id="kapittel-1-foreslåttparagraf-6-ledd-1">Opplæringstiden for hver deltaker skal som hovedregel ikke overstige 13 uker. Inntil 1. januar 2012 kan det i særlige tilfeller godkjennes opplæringsprosjekt som har en opplæringstid for hver enkelt deltaker på inntil 26 uker.</article></article><article class="futureLegalArticle" data-name="§8-7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 8-7</span>. <span class="legalArticleTitle">Krav til bedrifter som gjennomfører bedriftsintern opplæring</span></span><article class="legalP" id="kapittel-1-foreslåttparagraf-7-ledd-1">Søknad om tilskudd til bedriftsintern opplæring skal være framsatt og godkjent av Arbeids- og velferdsetaten før opplæring iverksettes.</article><article class="legalP" id="kapittel-1-foreslåttparagraf-7-ledd-2">Bedriftsintern opplæring skal foregå etter konkret opplæringsplan som omfatter teori i tillegg til eventuell praktisk trening. Planen skal godkjennes av Arbeids- og velferdsetaten. Dersom bedriften som mottar tilskudd til bedriftsintern opplæring har et partssammensatt utvalg, skal dette påse at opplæringen gjennomføres i henhold til godkjent opplæringsplan. Dersom slikt utvalg ikke finnes, skal det opprettes et opplæringsutvalg. Utvalget skal bestå av minimum to personer, hvorav den ene representerer arbeidstakerne.</article><article class="legalP" id="kapittel-1-foreslåttparagraf-7-ledd-3">Arbeidsgiver skal rapportere til Arbeids- og velferdsetaten om gjennomføringen av opplæringen. Krav til rapportering fastsettes av Arbeids- og velferdsdirektoratet.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2009-09-15-1195/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft 1. oktober 2009.</article></section></main></body></html>