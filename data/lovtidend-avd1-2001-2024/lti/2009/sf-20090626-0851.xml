<!DOCTYPE html><html lang="no"><head><title>Forskrift om fiske etter innlandsfisk mv. og fangst av kreps (innlandsfiskeforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-06-26-851</dd><dt class="dokid">DokumentID</dt><dd class="dokid">LTI/forskrift/2009-06-26-851</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 8 s 1323</dd><dt class="dateInForce">I kraft fra</dt><dd class="dateInForce">2009-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-05-15-47/§34</li><li>lov/2009-06-19-100/§15</li><li>lov/2009-06-19-100/§16</li><li>lov/2009-06-19-100/§18</li></ul></dd><dt class="dateOfPublication">Kunngjort</dt><dd class="dateOfPublication">2009-06-26 14:45</dd><dt class="lastupdated">Rettet</dt><dd class="lastupdated">2009-07-03 (§ 2)</dd><dt class="journalNumber">Journalnummer</dt><dd class="journalNumber">2009-0683</dd><dt class="titleShort">Korttittel</dt><dd class="titleShort">Innlandsfiskeforskriften</dd><dt class="title">Tittel</dt><dd class="title">Forskrift om fiske etter innlandsfisk mv. og fangst av kreps (innlandsfiskeforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved Kronprinsreg.res. 26. juni 2009 med hjemmel i lov 15. mai 1992 nr. 47 om laksefisk og innlandsfisk m.v. § 34 og lov 19. juni 2009 nr. 100 om forvaltning av naturens mangfold (naturmangfoldloven) § 15, § 16 og § 18. Fremmet av Miljøverndepartementet.</dd><dt class="refid">RefID</dt><dd class="refid">forskrift/2009-06-26-851</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fiske etter innlandsfisk mv. og fangst av kreps (innlandsfiskeforskriften)<ul class="tocSubUl"><li>§ 1. Virkeområde</li><li>§ 2. Arter det er tillatt å fiske etter</li><li>§ 3. Fiske etter andre arter</li><li>§ 4. Regler om fiske og bifangst</li><li>§ 5. Særskilt uttak av fisk</li><li>§ 6. Overgangsbestemmelser</li><li>§ 7. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/2009-06-26-851" id="dokument"><h1>Forskrift om fiske etter innlandsfisk mv. og fangst av kreps (innlandsfiskeforskriften)</h1><article class="legalArticle" data-lovdata-URL="LTI/forskrift/2009-06-26-851/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for fiske av innlandsfisk og fangst av kreps på det norske fastland. Forskriften gjelder også for katadrome og marine arter når de befinner seg i vassdrag.</article></article><article class="legalArticle" data-lovdata-URL="LTI/forskrift/2009-06-26-851/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Arter det er tillatt å fiske etter</span></h2><article class="legalP" id="paragraf-2-ledd-1">Det er bare tillatt å fiske etter følgende arter: abbor, bekkerøye, brasme, dvergmalle, gjedde, gullbust, gullfisk, gullvederbuk, harr, hork, hvitfinnet steinulke, kanadarøye, karpe, karuss, krøkle, lagesild, lake, laue, mort, regnbueørret, regnlaue, røye, sandkryper, sik, skrubbe, stam, steinsmett, suter, sørv, trepigget stingsild, vederbuk, ørekyt, ørret.</article><article class="legalP" id="paragraf-2-ledd-2">Det er tillatt å fiske etter marine arter i vassdrag i den tiden det er åpnet for fiske i vassdraget dersom det er tillatt å fiske etter den aktuelle arten i sjøen.</article></article><article class="legalArticle" data-lovdata-URL="LTI/forskrift/2009-06-26-851/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fiske etter andre arter</span></h2><article class="legalP" id="paragraf-3-ledd-1">Direktoratet for naturforvaltning kan tillate fiske og fangst av andre arter i samsvar med vilkårene angitt i naturmangfoldloven § 16 tredje og fjerde ledd.</article><article class="legalP" id="paragraf-3-ledd-2">Fylkesmannen kan tillate fiske av gjørs, asp og flire og andre arter for hele eller deler av fylket herunder i nærmere bestemte vassdrag, innsjøer eller vassdragsavsnitt, dersom det lokalt er høstingsverdige bestander av disse artene og fisket ikke utgjør noen trussel mot bestandene. Det samme gjelder for fangst av edelkreps.</article><article class="legalP" id="paragraf-3-ledd-3">Fylkesmannen kan forby fiske av arter det er tillatt å fiske på etter § 2 og § 3 første og annet ledd dersom arten lokalt eller regionalt er truet eller dersom fisket medfører betydelig bifangst av arter som det ikke er tillatt å fiske på etter disse bestemmelsene.</article><article class="legalP" id="paragraf-3-ledd-4">For å hindre videre spredning av arter kan fylkesmannen forby fiske av arter det ellers er tillatt å fiske på etter § 2 og § 3 første og annet ledd. Fylkesmannen kan også innføre forbud mot fiske i nærmere avgrensede områder med samme formål.</article></article><article class="legalArticle" data-lovdata-URL="LTI/forskrift/2009-06-26-851/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Regler om fiske og bifangst</span></h2><article class="legalP" id="paragraf-4-ledd-1">Som et ledd i forvaltningsmål for arter kan fylkesmannen fastsette nærmere regler om bifangst, rapportering, fisketid, størrelsesbegrensning, tillatte fangstmetoder, redskapstyper herunder agn og redskapsbruk.</article></article><article class="legalArticle" data-lovdata-URL="LTI/forskrift/2009-06-26-851/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Særskilt uttak av fisk</span></h2><article class="legalP" id="paragraf-5-ledd-1">Direktoratet for naturforvaltning kan tillate uttak av fisk i samsvar med naturmangfoldloven § 18.</article></article><article class="legalArticle" data-lovdata-URL="LTI/forskrift/2009-06-26-851/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Overgangsbestemmelser</span></h2><article class="legalP" id="paragraf-6-ledd-1">Forskrifter eller enkeltvedtak fastsatt med hjemmel i lov 15. mai 1992 nr. 47 om laksefisk og innlandsfisk m.v., som gjelder fiske av ål, oppheves. Forskrifter eller enkeltvedtak som gjelder andre arter gjelder til annet blir bestemt.</article><article class="legalP" id="paragraf-6-ledd-2">Det er tillatt å fiske gjørs, asp og flire fra denne forskriften trer i kraft til og med 31. desember 2010, dersom ikke annet følger av forskrift eller enkeltvedtak. Det samme gjelder for fangst av edelkreps.</article></article><article class="legalArticle" data-lovdata-URL="LTI/forskrift/2009-06-26-851/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttreden</span></h2><article class="legalP" id="paragraf-7-ledd-1">Denne forskriften trer i kraft 1. juli 2009.</article></article></main></body></html>