<!DOCTYPE html><html lang="no"><head><title>Forskrift om endring i forskrift om studier og eksamener ved Universitetet i Oslo</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-04-01-393</dd><dt class="dokid">DokumentID</dt><dd class="dokid">LTI/forskrift/2009-04-01-393</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 4 s 607</dd><dt class="dateInForce">I kraft fra</dt><dd class="dateInForce">2009-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-12-20-1798</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-2</li><li>lov/2005-04-01-15/§3-3</li><li>lov/2005-04-01-15/§3-5</li><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§3-9</li><li>lov/2005-04-01-15/§3-10</li></ul></dd><dt class="dateOfPublication">Kunngjort</dt><dd class="dateOfPublication">2009-04-07 13:10</dd><dt class="journalNumber">Journalnummer</dt><dd class="journalNumber">2009-0318</dd><dt class="titleShort">Korttittel</dt><dd class="titleShort">Endr. i forskrift om studier og eksamen, UiO</dd><dt class="title">Tittel</dt><dd class="title">Forskrift om endring i forskrift om studier og eksamener ved Universitetet i Oslo</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av universitetsstyret ved rektor 1. april 2009 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-2, § 3-3, § 3-5, § 3-6, § 3-7, § 3-9 og § 3-10.</dd><dt class="refid">RefID</dt><dd class="refid">forskrift/2009-04-01-393</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om studier og eksamener ved Universitetet i Oslo<ul class="tocSubUl"><li>I<ul class="tocSubUl"><li>§ 2-9. Krav til innhold og sammensetning av grad i samarbeid med andre institusjoner</li><li>§ 3-5. Godskriving, fritak og godkjenning</li><li>§ 3-6. Examen philosophicum og examen facultatum</li><li>§ 5-4. Eksamensoppgavers målform og eksamensbesvarelsers språk</li><li>§ 7-4. Krav til en enkeltemnestudent</li><li>§ 7-5. Krav til en privatist</li><li>§ 7-7. Gjennomføring av studier og eksamener</li><li>§ 10-2. Eksamensgebyr for privatister</li><li>§ 10-4. Nærmere regler</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2009-04-01-393" id="dokument"><h1>Forskrift om endring i forskrift om studier og eksamener ved Universitetet i Oslo</h1><section class="section" data-name="kapI" id="kapittel-1" data-lovdata-URL="LTI/forskrift/2009-04-01-393/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. desember 2005 nr. 1798 om studier og eksamener ved Universitetet i Oslo gjøres følgende endringer:</article> <article class="defaultP" margin-top="true">§ 1 første ledd skal lyde:</article><article class="legalP" id="kapittel-1-ledd-2">Forskriften gjelder fra og med 1. januar 2006 for grader, studier og eksamener ved Universitetet i Oslo. For forskerutdanningen gjelder forskrift 21. juni 2007 nr. 873 for graden philosophiae doctor (Ph.D.) ved Universitetet i Oslo, fastsatt av universitetsstyret. Om overgangsregler, se § 10.</article> <article class="defaultP" margin-top="true">§ 2-9 skal lyde:</article><article class="futureLegalArticle" data-name="§2-9" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-9</span>. <span class="legalArticleTitle">Krav til innhold og sammensetning av grad i samarbeid med andre institusjoner</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) For grad som tildeles i samarbeid med andre institusjoner (fellesgrad), gjelder ordinært de samme kravene til innhold og sammensetning av graden som til grader utstedt av Universitetet i Oslo alene.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Rektor godkjenner samarbeidsavtaler med andre institusjoner ved etablering av felles studieprogram og ved etablering av studieprogram som leder fram til fellesgrader.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Tilleggsbetegnelsen til graden master av 2 års omfang som fellesgrad kan være Master in (programnavn).</article></article> <article class="defaultP" margin-top="true">I § 3.2.2 bokstav b første ledd skal følgende setning fjernes:</article><article class="legalP" id="kapittel-1-ledd-3">For Lektorprogrammet skal likevel Rektor fastsette endringer.</article> <article class="defaultP" margin-top="true">§ 3-5 skal lyde:</article><article class="futureLegalArticle" data-name="§3-5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-5</span>. <span class="legalArticleTitle">Godskriving, fritak og godkjenning</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Fakultetet avgjør søknad om bruk av annen/tidligere utdanning fra Universitetet i Oslo som del av utdanning som gis ved fakultetet.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Fakultetet avgjør søknad om godskriving av utdanning fra andre institusjoner som går inn under UH-loven av 1. april 2005 nr. 15 som del av utdanning som gis ved fakultetet.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Fakultetet avgjør søknad om fritak for deler av utdanning som tilbys ved fakultetet på grunnlag av annen velegnet eksamen eller prøve. Dokumentasjon av realkompetanse kan også gi grunnlag for fritak.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) Fakultetet selv avgjør søknad om godkjenning av annen høyere utdanning som faglig jevngod med utdanning som gis ved fakultetet.</article><article class="numberedLegalP" data-numerator="5" id="kapittel-1-foreslåttparagraf-2-nummer-5">(5) Fakultetet selv kan i særlige tilfeller gi godkjenning etter fjerde ledd helt eller delvis på grunnlag av kunnskaper som er dokumentert på annen måte enn ved eksamen. Prøve til kontroll av de dokumenterte kunnskaper eller tilleggsprøve kan kreves avlagt. Fakultetet selv kan også kreve slik prøve for kontroll av kunnskaper som er dokumentert med ikke-verifiserbare dokumenter.</article><article class="numberedLegalP" data-numerator="6" id="kapittel-1-foreslåttparagraf-2-nummer-6">(6) Fakultetet selv kan i nærmere regler til § 3-5 fastsette bestemmelser om godskriving, fritak og godkjenning for bestemte grader, studieprogram, emnegrupper eller emner ved fakultetet.</article></article> <article class="defaultP" margin-top="true">§ 3-6 skal lyde:</article><article class="futureLegalArticle" data-name="§3-6" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-6</span>. <span class="legalArticleTitle">Examen philosophicum og examen facultatum</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Examen philosophicum uten tallfestet normering eller med normering 7 vekttall, skal tilsvare 30 studiepoeng i grad ved Universitetet i Oslo. For øvrig skal examen philosophicum og examen facultatum i grad ved Universitetet i Oslo tilsvare de avlagte emnenes antall studiepoeng.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) For grad ved Universitetet i Oslo hvor examen philosophicum tilsvarer 30 studiepoeng, skal det gis fritak fra et eventuelt krav om examen facultatum. Tidligere gitte fritak fra kravet om examen facultatum gjelder også fortsatt.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Bare ett av de emner som er fastsatt til å utgjøre examen philosophicum, kan inngå med studiepoeng i en students grad eller emneoversikt på karakterutskrift. Tilsvarende kan bare ett av de emner som er fastsatt til å utgjøre examen facultatum inngå med studiepoeng i en students grad eller emneoversikt på karakterutskrift.</article><article class="numberedLegalP" data-numerator="4" id="kapittel-1-foreslåttparagraf-3-nummer-4">(4) For grad ved Universitetet i Oslo som krever examen facultatum, skal alle Universitetet i Oslos varianter av examen facultatum oppfylle kravet.</article><article class="numberedLegalP" data-numerator="5" id="kapittel-1-foreslåttparagraf-3-nummer-5">(5) For mastergrad av 5 års omfang og for graden cand.theol. ved Universitetet i Oslo, kan fakultetet gi fritak fra den respektive gradens krav om examen philosophicum eller examen facultatum dersom kandidaten har fått innpasset en bachelorgrad eller et tilsvarende utdanningsløp av minimum 3 års omfang hvor det ikke er krav om examen philosophicum eller examen facultatum.</article><article class="numberedLegalP" data-numerator="6" id="kapittel-1-foreslåttparagraf-3-nummer-6">(6) Universitetsdirektøren kan i nærmere regler til § 3-6 fastsette bestemmelser om godskriving og fritak for examen philosophicum og examen facultatum.</article></article> <article class="defaultP" margin-top="true">§ 5-4 skal lyde:</article><article class="futureLegalArticle" data-name="§5-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 5-4</span>. <span class="legalArticleTitle">Eksamensoppgavers målform og eksamensbesvarelsers språk</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Eksamensoppgaver som blir gitt på norsk, skal foreligge på bokmål eller nynorsk i samsvar med den målformen eksamenskandidatene har valgt ved oppmelding til eksamenen. Unntak kan forekomme i overensstemmelse med forskrift om målform i eksamensoppgåver.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Eksamensbesvarelser kan leveres på svensk eller dansk som alternativ til norsk.</article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) Fakultetet kan i emnebeskrivelsen fastsette regler om bruk av engelsk i eksamensoppgaver og eksamensbesvarelser.</article><article class="numberedLegalP" data-numerator="4" id="kapittel-1-foreslåttparagraf-4-nummer-4">(4) For emner knyttet til det enkelte studieprogram i språk, inkludert norsk, kan fakultetet i emnebeskrivelsen fastsette regler om språk i eksamensoppgaver og eksamensbesvarelser.</article></article> <article class="defaultP" margin-top="true">I § 7 skal hjemmelen for paragrafen lyde:</article><article class="legalP" id="kapittel-1-ledd-4">Fastsatt med hjemmel i § 3-6, § 3-7 og § 3-10 i UH-loven av 1. april 2005 nr. 15.</article> <article class="defaultP" margin-top="true">§ 7.1.4 skal lyde:</article><article class="legalP" id="kapittel-1-ledd-5">En programstudent må på fastsatt måte og innen fastsatt frist hvert semester:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">betale semesteravgift, i samsvar med lov og forskrift om studentsamskipnader.</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">betale eventuell annen fastsatt avgift, i samsvar med forskrift om egenbetaling ved universiteter og høyskoler.</article></article></li></ul></article> <article class="defaultP" margin-top="true">§ 7-4 skal lyde:</article><article class="futureLegalArticle" data-name="§7-4" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 7-4</span>. <span class="legalArticleTitle">Krav til en enkeltemnestudent</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) En person som ønsker undervisningsopptak til et emne uten (gyldig) studierett til noe studieprogram ved Universitetet i Oslo, må:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-5-nummer-1-punkt-1"><article class="legalP" id="kapittel-1-foreslåttparagraf-5-nummer-1-punkt-1-ledd-1">ha generell studiekompetanse eller realkompetanse for emnet</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-nummer-1-punkt-2"><article class="legalP" id="kapittel-1-foreslåttparagraf-5-nummer-1-punkt-2-ledd-1">fylle eventuelle spesielle opptakskrav og andre forkunnskapskrav for emnet</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-nummer-1-punkt-3"><article class="legalP" id="kapittel-1-foreslåttparagraf-5-nummer-1-punkt-3-ledd-1">på fastsatt måte og innen fastsatt frist søke om undervisningsopptak til emnet for det aktuelle semesteret.</article></article></li></ul><p class="leddfortsettelse">Dersom søkeren får undervisningsopptak til emnet, blir søkeren enkeltemnestudent i emnet for semesteret.</p></article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) En enkeltemnestudent må på fastsatt måte og innen fastsatt frist for semesteret<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-5-nummer-2-punkt-1"><article class="legalP" id="kapittel-1-foreslåttparagraf-5-nummer-2-punkt-1-ledd-1">betale semesteravgift, i samsvar med lov og forskrift om studentsamskipnader.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-nummer-2-punkt-2"><article class="legalP" id="kapittel-1-foreslåttparagraf-5-nummer-2-punkt-2-ledd-1">betale eventuell annen fastsatt avgift, i samsvar med forskrift om egenbetaling ved universiteter og høyskoler.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-5-nummer-3">(3) En enkeltemnestudent må på fastsatt måte og innen fastsatt frist semesterregistrere seg og melde seg til eksamen i eksamenssemesteret.</article><article class="numberedLegalP" data-numerator="4" id="kapittel-1-foreslåttparagraf-5-nummer-4">(4) En enkeltemnestudent i et emne som har egenbetaling fra studenter, må på fastsatt måte og innen fastsatt frist betale det beløpet som er fastsatt som egenbetalingen for emnet.</article><article class="numberedLegalP" data-numerator="5" id="kapittel-1-foreslåttparagraf-5-nummer-5">(5) I tillegg til de generelle bestemmelsene i § 5 og § 6 samt bestemmelsene i § 7-4, gjelder også § 7-6 for en enkeltemnestudent mht. eksamen.</article></article> <article class="defaultP" margin-top="true">§ 7-5 skal lyde:</article><article class="futureLegalArticle" data-name="§7-5" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 7-5</span>. <span class="legalArticleTitle">Krav til en privatist</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) En person som ikke har (gyldig) studierett til noe studieprogram ved Universitetet i Oslo, og som ønsker å avlegge eksamen i et emne ved Universitetet i Oslo uten undervisningsopptak til emnet må:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-6-nummer-1-punkt-1"><article class="legalP" id="kapittel-1-foreslåttparagraf-6-nummer-1-punkt-1-ledd-1">ha generell studiekompetanse eller realkompetanse for emnet</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-nummer-1-punkt-2"><article class="legalP" id="kapittel-1-foreslåttparagraf-6-nummer-1-punkt-2-ledd-1">fylle eventuelle spesielle opptakskrav og andre forkunnskapskrav for emnet</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-nummer-1-punkt-3"><article class="legalP" id="kapittel-1-foreslåttparagraf-6-nummer-1-punkt-3-ledd-1">oppfylle de faglige krav som gjelder for å avlegge eksamen i emnet</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-nummer-1-punkt-4"><article class="legalP" id="kapittel-1-foreslåttparagraf-6-nummer-1-punkt-4-ledd-1">på fastsatt måte og innen fastsatt frist melde fra om ønsket om å avlegge eksamen i emnet.</article></article></li></ul><p class="leddfortsettelse">Dersom det er mulig å avlegge eksamen i emnet uten undervisningsopptak, kan personen bli privatist i eksamenssemesteret.</p></article><article class="numberedLegalP" data-numerator="2" id="kapittel-1-foreslåttparagraf-6-nummer-2">(2) En privatist må for eksamenssemesteret på fastsatt måte og innen fastsatt frist betale semesteravgift, i samsvar med lov og forskrift om studentsamskipnader.</article><article class="numberedLegalP" data-numerator="3" id="kapittel-1-foreslåttparagraf-6-nummer-3">(3) En privatist må for eksamenssemesteret på fastsatt måte og innen fastsatt frist semesterregistrere seg og melde seg til eksamen.</article><article class="numberedLegalP" data-numerator="4" id="kapittel-1-foreslåttparagraf-6-nummer-4">(4) En privatist må på fastsatt måte og innen fastsatt frist betale fastsatt eksamensgebyr, jf. § 10. En privatist som trekker seg fra eksamen før fristen for slikt trekk er over og som ønsker eksamensgebyret delvis refundert, må søke om refusjon på fastsatt måte og innen fastsatt frist.</article><article class="numberedLegalP" data-numerator="5" id="kapittel-1-foreslåttparagraf-6-nummer-5">(5) I tillegg til de generelle bestemmelsene i § 5 og § 6 samt bestemmelsene i § 7-5, gjelder også § 7-6 for en privatist mht. eksamen.</article></article> <article class="defaultP" margin-top="true">§ 7.6.9 bokstav c oppheves.</article> <article class="defaultP" margin-top="true">Ny § 7-7 skal lyde:</article><article class="futureLegalArticle" data-name="§7-7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7-7</span>. <span class="legalArticleTitle">Gjennomføring av studier og eksamener</span></span><article class="numberedLegalP" data-numerator="1" id="kapittel-1-foreslåttparagraf-7-nummer-1">(1) Universitetsdirektøren kan i nærmere regler til § 7 fastsette generelle administrative bestemmelser i tilknytning til programstudent, enkeltemnestudent og privatist.</article><article class="numberedLegalP" data-numerator="2" id="kapittel-1-foreslåttparagraf-7-nummer-2">(2) Det enkelte fakultetet kan i nærmere regler til § 7 fastsette egne administrative bestemmelser om søknadsgrunner og dokumentasjon i tilknytning til § 7.1.7 og § 7.1.9.</article></article> <article class="defaultP" margin-top="true">§ 10 overskriften skal lyde:<p class="leddfortsettelse"><i>Tidspunkt og satser. Nærmere regler. Overgangsregler</i></p></article> <article class="defaultP" margin-top="true">§ 10-1 overskriften skal lyde:<p class="leddfortsettelse"><i>Datoer og frister</i></p></article> <article class="defaultP" margin-top="true">§ 10-1 fjerde og femte ledd oppheves.</article> <article class="defaultP" margin-top="true">§ 10-2 skal lyde:</article><article class="futureLegalArticle" data-name="§10-2" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 10-2</span>. <span class="legalArticleTitle">Eksamensgebyr for privatister</span></span><article class="numberedLegalP" data-numerator="1" id="kapittel-1-foreslåttparagraf-8-nummer-1">(1) Ved Universitetet i Oslo skal privatister betale eksamensgebyr etter følgende satser: <table><thead><tr><th data-text-align="left" data-vertical-align="top" /><th data-text-align="center" data-vertical-align="top"><i>Emner på mindre enn 30 studiepoeng</i></th><th data-text-align="center" data-vertical-align="top"><i>Emner på 30-40 studiepoeng</i></th><th data-text-align="center" data-vertical-align="top"><i>Emner på mer enn 40 studiepoeng (unntatt JUR4000)</i></th><th data-text-align="center" data-vertical-align="top"><i>Emnet JUR4000</i></th></tr></thead><tbody><tr><td data-text-align="left" data-vertical-align="top">Samme eksamen:</td><td data-text-align="right" data-vertical-align="top">1&#xa0;600 kr</td><td data-text-align="right" data-vertical-align="top">3&#xa0;600 kr</td><td data-text-align="right" data-vertical-align="top">5&#xa0;700 kr</td><td data-text-align="right" data-vertical-align="top">6&#xa0;700 kr</td></tr><tr><td data-text-align="left" data-vertical-align="top">Særskilt eksamen:</td><td data-text-align="right" data-vertical-align="top">3&#xa0;200 kr</td><td data-text-align="right" data-vertical-align="top">6&#xa0;200 kr</td><td data-text-align="right" data-vertical-align="top">9&#xa0;200 kr</td><td data-text-align="right" data-vertical-align="top">–</td></tr></tbody></table></article><article class="numberedLegalP" data-numerator="2" id="kapittel-1-foreslåttparagraf-8-nummer-2">(2) Det enkelte fakultetet fastsetter hvilke emner som skal være omfattet av ordningen med eksamensgebyr for privatister. Examen philosophicum skal ikke være omfattet av ordningen.</article><article class="numberedLegalP" data-numerator="3" id="kapittel-1-foreslåttparagraf-8-nummer-3">(3) For privatister som trekker seg fra eksamen før betalingsfristen for eksamensgebyret er ute, frafalles hele kravet om eksamensgebyr. Eventuelt innbetalt gebyr refunderes i sin helhet.</article><article class="numberedLegalP" data-numerator="4" id="kapittel-1-foreslåttparagraf-8-nummer-4">(4) Privatister som trekker seg fra eksamen etter at betalingsfristen er ute, men før trekkfristen for eksamen, har rett til delvis refusjon av eksamensgebyret og skal betale 500 kr til dekning av administrative utgifter.</article><article class="numberedLegalP" data-numerator="5" id="kapittel-1-foreslåttparagraf-8-nummer-5">(5) Privatister med gyldig forfall til både ordinær og utsatt eksamen gis rett til delvis refusjon av eksamensgebyret og skal betale 500 kr til dekning av administrative utgifter.</article></article> <article class="defaultP" margin-top="true">§ 10-4 skal lyde:</article><article class="futureLegalArticle" data-name="§10-4" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 10-4</span>. <span class="legalArticleTitle">Nærmere regler</span></span><article class="numberedLegalP" data-numerator="1" id="kapittel-1-foreslåttparagraf-9-nummer-1">(1) Universitetsdirektøren kan fastsette nærmere regler til forskriften der dette er angitt i den enkelte bestemmelsen i forskriften.</article><article class="numberedLegalP" data-numerator="2" id="kapittel-1-foreslåttparagraf-9-nummer-2">(2) Det enkelte fakultetet selv kan fastsette nærmere regler til forskriften der dette er angitt i den enkelte bestemmelsen i forskriften.</article></article> <article class="defaultP" margin-top="true">Andre endringer:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-9-nummer-2-punkt-1"><article class="legalP" id="kapittel-1-foreslåttparagraf-9-nummer-2-punkt-1-ledd-1">Hjemmelen for § 3 skal være «Fastsatt med hjemmel i § 3-3 og § 3-5 i UH-loven av 1. april 2005 nr. 15.»</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-9-nummer-2-punkt-2"><article class="legalP" id="kapittel-1-foreslåttparagraf-9-nummer-2-punkt-2-ledd-1">I § 8-3 og § 8-4 skal hjemmelshenvisningen til UH-lovens § 3-11 fjernes, fordi § 8-3 og § 8-4 er dekket av den samme hjemmelen som hele § 8.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2009-04-01-393/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>