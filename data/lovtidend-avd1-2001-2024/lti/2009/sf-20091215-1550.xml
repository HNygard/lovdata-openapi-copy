<!DOCTYPE html><html lang="no"><head><title>Forskrift om endring i forskrift om skips navn, kjenningssignal og hjemsted mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-12-15-1550</dd><dt class="dokid">DokumentID</dt><dd class="dokid">LTI/forskrift/2009-12-15-1550</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 13 s 2159</dd><dt class="dateInForce">I kraft fra</dt><dd class="dateInForce">2010-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-06-27-754</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1987-06-12-48/§3</li><li>forskrift/2002-06-14-540</li><li>lov/1994-06-24-39/§5</li><li>lov/1994-06-24-39/§7</li><li>lov/1994-06-24-39/§8</li><li>lov/1994-06-24-39/§9</li><li>lov/1994-06-24-39/§11</li><li>forskrift/1972-10-06-3</li><li>forskrift/1972-11-06-4694</li><li>forskrift/1972-11-10-4695</li><li>lov/2007-02-16-9/§2</li><li>lov/2007-02-16-9/§10</li><li>lov/1998-06-26-47/§26a</li><li>forskrift/1998-11-27-1095</li><li>forskrift/2007-02-16-171</li><li>forskrift/2007-05-31-590</li><li>forskrift/2007-05-31-591</li></ul></dd><dt class="dateOfPublication">Kunngjort</dt><dd class="dateOfPublication">2009-12-17 15:20</dd><dt class="journalNumber">Journalnummer</dt><dd class="journalNumber">2009-1223</dd><dt class="titleShort">Korttittel</dt><dd class="titleShort">Endr. i forskrift om skips navn mv.</dd><dt class="title">Tittel</dt><dd class="title">Forskrift om endring i forskrift om skips navn, kjenningssignal og hjemsted mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 15. desember 2009 med hjemmel i lov 12. juni 1987 nr. 48 om norsk internasjonalt skipsregister § 3, jf. delegeringsvedtak 14. juni 2002 nr. 540, lov 24. juni 1994 nr. 39 om sjøfarten (sjøloven) § 5 fjerde ledd, § 7, § 8, § 9 og § 11 annet ledd, jf. delegeringsvedtak 6. oktober 1972 nr. 3, delegeringsvedtak 6. november 1972 nr. 4694 og delegeringsvedtak 10. november 1972 nr. 4695, lov 16. februar 2007 nr. 9 om skipssikkerhet (skipssikkerhetsloven) § 2 og § 10 og lov 26. juni 1998 nr. 47 om fritids- og småbåter § 26a, jf. delegeringsvedtak 27. november 1998 nr. 1095, delegeringsvedtak 16. februar 2007 nr. 171, delegeringsvedtak 31. mai 2007 nr. 590 og delegeringsvedtak 31. mai 2007 nr. 591.</dd><dt class="refid">RefID</dt><dd class="refid">forskrift/2009-12-15-1550</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om skips navn, kjenningssignal og hjemsted mv.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2009-12-15-1550" id="dokument"><h1>Forskrift om endring i forskrift om skips navn, kjenningssignal og hjemsted mv.</h1><section class="section" data-name="kapI" id="kapittel-1" data-lovdata-URL="LTI/forskrift/2009-12-15-1550/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. juni 2002 nr. 754 om skips navn, kjenningssignal og hjemsted m.v. gjøres følgende endringer:</article> <article class="defaultP" margin-top="true">§ 5 tredje ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">registrerte skip, jf. sjøloven § 11 annet ledd</article></article></li></ul></article> <article class="defaultP" margin-top="true">§ 6 skal lyde:</article><article class="legalP" id="kapittel-1-ledd-2">Skip som er målepliktige skal ha kjenningssignal. Kjenningssignalet tildeles i slike tilfeller av Skipsregistrene.</article><article class="legalP" id="kapittel-1-ledd-3">Kjenningssignal skal også tildeles fiske- og fangstfartøy med største lengde på 10,67 meter og derover, ikke-målepliktige skip som skal innføres i skipsregisteret, samt ikke-målepliktige skip som skal ha offentlig sertifikat.</article><article class="legalP" id="kapittel-1-ledd-4">Skipets kjenningssignal beholdes uendret så lenge skipet ikke er gått tapt, hugget opp, ikke er omregistrert mellom norsk ordinært skipsregister og norsk internasjonalt skipsregister, eller ikke er å anse som norsk, jf. sjøloven § 28 og NIS-loven § 2.</article><article class="legalP" id="kapittel-1-ledd-5">Ved ny registrering i norsk register innen 5 år etter at fartøyet ble slettet for registrering i annet lands register eller for fartøy under 15 meter som er blitt frivillig slettet, kan samme kjenningssignal tildeles dersom dette ikke er tatt i bruk på nytt.</article> <article class="defaultP" margin-top="true">§ 7 annet ledd skal lyde:</article><article class="legalP" id="kapittel-1-ledd-6">For nye skip formidles IMO identifikasjonsnummer av Skipsregistrene samtidig med tildeling av kjenningssignal. Skip som innføres fra utlandet, og som av utenlandsk myndighet er gitt et IMO identifikasjonsnummer, beholder dette uendret.</article> <article class="defaultP" margin-top="true">§ 8 skal lyde:</article><article class="legalP" id="kapittel-1-ledd-7">Ved innføring i skipsregistrene skal eier, med de begrensningene som er fastsatt i sjøloven § 8 tredje ledd, velge mellom hjemsteder som er godkjent av Skipsregistrene.</article> <article class="defaultP" margin-top="true">§ 9 skal lyde:</article><article class="legalP" id="kapittel-1-ledd-8">Skip som befinner seg i Norge:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">Hvis skipets målebrev legges frem for skipsregisterfører for endring av navn, eier eller hjemsted, skal registerføreren påføre endringene i målebrevet.</article></article></li><li data-li-identifier="b)" data-name="b)"><article class="listArticle" id="kapittel-1-ledd-8-punkt-2"><article class="legalP" id="kapittel-1-ledd-8-punkt-2-ledd-1">Er endringen ikke påført skipets målebrev ved registreringen, plikter skipsføreren å oppsøke en av Sjøfartsdirektoratets stasjoner og fremlegge nasjonalitetsbeviset for påføring av endringer i målebrevet.</article></article></li></ul></article><article class="legalP" id="kapittel-1-ledd-9">Når skipet befinner seg i utlandet plikter skipsfører, når han har mottatt nytt eller midlertidig nasjonalitetsbevis, å oppsøke nærmeste utenriksstasjon og fremlegge nasjonalitetsbeviset for påtegning på målebrev og nødvendige øvrige skipspapirer.</article> <article class="defaultP" margin-top="true">§ 10 første ledd skal lyde:</article><article class="legalP" id="kapittel-1-ledd-10">Kjenningssignal og IMO nummer skal merkes slik som bestemt i den til enhver tid gjeldende forskrift om måling av fartøyer. Dette gjelder også for ikke-målepliktige fartøy.</article> <article class="defaultP" margin-top="true">§ 12 annet ledd skal lyde:</article><article class="legalP" id="kapittel-1-ledd-11">Skal skipet overtas i norsk havn, skal rederiet innlevere skipets målebrev, sertifikat om forsikring eller annen økonomisk sikkerhet for ansvar for skade ved oljesøl eller bunkeroljesøl samt øvrige norske skipspapirer og bekreftelse på at kjenningssignalet er uthugget, til Sjøfartsdirektoratet. Nasjonalitetsbeviset sendes til skipsregistrene.</article> <article class="defaultP" margin-top="true">§ 12 fjerde ledd skal lyde:</article><article class="legalP" id="kapittel-1-ledd-12">Internasjonale sikkerhetssertifikat for utstyr, konstruksjon og radio samt internasjonalt lastelinjesertifikat kan overlates ny eier når det er gitt en påtegning om ugyldighet på grunn av overføring til fremmed stats flagg av Sjøfartsdirektoratet, norsk utenriksstasjon eller autorisert klasseinstitusjon.</article> <article class="defaultP" margin-top="true">§ 12 femte ledd oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2009-12-15-1550/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2010.</article></section></main></body></html>