<!DOCTYPE html><html lang="no"><head><title>Forskrift om etterhåndstilskudd til kinofilm</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-12-17-1759</dd><dt class="dokid">DokumentID</dt><dd class="dokid">LTI/forskrift/2009-12-17-1759</dd><dt class="ministry">Departement</dt><dd class="ministry"><ul><li>Kultur- og kirkedepartementet</li></ul></dd><dt class="publishedIn">Publisert i</dt><dd class="publishedIn">I 2010 hefte 1 s 28</dd><dt class="dateInForce">I kraft fra</dt><dd class="dateInForce">2010-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2009-09-07-1168/§1-17</li></ul></dd><dt class="dateOfPublication">Kunngjort</dt><dd class="dateOfPublication">2010-01-07 15:30</dd><dt class="journalNumber">Journalnummer</dt><dd class="journalNumber">2009-1364</dd><dt class="titleShort">Korttittel</dt><dd class="titleShort">Forskrift om etterhåndstilskudd til kinofilm</dd><dt class="title">Tittel</dt><dd class="title">Forskrift om etterhåndstilskudd til kinofilm</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Norsk filminstitutt 17. desember 2009 med hjemmel i Stortingets årlige budsjettvedtak jf. forskrift 7. september 2009 nr. 1168 om tilskudd til audiovisuelle produksjoner § 1-17.</dd><dt class="refid">RefID</dt><dd class="refid">forskrift/2009-12-17-1759</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om etterhåndstilskudd til kinofilm<ul class="tocSubUl"><li>§ 1. Virkeområde</li><li>§ 2. Krav til søknad om etterhåndstilskudd til kinofilm som har mottatt forhåndstilskudd til produksjon</li><li>§ 3. Krav til søknad om etterhåndstilskudd til kinofilm som ikke har mottatt forhåndstilskudd til produksjon</li><li>§ 4. Beregning av etterhåndstilskudd</li><li>§ 5. Utbetaling av etterhåndstilskudd</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2009-12-17-1759" id="dokument"><h1>Forskrift om etterhåndstilskudd til kinofilm</h1><article class="legalArticle" data-lovdata-URL="LTI/forskrift/2009-12-17-1759/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="numberedLegalP" data-numerator="1" id="paragraf-1-nummer-1">(1) Forskriften gir nærmere regler om etterhåndstilskudd til kinofilm jf. forskrift om tilskudd til audiovisuelle produksjoner § 2-4 til § 2-7.</article><article class="numberedLegalP" data-numerator="2" id="paragraf-1-nummer-2">(2) Forskriften skal sikre effektiv og forsvarlig saksbehandling av søknader om etterhåndstilskudd til kinofilm, samt gi grunnlag for godt forberedte søknader.</article><article class="numberedLegalP" data-numerator="3" id="paragraf-1-nummer-3">(3) Forskriften gjelder<ul class="defaultList"><li data-li-identifier="a)" data-name="a)"><article class="listArticle" id="paragraf-1-nummer-3-punkt-1"><article class="legalP" id="paragraf-1-nummer-3-punkt-1-ledd-1">krav til søknaden</article></article></li><li data-li-identifier="b)" data-name="b)"><article class="listArticle" id="paragraf-1-nummer-3-punkt-2"><article class="legalP" id="paragraf-1-nummer-3-punkt-2-ledd-1">utbetaling av rater og krav til dokumentasjon før utbetaling av rater</article></article></li><li data-li-identifier="c)" data-name="c)"><article class="listArticle" id="paragraf-1-nummer-3-punkt-3"><article class="legalP" id="paragraf-1-nummer-3-punkt-3-ledd-1">dokumenterte inntekter som gir grunnlag for beregning av etterhåndstilskudd.</article></article></li></ul></article><article class="numberedLegalP" data-numerator="4" id="paragraf-1-nummer-4">(4) Som <i>kinofilm</i> regnes en audiovisuell produksjon med visningstid på minimum 60 minutter og som er produsert for visning på kino. Norsk filminstitutt kan i særskilte tilfeller beslutte at filmer med kortere lengde faller inn under definisjonen av kinofilm jf. forskrift 7. september 2009 nr. 1168 om tilskudd til audiovisuelle produksjoner § 1-4 bokstav b.</article><article class="numberedLegalP" data-numerator="5" id="paragraf-1-nummer-5">(5) Vilkårene i forskrift 7. september 2009 nr. 1168 om tilskudd til audiovisuelle produksjoner § 1-6 gjelder så langt det passer.</article></article><article class="legalArticle" data-lovdata-URL="LTI/forskrift/2009-12-17-1759/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Krav til søknad om etterhåndstilskudd til kinofilm som har mottatt forhåndstilskudd til produksjon</span></h2><article class="legalP" id="paragraf-2-ledd-1">Søknad fremmes av produksjonsforetak på elektronisk skjema før opptaksstart og skal inneholde<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">estimat for akkumulerte og forventede inntekter som gir grunnlag for beregning av etterhåndstilskudd, jf. § 4</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">eventuell anmodning om lavere terskel enn 10&#xa0;000 solgte billetter for kort- og dokumentarfilm jf. forskrift 7. september 2009 nr. 1168 om tilskudd til audiovisuelle produksjoner § 2-5.</article></article></li></ul></article></article><article class="legalArticle" data-lovdata-URL="LTI/forskrift/2009-12-17-1759/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til søknad om etterhåndstilskudd til kinofilm som ikke har mottatt forhåndstilskudd til produksjon</span></h2><article class="numberedLegalP" data-numerator="1" id="paragraf-3-nummer-1">(1) Søknaden fremmes av produksjonsforetak på elektronisk skjema senest 4 uker før premiere og skal inneholde<ul class="defaultList"><li data-li-identifier="a)" data-name="a)"><article class="listArticle" id="paragraf-3-nummer-1-punkt-1"><article class="legalP" id="paragraf-3-nummer-1-punkt-1-ledd-1">dokumentasjon på at filmen oppfyller alle fire kriterier i forskrift 7. september 2009 nr. 1168 om tilskudd til audiovisuelle produksjoner § 1-6 bokstav c: <ul class="defaultList"><li data-li-identifier="1." data-name="1."><article class="listArticle" id="paragraf-3-nummer-1-punkt-1-ledd-1-punkt-1"><article class="legalP" id="paragraf-3-nummer-1-punkt-1-ledd-1-punkt-1-ledd-1">manuskript eller litterært forelegg er originalskrevet på norsk eller samisk</article></article></li><li data-li-identifier="2." data-name="2."><article class="listArticle" id="paragraf-3-nummer-1-punkt-1-ledd-1-punkt-2"><article class="legalP" id="paragraf-3-nummer-1-punkt-1-ledd-1-punkt-2-ledd-1">hovedtemaet er knyttet til norsk historie, kultur eller samfunnsforhold</article></article></li><li data-li-identifier="3." data-name="3."><article class="listArticle" id="paragraf-3-nummer-1-punkt-1-ledd-1-punkt-3"><article class="legalP" id="paragraf-3-nummer-1-punkt-1-ledd-1-punkt-3-ledd-1">handlingen utspiller seg i Norge, et annet EØS-land eller Sveits</article></article></li><li data-li-identifier="4." data-name="4."><article class="listArticle" id="paragraf-3-nummer-1-punkt-1-ledd-1-punkt-4"><article class="legalP" id="paragraf-3-nummer-1-punkt-1-ledd-1-punkt-4-ledd-1">verket har et vesentlig bidrag fra opphavsmenn eller utøvende kunstnere bosatt i Norge, et annet EØS-land eller Sveits.</article></article></li></ul></article></article></li><li data-li-identifier="b)" data-name="b)"><article class="listArticle" id="paragraf-3-nummer-1-punkt-2"><article class="legalP" id="paragraf-3-nummer-1-punkt-2-ledd-1">revisorbekreftet regnskap for produksjon og kalkyle for lanseringen</article></article></li><li data-li-identifier="c)" data-name="c)"><article class="listArticle" id="paragraf-3-nummer-1-punkt-3"><article class="legalP" id="paragraf-3-nummer-1-punkt-3-ledd-1">finansieringsplan for hele prosjektet inklusive lanseringskostnadene</article></article></li><li data-li-identifier="d)" data-name="d)"><article class="listArticle" id="paragraf-3-nummer-1-punkt-4"><article class="legalP" id="paragraf-3-nummer-1-punkt-4-ledd-1">estimat for akkumulerte og forventede inntekter som gir grunnlag for beregning av etterhåndstilskudd, jf. § 4</article></article></li><li data-li-identifier="e)" data-name="e)"><article class="listArticle" id="paragraf-3-nummer-1-punkt-5"><article class="legalP" id="paragraf-3-nummer-1-punkt-5-ledd-1">eventuell anmodning om godkjenning som barnefilm.</article></article></li></ul></article><article class="numberedLegalP" data-numerator="2" id="paragraf-3-nummer-2">(2) Dersom søker mener at filmen oppfyller kriteriene for å motta høyere tilskudd enn 50 prosent av utviklings-, produksjons- og lanseringskostnadene, jf. forskrift om tilskudd til audiovisuelle produksjoner § 2-8, skal dette presiseres i søknaden.</article></article><article class="legalArticle" data-lovdata-URL="LTI/forskrift/2009-12-17-1759/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Beregning av etterhåndstilskudd</span></h2><article class="numberedLegalP" data-numerator="1" id="paragraf-4-nummer-1">(1) Som dokumenterte inntekter som gir grunnlag for beregning av etterhåndstilskudd regnes den andel av inntekter fra distribusjon og salg av visningsrett i Norge og utlandet som tilfaller produksjonsforetaket, før fordelingen til investorer, kredittgivere, samprodusenter og royaltyinnehavere, herunder<ul class="defaultList"><li data-li-identifier="a)" data-name="a)"><article class="listArticle" id="paragraf-4-nummer-1-punkt-1"><article class="legalP" id="paragraf-4-nummer-1-punkt-1-ledd-1">inntekter fra solgte billetter etter offentlig kinopremiere</article></article></li><li data-li-identifier="b)" data-name="b)"><article class="listArticle" id="paragraf-4-nummer-1-punkt-2"><article class="legalP" id="paragraf-4-nummer-1-punkt-2-ledd-1">inntekter fra salg og leie av DVD, Blu-ray, audiovisuelle bestillingstjenester og andre kommersielle distribusjonsformer</article></article></li><li data-li-identifier="c)" data-name="c)"><article class="listArticle" id="paragraf-4-nummer-1-punkt-3"><article class="legalP" id="paragraf-4-nummer-1-punkt-3-ledd-1">inntekter fra salg av visningsrett til offentlige og kommersielle fjernsynskanaler, basert på markedspris.</article></article></li></ul><p class="leddfortsettelse">Alle avtaler om forhåndssalg inkludert minimumsgaranti skal være inngått i tråd med vanlig praksis i bransjen og på vanlige forretningsmessige vilkår.</p></article><article class="numberedLegalP" data-numerator="2" id="paragraf-4-nummer-2">(2) Bytteavtaler, inntekter fra salg av filmrelaterte produkter samt lønnskreditter regnes ikke som dokumenterte inntekter som gir grunnlag for beregning av etterhåndstilskudd.</article><article class="numberedLegalP" data-numerator="3" id="paragraf-4-nummer-3">(3) Etterhåndstilskudd til samproduksjoner med utenlandsk hovedprodusent som har mottatt forhåndstilskudd til produksjon fra Norsk filminstitutt beregnes på grunnlag av dokumenterte inntekter som produksjonsforetaket har i Norge. Samlet tilskudd kan ikke overstige grensene fastsatt i forskrift 7. september 2009 nr. 1168 om tilskudd til audiovisuelle produksjoner § 2-8 for den norske andelen av prosjektet.</article></article><article class="legalArticle" data-lovdata-URL="LTI/forskrift/2009-12-17-1759/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utbetaling av etterhåndstilskudd</span></h2><article class="numberedLegalP" data-numerator="1" id="paragraf-5-nummer-1">(1) Etterhåndstilskuddet utbetales etter skriftlig anmodning fra produksjonsforetaket som har fått vedtak om tilskudd.</article><article class="numberedLegalP" data-numerator="2" id="paragraf-5-nummer-2">(2) Inntektene skal dokumenteres ved fremleggelse av<ul class="defaultList"><li data-li-identifier="a)" data-name="a)"><article class="listArticle" id="paragraf-5-nummer-2-punkt-1"><article class="legalP" id="paragraf-5-nummer-2-punkt-1-ledd-1">revisorbekreftet inntektsrapport fra produksjonsforetaket</article></article></li><li data-li-identifier="b)" data-name="b)"><article class="listArticle" id="paragraf-5-nummer-2-punkt-2"><article class="legalP" id="paragraf-5-nummer-2-punkt-2-ledd-1">bekreftelse fra Collecting Agent, eller</article></article></li><li data-li-identifier="c)" data-name="c)"><article class="listArticle" id="paragraf-5-nummer-2-punkt-3"><article class="legalP" id="paragraf-5-nummer-2-punkt-3-ledd-1">dokumentasjon på salg av visningsrett.</article></article></li></ul></article><article class="numberedLegalP" data-numerator="3" id="paragraf-5-nummer-3">(3) Første utbetaling skjer etter kinopremiere når produksjonsforetaket fremlegger<ul class="defaultList"><li data-li-identifier="a)" data-name="a)"><article class="listArticle" id="paragraf-5-nummer-3-punkt-1"><article class="legalP" id="paragraf-5-nummer-3-punkt-1-ledd-1">dokumentasjon på at 10&#xa0;000 kinobilletter er solgt i Norge</article></article></li><li data-li-identifier="b)" data-name="b)"><article class="listArticle" id="paragraf-5-nummer-3-punkt-2"><article class="legalP" id="paragraf-5-nummer-3-punkt-2-ledd-1">dokumentasjon på at akkumulert beløp er høyere enn kr 200&#xa0;000.</article></article></li></ul></article><article class="numberedLegalP" data-numerator="4" id="paragraf-5-nummer-4">(4) Andre utbetaling kan skje tre måneder etter offentlig kinopremiere i Norge, og resterende tilskudd kan utbetales hver sjette måned etter andre utbetaling.</article><article class="numberedLegalP" data-numerator="5" id="paragraf-5-nummer-5">(5) Dersom Norsk filminstitutt har fastsatt en lavere terskel for utbetaling av etterhåndstilskudd til kort- og dokumentarfilmer, jf. forskrift 7. september 2009 nr. 1168 om tilskudd til audiovisuelle produksjoner § 2-5 annet ledd, skal første utbetaling skje når den fastsatte terskelen er nådd.</article><article class="numberedLegalP" data-numerator="6" id="paragraf-5-nummer-6">(6) Før utbetaling av ratene, skal Norsk filminstitutt påse at den dokumentasjon som kreves fremlagt foreligger, og gjennomgå produksjonsforetakets dokumentasjon på all finansiering, for å kontrollere at prosjektet er fullfinansiert, og ellers i tråd med forutsetningene for tilskuddet.</article></article><article class="legalArticle" data-lovdata-URL="LTI/forskrift/2009-12-17-1759/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Forskriften trer i kraft 1. januar 2010.</article></article></main></body></html>