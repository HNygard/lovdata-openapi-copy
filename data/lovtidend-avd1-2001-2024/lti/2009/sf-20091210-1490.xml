<!DOCTYPE html><html lang="no"><head><title>Forskrift om plikt til å levere oppgave over omsetning av råfisk</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-12-10-1490</dd><dt class="dokid">DokumentID</dt><dd class="dokid">LTI/forskrift/2009-12-10-1490</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 13 s 2058</dd><dt class="dateInForce">I kraft fra</dt><dd class="dateInForce">2009-12-10, med virkning fra inntektsåret 2009</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-24/§6-3</li><li>lov/1980-06-13-24/§6-16</li><li>forskrift/1994-11-28-1064</li><li>forskrift/1993-06-29-4273</li></ul></dd><dt class="dateOfPublication">Kunngjort</dt><dd class="dateOfPublication">2009-12-11 15:10</dd><dt class="journalNumber">Journalnummer</dt><dd class="journalNumber">2009-1153</dd><dt class="titleShort">Korttittel</dt><dd class="titleShort">Forskrift om oppgaveplikt over råfiskomsetning</dd><dt class="title">Tittel</dt><dd class="title">Forskrift om plikt til å levere oppgave over omsetning av råfisk</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 10. desember 2009 med hjemmel i lov 13. juni 1980 nr. 24 om ligningsforvaltning (ligningsloven) § 6-3 nr. 7 og § 6-16 bokstav b og c, jf. delegeringsvedtak 28. november 1994 nr. 1064 og delegeringsvedtak 29. juni 1993 nr. 4273.</dd><dt class="refid">RefID</dt><dd class="refid">forskrift/2009-12-10-1490</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om plikt til å levere oppgave over omsetning av råfisk<ul class="tocSubUl"><li>§ 1. Hvem som er oppgavepliktig</li><li>§ 2. Oppgavepliktens omfang</li><li>§ 3. Oppgavens innhold</li><li>§ 4. Hvordan oppgavene skal gis</li><li>§ 5. Tid og sted for innlevering av oppgavene</li><li>§ 6. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/2009-12-10-1490" id="dokument"><h1>Forskrift om plikt til å levere oppgave over omsetning av råfisk</h1><article class="legalArticle" data-lovdata-URL="LTI/forskrift/2009-12-10-1490/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Hvem som er oppgavepliktig</span></h2><article class="legalP" id="paragraf-1-ledd-1">Godkjent salgsorganisasjon for fisk skal ukrevet gi opplysninger om all omsetning av råfisk som i førstehånd er omsatt eller godkjent omsatt gjennom salgsorganisasjonen.</article></article><article class="legalArticle" data-lovdata-URL="LTI/forskrift/2009-12-10-1490/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Oppgavepliktens omfang</span></h2><article class="legalP" id="paragraf-2-ledd-1">Ved landing i Norge skal det gis én oppgave per fisker/rederi for hver omsetningstype for all omsetning av råfisk i perioden 1. januar-31. desember i inntektsåret.</article><article class="legalP" id="paragraf-2-ledd-2">Ved landing i utlandet skal omsetningen i inntektsåret oppgis per fisker/rederi og per omsetningstype for hvert land.</article><article class="legalP" id="paragraf-2-ledd-3">Fisk som er landet, men ikke omsatt per 31. desember i inntektsåret, innberettes for det år omsetning skjer.</article><article class="legalP" id="paragraf-2-ledd-4">Føringstilskudd og andre tilskudd knyttet til omsetningen oppgis per fisker/rederi og per omsetningstype. Tilskudd ved omsetning av fangst landet i utlandet oppgis for hvert land.</article><article class="legalP" id="paragraf-2-ledd-5">Etterbetaling av salgsoppgjør mv. til fisker/rederi oppgis som egen omsetningstype og innberettes for det inntektsår beløpet utbetales.</article></article><article class="legalArticle" data-lovdata-URL="LTI/forskrift/2009-12-10-1490/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Oppgavens innhold</span></h2><article class="legalP" id="paragraf-3-ledd-1">Det skal gis oppgave over:<ul class="defaultList"><li data-li-identifier="1." data-name="1."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Salgsorganisasjonens organisasjonsnummer, navn og adresse</article></article></li><li data-li-identifier="2." data-name="2."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Fiskerens fødselsnummer/rederiets organisasjonsnummer, navn, adresse og kommunenummer. For fisker/rederi som er bosatt/lokalisert i utlandet, oppgis navn, adresse og landkode for bostedsland/lokalisering samt båtens navn og registreringsnummer</article></article></li><li data-li-identifier="3." data-name="3."><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Verdi av omsetningen, fordelt på omsetningstyper</article></article></li><li data-li-identifier="4." data-name="4."><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">Utbetalt føringstilskudd og andre tilskudd knyttet til omsetningen</article></article></li><li data-li-identifier="5." data-name="5."><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">Etterbetaling av salgsoppgjør mv. til fisker/rederi</article></article></li><li data-li-identifier="6." data-name="6."><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1">Landkode for omsetning og eventuelt tilskudd dersom fisken er landet i utlandet.</article></article></li></ul></article></article><article class="legalArticle" data-lovdata-URL="LTI/forskrift/2009-12-10-1490/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Hvordan oppgavene skal gis</span></h2><article class="legalP" id="paragraf-4-ledd-1">Oppgavene skal gis på maskinlesbart medium i den form som Skattedirektoratet bestemmer.</article></article><article class="legalArticle" data-lovdata-URL="LTI/forskrift/2009-12-10-1490/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tid og sted for innlevering av oppgavene</span></h2><article class="legalP" id="paragraf-5-ledd-1">Oppgavene skal leveres Skattedirektoratet innen 1. februar året etter inntektsåret.</article><article class="legalP" id="paragraf-5-ledd-2">Dersom det er feil ved innlevering av oppgaver, skal oppgavegiver sende en erstatningsoppgave. Slik oppgave vil erstatte tidligere innlevert oppgave.</article><article class="legalP" id="paragraf-5-ledd-3">Skattedirektoratet kan gi nærmere regler om utfylling av denne forskriften.</article></article><article class="legalArticle" data-lovdata-URL="LTI/forskrift/2009-12-10-1490/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttreden</span></h2><article class="legalP" id="paragraf-6-ledd-1">Denne forskrift trer i kraft straks med virkning for oppgaver over omsetningen fra og med inntektsåret 2009.</article></article></main></body></html>