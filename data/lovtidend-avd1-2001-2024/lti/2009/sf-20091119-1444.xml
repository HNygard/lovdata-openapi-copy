<!DOCTYPE html><html lang="no"><head><title>Regler for valg av Kirkeråd i 2010</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-11-19-1444</dd><dt class="dokid">DokumentID</dt><dd class="dokid">LTI/forskrift/2009-11-19-1444</dd><dt class="ministry">Departement</dt><dd class="ministry"><ul><li>Kultur- og kirkedepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 13 s 2028</dd><dt class="dateInForce">I kraft fra</dt><dd class="dateInForce">2009-11-19</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-11-14-4862</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-06-07-31/§25</li></ul></dd><dt class="dateOfPublication">Kunngjort</dt><dd class="dateOfPublication">2009-12-08 14:40</dd><dt class="journalNumber">Journalnummer</dt><dd class="journalNumber">2009-1125</dd><dt class="titleShort">Korttittel</dt><dd class="titleShort">Regler for valg av Kirkeråd i 2010</dd><dt class="title">Tittel</dt><dd class="title">Regler for valg av Kirkeråd i 2010</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kirkemøtet 19. november 2009 med hjemmel i lov 7. juni 1996 nr. 31 om Den norske kirke (kirkeloven) § 25 fjerde ledd.</dd><dt class="refid">RefID</dt><dd class="refid">forskrift/2009-11-19-1444</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Regler for valg av Kirkeråd i 2010<ul class="tocSubUl"><li>§ 1. Kirkerådets sammensetning og tidspunkt for valg<ul class="tocSubUl"><li>§ 1-1.</li><li>§ 1-2.</li></ul></li><li>§ 2. Nominasjonskomité<ul class="tocSubUl"><li>§ 2-1.</li><li>§ 2-2.</li></ul></li><li>§ 3. Nominasjon<ul class="tocSubUl"><li>Nominasjon av lederkandidater<ul class="tocSubUl"><li>§ 3-1.</li><li>§ 3-2.</li><li>§ 3-3.</li></ul></li><li>Nominasjon av kandidater fra bispedømmerådene<ul class="tocSubUl"><li>§ 3-4.</li><li>§ 3-5.</li><li>§ 3-6.</li></ul></li></ul></li><li>§ 4. Kandidatlisten<ul class="tocSubUl"><li>§ 4-1.</li><li>§ 4-2.</li></ul></li><li>§ 5. Valg<ul class="tocSubUl"><li>§ 5-1.</li><li>§ 5-2.</li><li>Valg av leder<ul class="tocSubUl"><li>§ 5-3.</li><li>§ 5-4.</li></ul></li><li>Valg av representanter fra bispedømmerådene på henholdsvis lek kirkelig tilsatt, prester og leke medlemmer<ul class="tocSubUl"><li>§ 5-5.</li></ul></li><li>Valgoppgjør<ul class="tocSubUl"><li>§ 5-6.</li><li>§ 5-7.</li><li>§ 5-8.</li><li>§ 5-9.</li></ul></li></ul></li><li>§ 6. Valgbarhet og uttreden<ul class="tocSubUl"><li>§ 6-1.</li><li>§ 6-2.</li><li>§ 6-3.</li></ul></li><li>§ 7. Øvrige bestemmelser<ul class="tocSubUl"><li>§ 7-1.</li><li>§ 7-2.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2009-11-19-1444" id="dokument"><h1>Regler for valg av Kirkeråd i 2010</h1><article class="legalP" id="ledd-1">På Kirkemøtet 2009 ble det vedtatt midlertidige endringer i regler 14. november 1997 nr. 4862 for valg av Kirkeråd og i særskilte regler for valg av Kirkeråd som følge av valgordningsforsøkene i 2009, jf. KM 6/09. Regler for valg av Kirkeråd for 2010, som skal gjelde frem til valg av nytt Kirkeråd i 2012, lyder i sin helhet etter dette:</article><section class="section" data-name="§1" id="kapittel-1" data-lovdata-URL="LTI/forskrift/2009-11-19-1444/KAPITTEL_1"><h2>§ 1. Kirkerådets sammensetning og tidspunkt for valg</h2><article class="legalArticle" data-lovdata-URL="LTI/forskrift/2009-11-19-1444/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>.</h3><article class="legalP" id="kapittel-1-paragraf-1-ledd-1">Kirkemøtet velger på sitt første møte i bispedømmerådenes valgperiode et Kirkeråd bestående av 10 leke medlemmer, hvorav en er kirkelig tilsatt, og 4 prester, alle med personlige varamedlemmer. Alle bispedømmeråd skal være representert i rådet. Ved siden av de foran nevnte medlemmer skal rådet ha som medlem en biskop med varamedlem valgt av Bispemøtet (jf. kirkeloven § 25 første ledd).</article></article><article class="legalArticle" data-lovdata-URL="LTI/forskrift/2009-11-19-1444/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>.</h3><article class="legalP" id="kapittel-1-paragraf-2-ledd-1">Kirkerådet velges for en periode på to år, og trer i funksjon umiddelbart etter Kirkemøtet 2010.</article></article></section><section class="section" data-name="§2" id="kapittel-2" data-lovdata-URL="LTI/forskrift/2009-11-19-1444/KAPITTEL_2"><h2>§ 2. Nominasjonskomité</h2><article class="legalArticle" data-lovdata-URL="LTI/forskrift/2009-11-19-1444/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>.</h3><article class="legalP" id="kapittel-2-paragraf-1-ledd-1">Kirkemøtet forut for det Kirkemøtet som skal velge Kirkeråd, velger en nominasjonskomité bestående av 5 personer, hvorav 3 leke medlemmer, 1 kirkelig tilsatt og 1 prest.</article></article><article class="legalArticle" data-lovdata-URL="LTI/forskrift/2009-11-19-1444/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>.</h3><article class="legalP" id="kapittel-2-paragraf-2-ledd-1">Komiteen velger selv leder. En tilsatt i Kirkerådets sekretariat er sekretær for komiteen.</article></article></section><section class="section" data-name="§3" id="kapittel-3" data-lovdata-URL="LTI/forskrift/2009-11-19-1444/KAPITTEL_3"><h2>§ 3. Nominasjon</h2><section class="section" id="kapittel-3-kapittel-1" data-lovdata-URL="LTI/forskrift/2009-11-19-1444/KAPITTEL_3-1"><h3>Nominasjon av lederkandidater</h3><article class="legalArticle" data-lovdata-URL="LTI/forskrift/2009-11-19-1444/§3-1" data-name="§3-1" id="kapittel-3-kapittel-1-paragraf-1"><h4 class="legalArticleHeader"><span class="legalArticleValue">§ 3-1</span>.</h4><article class="legalP" id="kapittel-3-kapittel-1-paragraf-1-ledd-1">Nominasjonskomiteen foreslår kandidater til leder av Kirkerådet, blant Kirkemøtets valgte medlemmer.</article></article><article class="legalArticle" data-lovdata-URL="LTI/forskrift/2009-11-19-1444/§3-2" data-name="§3-2" id="kapittel-3-kapittel-1-paragraf-2"><h4 class="legalArticleHeader"><span class="legalArticleValue">§ 3-2</span>.</h4><article class="legalP" id="kapittel-3-kapittel-1-paragraf-2-ledd-1">Bispedømmerådene kan komme med forslag på lederkandidater overfor nominasjonskomiteen.</article></article><article class="legalArticle" data-lovdata-URL="LTI/forskrift/2009-11-19-1444/§3-3" data-name="§3-3" id="kapittel-3-kapittel-1-paragraf-3"><h4 class="legalArticleHeader"><span class="legalArticleValue">§ 3-3</span>.</h4><article class="legalP" id="kapittel-3-kapittel-1-paragraf-3-ledd-1">Det kan fremmes forslag til kandidater under Kirkemøtet.</article></article></section><section class="section" id="kapittel-3-kapittel-2" data-lovdata-URL="LTI/forskrift/2009-11-19-1444/KAPITTEL_3-2"><h3>Nominasjon av kandidater fra bispedømmerådene</h3><article class="legalArticle" data-lovdata-URL="LTI/forskrift/2009-11-19-1444/§3-4" data-name="§3-4" id="kapittel-3-kapittel-2-paragraf-1"><h4 class="legalArticleHeader"><span class="legalArticleValue">§ 3-4</span>.</h4><article class="legalP" id="kapittel-3-kapittel-2-paragraf-1-ledd-1">Nominasjonskomiteen ber bispedømmerådene foreslå 4 av sine medlemmer som kandidater, minimum to og maksimum 3 skal være leke medlemmer. Fra bispedømmene i Nidaros, Sør-Hålogaland og Nord-Hålogaland bør minst en av de foreslåtte kandidatene være same. Kandidatene føres opp i prioritert rekkefølge.</article></article><article class="legalArticle" data-lovdata-URL="LTI/forskrift/2009-11-19-1444/§3-5" data-name="§3-5" id="kapittel-3-kapittel-2-paragraf-2"><h4 class="legalArticleHeader"><span class="legalArticleValue">§ 3-5</span>.</h4><article class="legalP" id="kapittel-3-kapittel-2-paragraf-2-ledd-1">Nominasjonskomiteen fremlegger på grunnlag av bispedømmerådenes prioriteringer forslag på 3 kandidater fra hvert bispedømmeråd. Listen skal inneholde 21 leke kandidater, 3 kandidater som er lek kirkelig tilsatt og 9 prester.</article></article><article class="legalArticle" data-lovdata-URL="LTI/forskrift/2009-11-19-1444/§3-6" data-name="§3-6" id="kapittel-3-kapittel-2-paragraf-3"><h4 class="legalArticleHeader"><span class="legalArticleValue">§ 3-6</span>.</h4><article class="legalP" id="kapittel-3-kapittel-2-paragraf-3-ledd-1">Det kan fremmes forslag til kandidater under Kirkemøtet.</article></article></section></section><section class="section" data-name="§4" id="kapittel-4" data-lovdata-URL="LTI/forskrift/2009-11-19-1444/KAPITTEL_4"><h2>§ 4. Kandidatlisten</h2><article class="legalArticle" data-lovdata-URL="LTI/forskrift/2009-11-19-1444/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>.</h3><article class="legalP" id="kapittel-4-paragraf-1-ledd-1">Nominasjonskomiteen setter opp en kandidatliste med:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">forslag til kandidater til leder av Kirkerådet, i alfabetisk rekkefølge.</article></article></li><li data-li-identifier="b)" data-name="b)"><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">forslag til 3 leke kirkelige tilsatte, i alfabetisk rekkefølge.</article></article></li><li data-li-identifier="c)" data-name="c)"><article class="listArticle" id="kapittel-4-paragraf-1-ledd-1-punkt-3"><article class="legalP" id="kapittel-4-paragraf-1-ledd-1-punkt-3-ledd-1">forslag til 9 prester, i alfabetisk rekkefølge.</article></article></li><li data-li-identifier="d)" data-name="d)"><article class="listArticle" id="kapittel-4-paragraf-1-ledd-1-punkt-4"><article class="legalP" id="kapittel-4-paragraf-1-ledd-1-punkt-4-ledd-1">forslag til 21 leke kandidater, ordnet bispedømmevis og i alfabetisk rekkefølge.</article></article></li></ul></article><article class="legalP" id="kapittel-4-paragraf-1-ledd-2">Kandidater foreslått etter § 3-3 og § 3-6 tilføyes i kandidatlisten i sin kategori.</article><article class="legalP" id="kapittel-4-paragraf-1-ledd-3">Kandidatene føres opp på listen med angivelse av fullstendig navn, adresse, stilling, alder, bispedømme, og relevante opplysninger om kandidatene.</article></article><article class="legalArticle" data-lovdata-URL="LTI/forskrift/2009-11-19-1444/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>.</h3><article class="legalP" id="kapittel-4-paragraf-2-ledd-1">Nominasjonskomiteen skal tilstrebe at begge kjønn er representert med ikke mindre enn 40 prosent på den samlede kandidatliste og at listen inneholder kandidater som er under 30 år.</article></article></section><section class="section" data-name="§5" id="kapittel-5" data-lovdata-URL="LTI/forskrift/2009-11-19-1444/KAPITTEL_5"><h2>§ 5. Valg</h2><article class="legalArticle" data-lovdata-URL="LTI/forskrift/2009-11-19-1444/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>.</h3><article class="legalP" id="kapittel-5-paragraf-1-ledd-1">Valgkomiteen leder valget og forestår valgoppgjøret.</article><article class="legalP" id="kapittel-5-paragraf-1-ledd-2">Etter at kandidatlisten foreligger, sørger valgkomiteen for stemmesedler.</article></article><article class="legalArticle" data-lovdata-URL="LTI/forskrift/2009-11-19-1444/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>.</h3><article class="legalP" id="kapittel-5-paragraf-2-ledd-1">Stemmegivningen er hemmelig og skjer skriftlig i inntil fem omganger.</article></article><section class="section" id="kapittel-5-kapittel-1" data-lovdata-URL="LTI/forskrift/2009-11-19-1444/KAPITTEL_5-1"><h3>Valg av leder</h3><article class="legalArticle" data-lovdata-URL="LTI/forskrift/2009-11-19-1444/§5-3" data-name="§5-3" id="kapittel-5-kapittel-1-paragraf-1"><h4 class="legalArticleHeader"><span class="legalArticleValue">§ 5-3</span>.</h4><article class="legalP" id="kapittel-5-kapittel-1-paragraf-1-ledd-1">Kirkemøtet velger først leder av Kirkerådet blant Kirkemøtets valgte medlemmer ved særskilt avstemning. Hvis ingen ved første stemmegivning får flertall av de stemmer som er avgitt, holdes ny stemmegivning. Ved denne skal det bare stemmes på de to som ved første stemmegivning har fått flest stemmer. Ved stemmelikhet treffes avgjørelsen ved loddtrekning.</article></article><article class="legalArticle" data-lovdata-URL="LTI/forskrift/2009-11-19-1444/§5-4" data-name="§5-4" id="kapittel-5-kapittel-1-paragraf-2"><h4 class="legalArticleHeader"><span class="legalArticleValue">§ 5-4</span>.</h4><article class="legalP" id="kapittel-5-kapittel-1-paragraf-2-ledd-1">Lederen velges for perioden frem til og med Kirkemøtet 2012. Kirkerådet velger selv nestleder for samme periode.</article></article></section><section class="section" id="kapittel-5-kapittel-2" data-lovdata-URL="LTI/forskrift/2009-11-19-1444/KAPITTEL_5-2"><h3>Valg av representanter fra bispedømmerådene på henholdsvis lek kirkelig tilsatt, prester og leke medlemmer</h3><article class="legalArticle" data-lovdata-URL="LTI/forskrift/2009-11-19-1444/§5-5" data-name="§5-5" id="kapittel-5-kapittel-2-paragraf-1"><h4 class="legalArticleHeader"><span class="legalArticleValue">§ 5-5</span>.</h4><article class="legalP" id="kapittel-5-kapittel-2-paragraf-1-ledd-1">Deretter velges representant fra de leke kirkelige tilsatte, dersom leder ikke er lek kirkelig tilsatt.</article><article class="legalP" id="kapittel-5-kapittel-2-paragraf-1-ledd-2">Etter at resultatet av ovenstående valg foreligger, velges 4 prester. Hvis leder er prest, velges 3 prester.</article><article class="legalP" id="kapittel-5-kapittel-2-paragraf-1-ledd-3">Deretter velges leke medlemmer fra de bispedømmeråd som ikke er representert etter de tidligere valgomgangene.</article><article class="legalP" id="kapittel-5-kapittel-2-paragraf-1-ledd-4">Til sist velges den eller de resterende leke medlemmer blant de gjenværende leke kandidatene.</article><article class="legalP" id="kapittel-5-kapittel-2-paragraf-1-ledd-5">Kirkemøtets medlemmer skal avgi det antall stemmer i de ulike valgomgangene som tilsvarer det antall medlemmer som skal velges.</article></article></section><section class="section" id="kapittel-5-kapittel-3" data-lovdata-URL="LTI/forskrift/2009-11-19-1444/KAPITTEL_5-3"><h3>Valgoppgjør</h3><article class="legalArticle" data-lovdata-URL="LTI/forskrift/2009-11-19-1444/§5-6" data-name="§5-6" id="kapittel-5-kapittel-3-paragraf-1"><h4 class="legalArticleHeader"><span class="legalArticleValue">§ 5-6</span>.</h4><article class="legalP" id="kapittel-5-kapittel-3-paragraf-1-ledd-1">Ved stemmelikhet treffes avgjørelsen ved loddtrekning.</article></article><article class="legalArticle" data-lovdata-URL="LTI/forskrift/2009-11-19-1444/§5-7" data-name="§5-7" id="kapittel-5-kapittel-3-paragraf-2"><h4 class="legalArticleHeader"><span class="legalArticleValue">§ 5-7</span>.</h4><article class="legalP" id="kapittel-5-kapittel-3-paragraf-2-ledd-1">Varamedlem for lek representant fra et bispedømme er den leke kandidaten fra vedkommende bispedømme som har fått nest flest stemmer under valget i Kirkemøtet. Hvis det ikke er avgitt stemmer på annen kandidat eller hvis det ikke er annen kandidat, utpeker vedkommende bispedømmeråd vararepresentanten.</article></article><article class="legalArticle" data-lovdata-URL="LTI/forskrift/2009-11-19-1444/§5-8" data-name="§5-8" id="kapittel-5-kapittel-3-paragraf-3"><h4 class="legalArticleHeader"><span class="legalArticleValue">§ 5-8</span>.</h4><article class="legalP" id="kapittel-5-kapittel-3-paragraf-3-ledd-1">Varamedlem for lek kirkelig tilsatt er dennes varamedlem til vedkommende bispedømmeråd.</article></article><article class="legalArticle" data-lovdata-URL="LTI/forskrift/2009-11-19-1444/§5-9" data-name="§5-9" id="kapittel-5-kapittel-3-paragraf-4"><h4 class="legalArticleHeader"><span class="legalArticleValue">§ 5-9</span>.</h4><article class="legalP" id="kapittel-5-kapittel-3-paragraf-4-ledd-1">Varamedlem for prest innvalgt fra et bispedømme er dennes varamedlem til vedkommende bispedømmeråd.</article></article></section></section><section class="section" data-name="§6" id="kapittel-6" data-lovdata-URL="LTI/forskrift/2009-11-19-1444/KAPITTEL_6"><h2>§ 6. Valgbarhet og uttreden</h2><article class="legalArticle" data-lovdata-URL="LTI/forskrift/2009-11-19-1444/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>.</h3><article class="legalP" id="kapittel-6-paragraf-1-ledd-1">Valgbar til Kirkerådet er Kirkemøtets valgte medlemmer.</article></article><article class="legalArticle" data-lovdata-URL="LTI/forskrift/2009-11-19-1444/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>.</h3><article class="legalP" id="kapittel-6-paragraf-2-ledd-1">Hvis det grunnlag et medlem er valgt inn i Kirkerådet på faller bort, må vedkommende tre ut av rådet. Det gjelder f.eks. ved flytting fra bispedømmet eller ved skifte av kategori.</article></article><article class="legalArticle" data-lovdata-URL="LTI/forskrift/2009-11-19-1444/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>.</h3><article class="legalP" id="kapittel-6-paragraf-3-ledd-1">Kirkerådet avgjør i tvilstilfelle om en person er valgbar eller om en kandidat må tre ut av rådet, jf. § 6-2.</article></article></section><section class="section" data-name="§7" id="kapittel-7" data-lovdata-URL="LTI/forskrift/2009-11-19-1444/KAPITTEL_7"><h2>§ 7. Øvrige bestemmelser</h2><article class="legalArticle" data-lovdata-URL="LTI/forskrift/2009-11-19-1444/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>.</h3><article class="legalP" id="kapittel-7-paragraf-1-ledd-1">Reglene trer i kraft fra 19. november 2009.</article></article><article class="legalArticle" data-lovdata-URL="LTI/forskrift/2009-11-19-1444/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>.</h3><article class="legalP" id="kapittel-7-paragraf-2-ledd-1">Kirkemøtet gir Kirkerådet myndighet til å foreta mindre endringer i valgreglene.</article></article></section></main></body></html>