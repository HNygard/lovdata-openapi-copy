<!DOCTYPE html><html lang="no"><head><title>Lov om tiltak mot hvitvasking og terrorfinansiering mv. (hvitvaskingsloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2009-03-06-11</dd><dt class="dokid">DokumentID</dt><dd class="dokid">LTI/lov/2009-03-06-11</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 3 s 414</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1985-05-24-28</li><li>lov/2003-06-20-41</li></ul></dd><dt class="dateOfPublication">Kunngjort</dt><dd class="dateOfPublication">2009-03-06 13:45</dd><dt class="lastupdated">Rettet</dt><dd class="lastupdated">2009-03-11 (EØS-henv.)</dd><dt class="journalNumber">Journalnummer</dt><dd class="journalNumber">2009-0181</dd><dt class="titleShort">Korttittel</dt><dd class="titleShort">Hvitvaskingsloven</dd><dt class="title">Tittel</dt><dd class="title">Lov om tiltak mot hvitvasking og terrorfinansiering mv. (hvitvaskingsloven)</dd><dt class="miscInformation">Annet om dokumentet</dt><dd class="miscInformation">Ot.prp.nr.3 (2008–2009), Innst.O.nr.42 (2008–2009) og Besl.O.nr.56 (2008–2009). Odels- og lagtingsvedtak hhv. 10. og 19. februar 2009. Fremmet av Finansdepartementet. Jf. EØS-avtalen vedlegg IX nr. 23b (direktiv 2005/60/EF).</dd><dt class="refid">RefID</dt><dd class="refid">lov/2009-03-06-11</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om tiltak mot hvitvasking og terrorfinansiering mv. (hvitvaskingsloven)<ul class="tocSubUl"><li>Kapittel 1. Innledende bestemmelser<ul class="tocSubUl"><li>§ 1. Lovens formål</li><li>§ 2. Definisjoner</li><li>§ 3. Geografisk virkeområde</li><li>§ 4. Rapporteringspliktige</li></ul></li><li>Kapittel 2. Kundekontroll og løpende oppfølging<ul class="tocSubUl"><li>§ 5. Risikobasert kundekontroll og løpende oppfølging</li><li>§ 6. Plikt til å foreta kundekontroll</li><li>§ 7. Gjennomføring av kundekontroll</li><li>§ 8. Registrering av opplysninger</li><li>§ 9. Tidspunkt for kundekontroll</li><li>§ 10. Følger av at kundekontroll ikke kan gjennomføres</li><li>§ 11. Kundekontroll utført av tredjeparter</li><li>§ 12. Utkontraktering av gjennomføring av kundekontroll</li><li>§ 13. Forenklet kundekontroll</li><li>§ 14. Løpende oppfølging</li><li>§ 15. Forsterkede kontrolltiltak</li><li>§ 16. Korrespondentbankforbindelser</li></ul></li><li>Kapittel 3. Undersøkelse og rapportering<ul class="tocSubUl"><li>§ 17. Undersøkelsesplikt</li><li>§ 18. Rapporteringsplikt</li><li>§ 19. Gjennomføring av mistenkelige transaksjoner</li><li>§ 20. Forholdet til taushetsplikt</li><li>§ 21. Forbud mot å avsløre undersøkelser, rapportering eller etterforskning</li></ul></li><li>Kapittel 4. Oppbevaring<ul class="tocSubUl"><li>§ 22. Oppbevaring av opplysninger og dokumenter</li></ul></li><li>Kapittel 5. Interne rutiner og systemer mv.<ul class="tocSubUl"><li>§ 23. Kontroll- og kommunikasjonsrutiner</li><li>§ 24. Elektroniske overvåkningssystemer</li><li>§ 25. Systemer for oversikt over kundeforhold</li><li>§ 26. Filialer og datterselskaper i stater utenfor EØS</li></ul></li><li>Kapittel 6. Avsluttende bestemmelser<ul class="tocSubUl"><li>§ 27. Pålegg og tvangstiltak</li><li>§ 28. Straff</li><li>§ 29. Økokrims håndtering av opplysninger</li><li>§ 30. Utveksling av opplysninger for bekjempelse av terrorhandlinger mv.</li><li>§ 31. Kontrollutvalget for tiltak mot hvitvasking</li><li>§ 32. Opplysninger som skal følge en transaksjon i betalingskjeden mv.</li><li>§ 33. Personer eller foretak med tilknytning til land eller områder som ikke har gjennomført tilfredsstillende tiltak</li></ul></li><li>Kapittel 7. Ikrafttredelse og endringer i andre lover<ul class="tocSubUl"><li>§ 34. Ikrafttredelse</li><li>§ 35. Endringer i andre lover</li></ul></li></ul></li></ul></dd></dl></header><main class="documentBody" data-lovdata-URL="LTI/lov/2009-03-06-11" id="dokument"><h1>Lov om tiltak mot hvitvasking og terrorfinansiering mv. (hvitvaskingsloven)</h1><article class="defaultP" data-text-size="small">Følgende lov oppheves:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 20. juni 2003 nr. 41 om tiltak mot hvitvasking av utbytte fra straffbare handlinger mv. (hvitvaskingsloven).</article></article></li></ul></article><article class="defaultP" data-text-size="small">Endring i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 24. mai 1985 nr. 28 om Norges Bank og pengevesenet mv. (sentralbankloven).</article></article></li></ul></article><section class="section" data-name="kap1" id="kapittel-1" data-lovdata-URL="LTI/lov/2009-03-06-11/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="LTI/lov/2009-03-06-11/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Lovens formål</span></h3><article class="legalP" id="kapittel-1-paragraf-1-ledd-1">Lovens formål er å forebygge og avdekke transaksjoner med tilknytning til utbytte av straffbare handlinger eller med tilknytning til terrorhandlinger.</article></article><article class="legalArticle" data-lovdata-URL="LTI/lov/2009-03-06-11/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I denne lov forstås med:<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">rapporteringspliktige: personer som nevnt i § 4,</article></article></li><li data-li-identifier="2." data-name="2."><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">transaksjon: enhver overføring, formidling, ombytting eller plassering av formuesgoder,</article></article></li><li data-li-identifier="3." data-name="3."><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1">reelle rettighetshavere: fysiske personer som i siste instans eier eller kontrollerer en kunde eller som en transaksjon gjennomføres på vegne av. En fysisk person skal i alle tilfelle regnes som reell rettighetshaver dersom vedkommende: <ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-3-ledd-1-punkt-1"><article class="legalP" id="kapittel-1-paragraf-2-ledd-1-punkt-3-ledd-1-punkt-1-ledd-1">direkte eller indirekte eier eller kontrollerer mer enn 25 prosent av eierandelene eller stemmene i et selskap, unntatt selskap som har finansielle instrumenter opptatt til notering på et regulert marked i EØS-stat eller er underlagt informasjonsplikt tilsvarende det som gjelder ved notering på et regulert marked i EØS-stat,</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-3-ledd-1-punkt-2"><article class="legalP" id="kapittel-1-paragraf-2-ledd-1-punkt-3-ledd-1-punkt-2-ledd-1">utøver kontroll over ledelsen av en juridisk person på annen måte enn nevnt i bokstav a,</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-ledd-1-punkt-3-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1-punkt-3-ledd-1">ifølge vedtekter eller på annet grunnlag skal motta 25 prosent eller mer av formuesgodene i en stiftelse, et fond eller en tilsvarende juridisk person eller formuesmasse,</article></article></li><li data-li-identifier="d)" data-name="d)"><article class="listArticle" id="kapittel-1-paragraf-2-ledd-1-punkt-3-ledd-1-punkt-4"><article class="legalP" id="kapittel-1-paragraf-2-ledd-1-punkt-3-ledd-1-punkt-4-ledd-1">har hovedinteressen av opprettelsen eller forvaltningen av en stiftelse, et fond eller en tilsvarende juridisk person eller formuesmasse, eller</article></article></li><li data-li-identifier="e)" data-name="e)"><article class="listArticle" id="kapittel-1-paragraf-2-ledd-1-punkt-3-ledd-1-punkt-5"><article class="legalP" id="kapittel-1-paragraf-2-ledd-1-punkt-3-ledd-1-punkt-5-ledd-1">utøver kontroll over mer enn 25 prosent av formuesgodene i en stiftelse, et fond eller en lignende juridisk person eller formuesmasse.</article></article></li></ul></article></article></li><li data-li-identifier="4." data-name="4."><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1">tilbydere av virksomhetstjenester: fysiske og juridiske personer som tilbyr en eller flere av følgende tjenester: <ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-4-ledd-1-punkt-1"><article class="legalP" id="kapittel-1-paragraf-2-ledd-1-punkt-4-ledd-1-punkt-1-ledd-1">oppretter selskaper og andre juridiske personer,</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-4-ledd-1-punkt-2"><article class="legalP" id="kapittel-1-paragraf-2-ledd-1-punkt-4-ledd-1-punkt-2-ledd-1">opptrer som tillitsvalgte eller ledende ansatte i selskap, deltaker i ansvarlig selskap eller kommandittselskap, eller lignende posisjoner i andre typer juridiske personer,</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-ledd-1-punkt-4-ledd-1-punkt-3"><article class="legalP" id="kapittel-1-paragraf-2-ledd-1-punkt-4-ledd-1-punkt-3-ledd-1">besørger forretningsadresser, administrative adresser eller postadresser og dertil knyttede tjenester for juridiske personer,</article></article></li><li data-li-identifier="d)" data-name="d)"><article class="listArticle" id="kapittel-1-paragraf-2-ledd-1-punkt-4-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1-punkt-4-ledd-1">administrerer eller forvalter fond eller tilsvarende formuesmasser,</article></article></li><li data-li-identifier="e)" data-name="e)"><article class="listArticle" id="kapittel-1-paragraf-2-ledd-1-punkt-4-ledd-1-punkt-5"><article class="legalP" id="kapittel-1-paragraf-2-ledd-1-punkt-4-ledd-1-punkt-5-ledd-1">opptrer som aksjeeiere for tredjeperson, med mindre denne er et selskap som har finansielle instrumenter opptatt til notering på et regulert marked i EØS-stat eller er underlagt informasjonsplikt tilsvarende det som gjelder ved notering på et regulert marked i EØS-stat, eller</article></article></li><li data-li-identifier="f)" data-name="f)"><article class="listArticle" id="kapittel-1-paragraf-2-ledd-1-punkt-4-ledd-1-punkt-6"><article class="legalP" id="kapittel-1-paragraf-2-ledd-1-punkt-4-ledd-1-punkt-6-ledd-1">sørger for at andre personer opptrer i posisjoner som nevnt i bokstav b, d og e.</article></article></li></ul></article></article></li></ul></article></article><article class="legalArticle" data-lovdata-URL="LTI/lov/2009-03-06-11/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Geografisk virkeområde</span></h3><article class="legalP" id="kapittel-1-paragraf-3-ledd-1">Loven gjelder for rapporteringspliktige som er etablert i Norge, herunder filialer av utenlandske foretak.</article><article class="legalP" id="kapittel-1-paragraf-3-ledd-2">Loven gjelder for Svalbard og Jan Mayen. Departementet kan i forskrift fastsette at deler av loven ikke skal gjelde på Svalbard og Jan Mayen og fastsette særlige regler for disse områdene for fremme av lovens formål.</article></article><article class="legalArticle" data-lovdata-URL="LTI/lov/2009-03-06-11/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Rapporteringspliktige</span></h3><article class="legalP" id="kapittel-1-paragraf-4-ledd-1">Loven gjelder for følgende juridiske personer:<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-4-ledd-1-punkt-1"><article class="legalP" id="kapittel-1-paragraf-4-ledd-1-punkt-1-ledd-1">finansinstitusjoner,</article></article></li><li data-li-identifier="2." data-name="2."><article class="listArticle" id="kapittel-1-paragraf-4-ledd-1-punkt-2"><article class="legalP" id="kapittel-1-paragraf-4-ledd-1-punkt-2-ledd-1">Norges Bank,</article></article></li><li data-li-identifier="3." data-name="3."><article class="listArticle" id="kapittel-1-paragraf-4-ledd-1-punkt-3"><article class="legalP" id="kapittel-1-paragraf-4-ledd-1-punkt-3-ledd-1">e-pengeforetak,</article></article></li><li data-li-identifier="4." data-name="4."><article class="listArticle" id="kapittel-1-paragraf-4-ledd-1-punkt-4"><article class="legalP" id="kapittel-1-paragraf-4-ledd-1-punkt-4-ledd-1">foretak som driver virksomhet som består i overføring av penger eller pengefordringer,</article></article></li><li data-li-identifier="5." data-name="5."><article class="listArticle" id="kapittel-1-paragraf-4-ledd-1-punkt-5"><article class="legalP" id="kapittel-1-paragraf-4-ledd-1-punkt-5-ledd-1">verdipapirforetak,</article></article></li><li data-li-identifier="6." data-name="6."><article class="listArticle" id="kapittel-1-paragraf-4-ledd-1-punkt-6"><article class="legalP" id="kapittel-1-paragraf-4-ledd-1-punkt-6-ledd-1">forvaltningsselskaper for verdipapirfond,</article></article></li><li data-li-identifier="7." data-name="7."><article class="listArticle" id="kapittel-1-paragraf-4-ledd-1-punkt-7"><article class="legalP" id="kapittel-1-paragraf-4-ledd-1-punkt-7-ledd-1">forsikringsselskaper,</article></article></li><li data-li-identifier="8." data-name="8."><article class="listArticle" id="kapittel-1-paragraf-4-ledd-1-punkt-8"><article class="legalP" id="kapittel-1-paragraf-4-ledd-1-punkt-8-ledd-1">foretak som driver forsikringsformidling som ikke er gjenforsikringsmegling,</article></article></li><li data-li-identifier="9." data-name="9."><article class="listArticle" id="kapittel-1-paragraf-4-ledd-1-punkt-9"><article class="legalP" id="kapittel-1-paragraf-4-ledd-1-punkt-9-ledd-1">postoperatører ved formidling av verdisendinger,</article></article></li><li data-li-identifier="10." data-name="10."><article class="listArticle" id="kapittel-1-paragraf-4-ledd-1-punkt-10"><article class="legalP" id="kapittel-1-paragraf-4-ledd-1-punkt-10-ledd-1">verdipapirregistre, og</article></article></li><li data-li-identifier="11." data-name="11."><article class="listArticle" id="kapittel-1-paragraf-4-ledd-1-punkt-11"><article class="legalP" id="kapittel-1-paragraf-4-ledd-1-punkt-11-ledd-1">foretak som driver depotvirksomhet.</article></article></li></ul></article><article class="legalP" id="kapittel-1-paragraf-4-ledd-2">Loven gjelder også for følgende juridiske og fysiske personer i utøvelsen av deres yrke:<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-4-ledd-2-punkt-1"><article class="legalP" id="kapittel-1-paragraf-4-ledd-2-punkt-1-ledd-1">statsautoriserte og registrerte revisorer,</article></article></li><li data-li-identifier="2." data-name="2."><article class="listArticle" id="kapittel-1-paragraf-4-ledd-2-punkt-2"><article class="legalP" id="kapittel-1-paragraf-4-ledd-2-punkt-2-ledd-1">autoriserte regnskapsførere,</article></article></li><li data-li-identifier="3." data-name="3."><article class="listArticle" id="kapittel-1-paragraf-4-ledd-2-punkt-3"><article class="legalP" id="kapittel-1-paragraf-4-ledd-2-punkt-3-ledd-1">advokater og andre som ervervsmessig eller stadig yter selvstendig juridisk bistand, når de bistår eller opptrer på vegne av klienter ved planlegging eller utføring av finansielle transaksjoner eller transaksjoner som gjelder fast eiendom eller gjenstander med verdi over 40&#xa0;000 kroner,</article></article></li><li data-li-identifier="4." data-name="4."><article class="listArticle" id="kapittel-1-paragraf-4-ledd-2-punkt-4"><article class="legalP" id="kapittel-1-paragraf-4-ledd-2-punkt-4-ledd-1">eiendomsmeglere og boligbyggelag når det drives eiendomsmegling,</article></article></li><li data-li-identifier="5." data-name="5."><article class="listArticle" id="kapittel-1-paragraf-4-ledd-2-punkt-5"><article class="legalP" id="kapittel-1-paragraf-4-ledd-2-punkt-5-ledd-1">foretak som mot vederlag tilbyr tilsvarende tjenester som nevnt i nr. 1 til 4,</article></article></li><li data-li-identifier="6." data-name="6."><article class="listArticle" id="kapittel-1-paragraf-4-ledd-2-punkt-6"><article class="legalP" id="kapittel-1-paragraf-4-ledd-2-punkt-6-ledd-1">tilbydere av virksomhetstjenester, og</article></article></li><li data-li-identifier="7." data-name="7."><article class="listArticle" id="kapittel-1-paragraf-4-ledd-2-punkt-7"><article class="legalP" id="kapittel-1-paragraf-4-ledd-2-punkt-7-ledd-1">forhandlere av gjenstander, herunder auksjonsforretninger, kommisjonærer og lignende, ved transaksjoner i kontanter på 40&#xa0;000 norske kroner eller mer eller et tilsvarende beløp i utenlandsk valuta.</article></article></li></ul></article><article class="legalP" id="kapittel-1-paragraf-4-ledd-3">Loven gjelder også for foretak og personer som utfører tjenester på vegne av eller for personer som nevnt i første og annet ledd.</article><article class="legalP" id="kapittel-1-paragraf-4-ledd-4">Når advokater opptrer som bostyrere, gjelder bestemmelsene i §§ 17, 18, 20, 21, 27 og 28.</article><article class="legalP" id="kapittel-1-paragraf-4-ledd-5">Departementet kan i forskrift fastsette unntak fra enkelte eller flere av bestemmelsene i loven for visse rapporteringspliktige. Departementet kan i forskrift la enkelte eller flere av bestemmelsene i loven få anvendelse for forhandlere av gjenstander ved transaksjoner over bestemte beløpsgrenser ved bruk av nærmere angitte typer betalingsmiddel.</article><article class="legalP" id="kapittel-1-paragraf-4-ledd-6">Departementet kan i forskrift fastsette regler som nærmere angir hvem som er omfattet av § 4 første og annet ledd og regler som gir loven anvendelse for foretak som driver spillvirksomhet, inkassoforetak, pensjonskasser og formidlere av andeler i ansvarlige selskaper og kommandittselskaper.</article></article></section><section class="section" data-name="kap2" id="kapittel-2" data-lovdata-URL="LTI/lov/2009-03-06-11/KAPITTEL_2"><h2>Kapittel 2. Kundekontroll og løpende oppfølging</h2><article class="legalArticle" data-lovdata-URL="LTI/lov/2009-03-06-11/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Risikobasert kundekontroll og løpende oppfølging</span></h3><article class="legalP" id="kapittel-2-paragraf-1-ledd-1">Rapporteringspliktige skal foreta kundekontroll etter §§ 6 til 13 og løpende oppfølging etter § 14. Kundekontroll og løpende oppfølging skal foretas på grunnlag av en vurdering av risiko for transaksjoner med tilknytning til utbytte av straffbare handlinger eller forhold som rammes av straffeloven §§ 147 a, 147 b eller 147 c, der risikoen vurderes ut fra type kunde, kundeforhold, produkt eller transaksjon.</article><article class="legalP" id="kapittel-2-paragraf-1-ledd-2">Rapporteringspliktige skal kunne påvise at omfanget av utførte tiltak er tilpasset den aktuelle risiko.</article></article><article class="legalArticle" data-lovdata-URL="LTI/lov/2009-03-06-11/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Plikt til å foreta kundekontroll</span></h3><article class="legalP" id="kapittel-2-paragraf-2-ledd-1">Rapporteringspliktige skal foreta kundekontroll ved<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">etablering av kundeforhold,</article></article></li><li data-li-identifier="2." data-name="2."><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">transaksjon som gjelder 100&#xa0;000 norske kroner eller mer, for kunde som den rapporteringspliktige ikke har et etablert kundeforhold til,</article></article></li><li data-li-identifier="3." data-name="3."><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">mistanke om at en transaksjon har tilknytning til utbytte av straffbar handling eller forhold som rammes av straffeloven §§ 147 a, 147 b eller 147 c, eller</article></article></li><li data-li-identifier="4." data-name="4."><article class="listArticle" id="kapittel-2-paragraf-2-ledd-1-punkt-4"><article class="legalP" id="kapittel-2-paragraf-2-ledd-1-punkt-4-ledd-1">tvil om hvorvidt tidligere innhentede opplysninger om kunden er korrekte eller tilstrekkelige.</article></article></li></ul></article><article class="legalP" id="kapittel-2-paragraf-2-ledd-2">Beløpsgrensene i første ledd nr. 2 beregnes samlet for transaksjoner som gjennomføres i flere operasjoner som ser ut til å kunne ha sammenheng med hverandre. Dersom beløpet ikke er kjent når transaksjonen gjennomføres, skal kundekontrollen foretas så snart den rapporteringspliktige blir kjent med at beløpsgrensen er oversteget.</article><article class="legalP" id="kapittel-2-paragraf-2-ledd-3">Departementet kan i forskrift fastsette nærmere regler om når kundeforhold skal anses etablert.</article></article><article class="legalArticle" data-lovdata-URL="LTI/lov/2009-03-06-11/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Gjennomføring av kundekontroll</span></h3><article class="legalP" id="kapittel-2-paragraf-3-ledd-1">Kundekontroll som nevnt i § 6 skal omfatte<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">registrering av opplysninger som nevnt i § 8,</article></article></li><li data-li-identifier="2." data-name="2."><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">bekreftelse av kundens identitet på grunnlag av gyldig legitimasjon,</article></article></li><li data-li-identifier="3." data-name="3."><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">bekreftelse av identiteten til reelle rettighetshavere på grunnlag av egnede tiltak, og</article></article></li><li data-li-identifier="4." data-name="4."><article class="listArticle" id="kapittel-2-paragraf-3-ledd-1-punkt-4"><article class="legalP" id="kapittel-2-paragraf-3-ledd-1-punkt-4-ledd-1">innhenting av opplysninger om kundeforholdets formål og tilsiktede art.</article></article></li></ul></article><article class="legalP" id="kapittel-2-paragraf-3-ledd-2">Dersom kunden er en juridisk person, skal identiteten til den som handler på vegne av kunden bekreftes på grunnlag av gyldig legitimasjon. Videre skal det dokumenteres, ved firmaattest, stiftelsesdokument, skriftlig fullmakt eller lignende, at vedkommende er berettiget til å representere kunden utad.</article><article class="legalP" id="kapittel-2-paragraf-3-ledd-3">Dersom andre enn kunden er gitt disposisjonsrett over en konto eller et depot, eller er gitt rett til å gjennomføre transaksjonen, skal vedkommendes identitet bekreftes på grunnlag av gyldig legitimasjon.</article><article class="legalP" id="kapittel-2-paragraf-3-ledd-4">Dersom bekreftelse av en fysisk persons identitet skal skje på grunnlag av fysisk legitimasjon uten vedkommendes personlige fremmøte, skal det fremlegges ytterligere dokumentasjon som bekrefter vedkommendes identitet.</article><article class="legalP" id="kapittel-2-paragraf-3-ledd-5">Bekreftelse av fysiske personers identitet etter første ledd nr. 2, annet ledd og tredje ledd kan foretas på annet grunnlag enn gyldig legitimasjon dersom den rapporteringspliktige er sikker på vedkommendes identitet.</article><article class="legalP" id="kapittel-2-paragraf-3-ledd-6">Departementet kan i forskrift fastsette nærmere regler om gjennomføring av kundekontroll, herunder hva som anses som gyldig legitimasjon.</article></article><article class="legalArticle" data-lovdata-URL="LTI/lov/2009-03-06-11/§8" data-name="§8" id="kapittel-2-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Registrering av opplysninger</span></h3><article class="legalP" id="kapittel-2-paragraf-4-ledd-1">Rapporteringspliktige skal registrere følgende opplysninger om kunder:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-4-ledd-1-punkt-1"><article class="legalP" id="kapittel-2-paragraf-4-ledd-1-punkt-1-ledd-1">fullt navn eller foretaksnavn,</article></article></li><li data-li-identifier="2." data-name="2."><article class="listArticle" id="kapittel-2-paragraf-4-ledd-1-punkt-2"><article class="legalP" id="kapittel-2-paragraf-4-ledd-1-punkt-2-ledd-1">fødselsnummer, organisasjonsnummer, D-nummer eller, dersom kunden ikke har slikt nummer, annen entydig identitetskode,</article></article></li><li data-li-identifier="3." data-name="3."><article class="listArticle" id="kapittel-2-paragraf-4-ledd-1-punkt-3"><article class="legalP" id="kapittel-2-paragraf-4-ledd-1-punkt-3-ledd-1">fast adresse, og</article></article></li><li data-li-identifier="4." data-name="4."><article class="listArticle" id="kapittel-2-paragraf-4-ledd-1-punkt-4"><article class="legalP" id="kapittel-2-paragraf-4-ledd-1-punkt-4-ledd-1">referanse til legitimasjon som er brukt for å bekrefte kundens identitet.</article></article></li></ul></article><article class="legalP" id="kapittel-2-paragraf-4-ledd-2">Plikten til å registrere kundens faste adresse etter første ledd nr. 3 gjelder ikke dersom folkeregisteret har vedtatt at kundens adresse skal være fortrolig eller strengt fortrolig.</article><article class="legalP" id="kapittel-2-paragraf-4-ledd-3">For fysiske personer som ikke har fått tildelt norsk fødselsnummer eller D-nummer, skal det registreres fødselsdato, fødested, kjønn og statsborgerskap. Dersom den rapporteringspliktige er kjent med at kunden har to statsborgerskap, skal dette registreres.</article><article class="legalP" id="kapittel-2-paragraf-4-ledd-4">For juridiske personer som ikke er registrert i offentlig register, skal det i tillegg registreres opplysninger om organisasjonsform, stiftelsestidspunkt samt daglig leder, forretningsfører, innehaver eller tilsvarende kontaktperson. Dersom kontaktperson er en juridisk person, skal det også oppgis en fysisk person som kontaktperson og registreres opplysninger som nevnt i første ledd om vedkommende.</article><article class="legalP" id="kapittel-2-paragraf-4-ledd-5">Rapporteringspliktige skal registrere opplysninger som entydig identifiserer reelle rettighetshavere.</article></article><article class="legalArticle" data-lovdata-URL="LTI/lov/2009-03-06-11/§9" data-name="§9" id="kapittel-2-paragraf-5"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Tidspunkt for kundekontroll</span></h3><article class="legalP" id="kapittel-2-paragraf-5-ledd-1">Kundekontroll skal gjennomføres før etablering av kundeforhold eller utføring av transaksjon.</article><article class="legalP" id="kapittel-2-paragraf-5-ledd-2">Fra første ledd gjelder følgende unntak:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-5-ledd-2-punkt-1"><article class="legalP" id="kapittel-2-paragraf-5-ledd-2-punkt-1-ledd-1">Bekreftelse av identiteten til kunder og reelle rettighetshavere skal kunne foretas under etablering av kundeforhold, dersom etableringen av kundeforholdet er nødvendig for ikke å hindre den alminnelige forretningsdrift og det er liten risiko for transaksjoner med tilknytning til en straffbar handling eller forhold som rammes av straffeloven §§ 147 a, 147 b eller 147 c.</article></article></li><li data-li-identifier="2." data-name="2."><article class="listArticle" id="kapittel-2-paragraf-5-ledd-2-punkt-2"><article class="legalP" id="kapittel-2-paragraf-5-ledd-2-punkt-2-ledd-1">Bekreftelse av identiteten til den begunstigede etter en livsforsikringspolise kan foretas etter tegning av polisen, forutsatt at bekreftelse av identiteten foretas før utbetalingstidspunktet eller det tidspunkt den begunstigede utøver sine rettigheter etter polisen.</article></article></li><li data-li-identifier="3." data-name="3."><article class="listArticle" id="kapittel-2-paragraf-5-ledd-2-punkt-3"><article class="legalP" id="kapittel-2-paragraf-5-ledd-2-punkt-3-ledd-1">Bekreftelse av identiteten til kunden og reelle rettighetshavere kan foretas etter åpning av bankkonto, forutsatt at det finnes foranstaltninger som sikrer at transaksjoner knyttet til kontoen ikke kan utføres av kunden eller på dennes vegne før bekreftelse av identiteten er foretatt.</article></article></li></ul></article></article><article class="legalArticle" data-lovdata-URL="LTI/lov/2009-03-06-11/§10" data-name="§10" id="kapittel-2-paragraf-6"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Følger av at kundekontroll ikke kan gjennomføres</span></h3><article class="legalP" id="kapittel-2-paragraf-6-ledd-1">Dersom kundekontroll ikke kan gjennomføres, skal rapporteringspliktige ikke etablere kundeforhold eller utføre transaksjonen. Et etablert kundeforhold skal avvikles hvis fortsettelse av kundeforholdet medfører risiko for transaksjoner med tilknytning til utbytte av straffbare handlinger eller forhold som rammes av straffeloven §§ 147 a, 147 b eller 147 c.</article><article class="legalP" id="kapittel-2-paragraf-6-ledd-2">Første ledd gjelder ikke når advokater og andre som ervervsmessig eller stadig yter selvstendig juridisk bistand er i ferd med å fastslå en klients rettsstilling eller bistår klienten i forbindelse med rettergang.</article></article><article class="legalArticle" data-lovdata-URL="LTI/lov/2009-03-06-11/§11" data-name="§11" id="kapittel-2-paragraf-7"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Kundekontroll utført av tredjeparter</span></h3><article class="legalP" id="kapittel-2-paragraf-7-ledd-1">For gjennomføring av kundekontrolltiltak som nevnt i § 7 nr. 2 til 4 kan rapporteringspliktige legge til grunn tiltak som er utført av følgende tredjeparter:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-7-ledd-1-punkt-1"><article class="legalP" id="kapittel-2-paragraf-7-ledd-1-punkt-1-ledd-1">finansinstitusjoner,</article></article></li><li data-li-identifier="2." data-name="2."><article class="listArticle" id="kapittel-2-paragraf-7-ledd-1-punkt-2"><article class="legalP" id="kapittel-2-paragraf-7-ledd-1-punkt-2-ledd-1">verdipapirforetak,</article></article></li><li data-li-identifier="3." data-name="3."><article class="listArticle" id="kapittel-2-paragraf-7-ledd-1-punkt-3"><article class="legalP" id="kapittel-2-paragraf-7-ledd-1-punkt-3-ledd-1">forvaltningsselskaper for verdipapirfond,</article></article></li><li data-li-identifier="4." data-name="4."><article class="listArticle" id="kapittel-2-paragraf-7-ledd-1-punkt-4"><article class="legalP" id="kapittel-2-paragraf-7-ledd-1-punkt-4-ledd-1">forsikringsselskaper,</article></article></li><li data-li-identifier="5." data-name="5."><article class="listArticle" id="kapittel-2-paragraf-7-ledd-1-punkt-5"><article class="legalP" id="kapittel-2-paragraf-7-ledd-1-punkt-5-ledd-1">foretak som driver forsikringsformidling som ikke er gjenforsikringsmegling,</article></article></li><li data-li-identifier="6." data-name="6."><article class="listArticle" id="kapittel-2-paragraf-7-ledd-1-punkt-6"><article class="legalP" id="kapittel-2-paragraf-7-ledd-1-punkt-6-ledd-1">verdipapirregistre,</article></article></li><li data-li-identifier="7." data-name="7."><article class="listArticle" id="kapittel-2-paragraf-7-ledd-1-punkt-7"><article class="legalP" id="kapittel-2-paragraf-7-ledd-1-punkt-7-ledd-1">statsautoriserte og registrerte revisorer,</article></article></li><li data-li-identifier="8." data-name="8."><article class="listArticle" id="kapittel-2-paragraf-7-ledd-1-punkt-8"><article class="legalP" id="kapittel-2-paragraf-7-ledd-1-punkt-8-ledd-1">autoriserte regnskapsførere,</article></article></li><li data-li-identifier="9." data-name="9."><article class="listArticle" id="kapittel-2-paragraf-7-ledd-1-punkt-9"><article class="legalP" id="kapittel-2-paragraf-7-ledd-1-punkt-9-ledd-1">advokater og andre som ervervsmessig eller stadig yter selvstendig juridisk bistand, når de bistår eller opptrer på vegne av klienter ved planlegging eller utføring av finansielle transaksjoner, transaksjoner som gjelder fast eiendom eller transaksjoner som gjelder gjenstander med verdi over 40&#xa0;000 kroner,</article></article></li><li data-li-identifier="10." data-name="10."><article class="listArticle" id="kapittel-2-paragraf-7-ledd-1-punkt-10"><article class="legalP" id="kapittel-2-paragraf-7-ledd-1-punkt-10-ledd-1">eiendomsmeglere og boligbyggelag når det drives eiendomsmegling, eller</article></article></li><li data-li-identifier="11." data-name="11."><article class="listArticle" id="kapittel-2-paragraf-7-ledd-1-punkt-11"><article class="legalP" id="kapittel-2-paragraf-7-ledd-1-punkt-11-ledd-1">tilsvarende juridiske og fysiske personer som nevnt i nr. 1 til 4 og 6 til 10 fra annen stat, såfremt disse er underlagt lovmessig registreringsplikt og regler om kundekontroll, oppbevaring og tilsyn som svarer til reglene i denne lov.</article></article></li></ul></article><article class="legalP" id="kapittel-2-paragraf-7-ledd-2">Adgangen til å legge til grunn kundekontrolltiltak utført av tredjeparter i medhold av første ledd, medfører ikke unntak fra den rapporteringspliktiges<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-7-ledd-2-punkt-1"><article class="legalP" id="kapittel-2-paragraf-7-ledd-2-punkt-1-ledd-1">plikt til å registrere opplysninger som nevnt i § 8 og oppbevare opplysninger og dokumenter som nevnt i § 22, eller</article></article></li><li data-li-identifier="2." data-name="2."><article class="listArticle" id="kapittel-2-paragraf-7-ledd-2-punkt-2"><article class="legalP" id="kapittel-2-paragraf-7-ledd-2-punkt-2-ledd-1">ansvar for at kundekontroll gjennomføres i samsvar med denne lov og forskrifter gitt med hjemmel i denne lov.</article></article></li></ul></article><article class="legalP" id="kapittel-2-paragraf-7-ledd-3">Rapporteringspliktige kan legge til grunn kundekontroll foretatt av tredjeparter som ikke er etablert i Norge, selv om bekreftelse av kundens identitet, jf. § 7 første ledd nr. 2, er foretatt på annet grunnlag enn gyldig legitimasjon.</article><article class="legalP" id="kapittel-2-paragraf-7-ledd-4">Tredjepart skal stille de opplysninger vedkommende har samlet inn for gjennomføring av tiltak som nevnt i § 7 nr. 2 til 4, til rådighet for den rapporteringspliktige som kunden henvises til. Tredjepart skal etter anmodning, omgående videresende kopier av identifikasjons- og kontrollopplysninger og annen relevant dokumentasjon om kundens eller den reelle rettighetshavers identitet, til den rapporteringspliktige. Utlevering av opplysninger og dokumenter som er nødvendige for at den rapporteringspliktige skal kunne oppfylle sine plikter etter §§ 5 annet ledd, 8 eller 22, medfører ikke brudd på lovmessig taushetsplikt når kunden informeres om at opplysningene utleveres.</article><article class="legalP" id="kapittel-2-paragraf-7-ledd-5">Departementet kan i forskrift fastsette unntak fra adgangen til å legge til grunn kundekontroll utført av tredjeparter.</article></article><article class="legalArticle" data-lovdata-URL="LTI/lov/2009-03-06-11/§12" data-name="§12" id="kapittel-2-paragraf-8"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Utkontraktering av gjennomføring av kundekontroll</span></h3><article class="legalP" id="kapittel-2-paragraf-8-ledd-1">Rapporteringspliktige kan inngå skriftlige avtaler med oppdragstakere om utkontraktering av gjennomføring av kundekontroll.</article><article class="legalP" id="kapittel-2-paragraf-8-ledd-2">Følgende juridiske og fysiske personer kan fungere som oppdragstakere etter første ledd:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-8-ledd-2-punkt-1"><article class="legalP" id="kapittel-2-paragraf-8-ledd-2-punkt-1-ledd-1">rapporteringspliktige, med unntak av tilbydere av virksomhetstjenester som nevnt i § 4 annet ledd nr. 6 og forhandlere av gjenstander som nevnt i § 4 annet ledd nr. 7, og</article></article></li><li data-li-identifier="2." data-name="2."><article class="listArticle" id="kapittel-2-paragraf-8-ledd-2-punkt-2"><article class="legalP" id="kapittel-2-paragraf-8-ledd-2-punkt-2-ledd-1">postoperatører med konsesjon.</article></article></li></ul></article><article class="legalP" id="kapittel-2-paragraf-8-ledd-3">Den rapporteringspliktige har ansvar for at kundekontroll gjennomføres i samsvar med gjeldende lov og forskrifter og at det etableres forsvarlige rutiner og treffes nødvendige tiltak etter § 23.</article><article class="legalP" id="kapittel-2-paragraf-8-ledd-4">Utlevering av opplysninger og dokumenter, som oppdragstaker har innhentet på grunnlag av utkontraktering av gjennomføring av kundekontroll, som er nødvendig for at den rapporteringspliktige skal kunne oppfylle sine plikter etter §§ 5 annet ledd, 8 og 22 medfører ikke brudd på lovmessig taushetsplikt.</article><article class="legalP" id="kapittel-2-paragraf-8-ledd-5">Departementet kan i forskrift fastsette at andre enn de som er omfattet av annet ledd kan fungere som oppdragstakere.</article></article><article class="legalArticle" data-lovdata-URL="LTI/lov/2009-03-06-11/§13" data-name="§13" id="kapittel-2-paragraf-9"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Forenklet kundekontroll</span></h3><article class="legalP" id="kapittel-2-paragraf-9-ledd-1">Departementet kan i forskrift fastsette unntak fra plikt til å foreta kundekontroll etter § 6 første ledd nr. 1, 2 og 4 og annet ledd. Rapporteringspliktige skal før anvendelse av unntak innhente tilstrekkelige opplysninger til å fastslå at forholdet dekkes av den aktuelle unntaksbestemmelse.</article><article class="legalP" id="kapittel-2-paragraf-9-ledd-2">Første ledd medfører ikke unntak fra plikt til å registrere opplysninger etter § 8 første til tredje ledd ved opprettelse av konto.</article></article><article class="legalArticle" data-lovdata-URL="LTI/lov/2009-03-06-11/§14" data-name="§14" id="kapittel-2-paragraf-10"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Løpende oppfølging</span></h3><article class="legalP" id="kapittel-2-paragraf-10-ledd-1">Rapporteringspliktige skal løpende følge opp eksisterende kundeforhold, herunder påse at transaksjoner som den rapporteringspliktige blir kjent med er i samsvar med den rapporteringspliktiges kjennskap til kunden og dens virksomhet. Rapporteringspliktige skal oppdatere dokumentasjon og opplysninger om kunder.</article></article><article class="legalArticle" data-lovdata-URL="LTI/lov/2009-03-06-11/§15" data-name="§15" id="kapittel-2-paragraf-11"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Forsterkede kontrolltiltak</span></h3><article class="legalP" id="kapittel-2-paragraf-11-ledd-1">I situasjoner som etter sin art innebærer høy risiko for transaksjoner med tilknytning til utbytte av straffbare handlinger eller forhold som rammes av straffeloven §§ 147 a, 147 b eller 147 c, skal rapporteringspliktige ut fra en risikovurdering anvende andre kontrolltiltak i tillegg til de tiltak som følger av §§ 5 til 14.</article><article class="legalP" id="kapittel-2-paragraf-11-ledd-2">Rapporteringspliktige skal ha til rådighet egnede kontrolltiltak for å fastslå om kunden er en politisk eksponert person. Rapporteringspliktige skal, ved kundeforhold til eller transaksjoner for slike personer<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-11-ledd-2-punkt-1"><article class="legalP" id="kapittel-2-paragraf-11-ledd-2-punkt-1-ledd-1">påse at beslutningstaker innhenter samtykke fra overordnet før etablering av kundeforhold,</article></article></li><li data-li-identifier="2." data-name="2."><article class="listArticle" id="kapittel-2-paragraf-11-ledd-2-punkt-2"><article class="legalP" id="kapittel-2-paragraf-11-ledd-2-punkt-2-ledd-1">treffe egnede tiltak for å fastslå opprinnelsen til kundens formue og den kapital som inngår i kundeforholdet eller transaksjonen, og</article></article></li><li data-li-identifier="3." data-name="3."><article class="listArticle" id="kapittel-2-paragraf-11-ledd-2-punkt-3"><article class="legalP" id="kapittel-2-paragraf-11-ledd-2-punkt-3-ledd-1">føre forsterket løpende oppfølging med kundeforholdet.</article></article></li></ul></article><article class="legalP" id="kapittel-2-paragraf-11-ledd-3">Med politisk eksponert person som nevnt i annet ledd menes fysisk person som<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-11-ledd-3-punkt-1"><article class="legalP" id="kapittel-2-paragraf-11-ledd-3-punkt-1-ledd-1">innehar eller i løpet av det siste året har innehatt høytstående offentlig verv eller stilling i en annen stat enn Norge,</article></article></li><li data-li-identifier="2." data-name="2."><article class="listArticle" id="kapittel-2-paragraf-11-ledd-3-punkt-2"><article class="legalP" id="kapittel-2-paragraf-11-ledd-3-punkt-2-ledd-1">er nært familiemedlem til person som nevnt i nr. 1, eller</article></article></li><li data-li-identifier="3." data-name="3."><article class="listArticle" id="kapittel-2-paragraf-11-ledd-3-punkt-3"><article class="legalP" id="kapittel-2-paragraf-11-ledd-3-punkt-3-ledd-1">er kjent medarbeider til person som nevnt i nr. 1.</article></article></li></ul></article><article class="legalP" id="kapittel-2-paragraf-11-ledd-4">Rapporteringspliktige skal vie særlig oppmerksomhet til produkter og transaksjoner som fremmer anonymitet, og om nødvendig iverksette tiltak for å forebygge transaksjoner med tilknytning til utbytte av straffbare handlinger eller forhold som rammes av straffeloven §§ 147 a, 147 b eller 147 c.</article><article class="legalP" id="kapittel-2-paragraf-11-ledd-5">Departementet kan i forskrift fastsette nærmere regler om hvilke situasjoner som skal omfattes av første ledd og hvilke kontrolltiltak som i slike tilfeller skal anvendes. Departementet kan i forskrift fastsette nærmere regler om hvem som skal anses som politisk eksponerte personer.</article></article><article class="legalArticle" data-lovdata-URL="LTI/lov/2009-03-06-11/§16" data-name="§16" id="kapittel-2-paragraf-12"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Korrespondentbankforbindelser</span></h3><article class="legalP" id="kapittel-2-paragraf-12-ledd-1">Ved bruk av en institusjon fra stat utenfor EØS som korrespondentbank, skal kredittinstitusjoner<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-12-ledd-1-punkt-1"><article class="legalP" id="kapittel-2-paragraf-12-ledd-1-punkt-1-ledd-1">innhente tilstrekkelige opplysninger om korrespondentinstitusjonen til fullt ut å forstå arten av dens virksomhet og på grunnlag av offentlig tilgjengelige opplysninger fastslå institusjonens omdømme og tilsynets kvalitet,</article></article></li><li data-li-identifier="2." data-name="2."><article class="listArticle" id="kapittel-2-paragraf-12-ledd-1-punkt-2"><article class="legalP" id="kapittel-2-paragraf-12-ledd-1-punkt-2-ledd-1">vurdere korrespondentinstitusjonens kontrolltiltak for forebyggelse og bekjempelse av handlinger som beskrevet i straffeloven §§ 317 og 147 b,</article></article></li><li data-li-identifier="3." data-name="3."><article class="listArticle" id="kapittel-2-paragraf-12-ledd-1-punkt-3"><article class="legalP" id="kapittel-2-paragraf-12-ledd-1-punkt-3-ledd-1">påse at beslutningstaker innhenter samtykke fra overordnet før etablering av nye korrespondentbankforbindelser,</article></article></li><li data-li-identifier="4." data-name="4."><article class="listArticle" id="kapittel-2-paragraf-12-ledd-1-punkt-4"><article class="legalP" id="kapittel-2-paragraf-12-ledd-1-punkt-4-ledd-1">dokumentere den enkelte institusjons ansvar, og</article></article></li><li data-li-identifier="5." data-name="5."><article class="listArticle" id="kapittel-2-paragraf-12-ledd-1-punkt-5"><article class="legalP" id="kapittel-2-paragraf-12-ledd-1-punkt-5-ledd-1">i forbindelse med oppgjørskonti, forsikre seg om at korrespondentinstitusjonen <ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-12-ledd-1-punkt-5-ledd-1-punkt-1"><article class="legalP" id="kapittel-2-paragraf-12-ledd-1-punkt-5-ledd-1-punkt-1-ledd-1">har verifisert identiteten til, og fører løpende oppfølging av, kunder som har direkte adgang til konti hos kredittinstitusjonen, og</article></article></li><li data-li-identifier="b)" data-name="b)"><article class="listArticle" id="kapittel-2-paragraf-12-ledd-1-punkt-5-ledd-1-punkt-2"><article class="legalP" id="kapittel-2-paragraf-12-ledd-1-punkt-5-ledd-1-punkt-2-ledd-1">på anmodning kan fremlegge relevante opplysninger fra kundekontrollen til kredittinstitusjonen.</article></article></li></ul></article></article></li></ul></article><article class="legalP" id="kapittel-2-paragraf-12-ledd-2">Kredittinstitusjoner skal ikke inngå eller opprettholde korrespondentbankforbindelse til tomme bankselskaper. Kredittinstitusjoner skal treffe egnede tiltak for å sikre at de ikke inngår eller opprettholder korrespondentbankforbindelser med kredittinstitusjoner som er kjent for å tillate at deres konti brukes av tomme bankselskaper.</article><article class="legalP" id="kapittel-2-paragraf-12-ledd-3">Med tomt bankselskap som nevnt i annet ledd menes en kredittinstitusjon som er opprettet i en stat der institusjonen ikke er fysisk til stede med en reell ledelse og administrasjon, og som ikke er tilknyttet et regulert finanskonsern.</article></article></section><section class="section" data-name="kap3" id="kapittel-3" data-lovdata-URL="LTI/lov/2009-03-06-11/KAPITTEL_3"><h2>Kapittel 3. Undersøkelse og rapportering</h2><article class="legalArticle" data-lovdata-URL="LTI/lov/2009-03-06-11/§17" data-name="§17" id="kapittel-3-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Undersøkelsesplikt</span></h3><article class="legalP" id="kapittel-3-paragraf-1-ledd-1">Dersom rapporteringspliktige har mistanke om at en transaksjon har tilknytning til utbytte av en straffbar handling eller forhold som rammes av straffeloven §§ 147 a, 147 b eller 147 c, skal det foretas nærmere undersøkelser for å få bekreftet eller avkreftet mistanken.</article><article class="legalP" id="kapittel-3-paragraf-1-ledd-2">Rapporteringspliktige skal skriftlig eller elektronisk registrere resultatene av undersøkelsene.</article><article class="legalP" id="kapittel-3-paragraf-1-ledd-3">Departementet kan i forskrift fastsette nærmere regler om undersøkelsesplikt.</article></article><article class="legalArticle" data-lovdata-URL="LTI/lov/2009-03-06-11/§18" data-name="§18" id="kapittel-3-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Rapporteringsplikt</span></h3><article class="legalP" id="kapittel-3-paragraf-2-ledd-1">Dersom undersøkelser som nevnt i § 17 ikke avkrefter mistanken, skal den rapporteringspliktige av eget tiltak oversende opplysninger til Økokrim om den aktuelle transaksjonen og om de forhold som har medført mistanke. Den rapporteringspliktige skal på forespørsel gi Økokrim alle nødvendige opplysninger om transaksjonen og mistanken.</article><article class="legalP" id="kapittel-3-paragraf-2-ledd-2">Advokater og andre som ervervsmessig eller stadig yter rettshjelpvirksomhet har ikke plikt til å rapportere om forhold som de har fått kjennskap til gjennom arbeidet med å fastslå klientens rettsstilling, eller om forhold som de har fått kjennskap til før, under eller etter en rettssak, når de forhold opplysningene omhandler har direkte tilknytning til rettstvisten. Tilsvarende gjelder for revisorer og andre rapporteringspliktige når de bistår advokater eller andre som ervervsmessig eller stadig yter rettshjelpvirksomhet i arbeid som nevnt i første punktum.</article><article class="legalP" id="kapittel-3-paragraf-2-ledd-3">Departementet kan i forskrift pålegge rapporteringspliktige å overføre opplysninger til Økokrim elektronisk. Departementet kan i forskrift fastsette nærmere regler om rapporteringsplikten.</article></article><article class="legalArticle" data-lovdata-URL="LTI/lov/2009-03-06-11/§19" data-name="§19" id="kapittel-3-paragraf-3"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Gjennomføring av mistenkelige transaksjoner</span></h3><article class="legalP" id="kapittel-3-paragraf-3-ledd-1">Rapporteringspliktige skal ikke gjennomføre transaksjoner som medfører rapporteringsplikt som nevnt i § 18 før Økokrim er underrettet. Økokrim kan i særlige tilfeller gi pålegg om ikke å gjennomføre transaksjoner.</article><article class="legalP" id="kapittel-3-paragraf-3-ledd-2">En transaksjon kan likevel gjennomføres før opplysninger er oversendt Økokrim, dersom unnlatelse av å gjennomføre transaksjonen kan vanskeliggjøre Økokrims undersøkelser eller eventuell etterforskning eller det ikke er mulig å la være å gjennomføre transaksjonen. Opplysninger skal i så fall oversendes Økokrim umiddelbart etter at transaksjonen er gjennomført.</article></article><article class="legalArticle" data-lovdata-URL="LTI/lov/2009-03-06-11/§20" data-name="§20" id="kapittel-3-paragraf-4"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Forholdet til taushetsplikt</span></h3><article class="legalP" id="kapittel-3-paragraf-4-ledd-1">Meddelelse av opplysninger til Økokrim i god tro etter § 18 medfører ikke brudd på taushetsplikt og gir ikke grunnlag for erstatningsansvar eller straffansvar.</article><article class="legalP" id="kapittel-3-paragraf-4-ledd-2">Finansinstitusjoner og forsikringsselskaper kan uten hinder av taushetsplikt utveksle nødvendige kundeopplysninger seg imellom når det anses nødvendig som ledd i undersøkelser som nevnt i § 17.</article></article><article class="legalArticle" data-lovdata-URL="LTI/lov/2009-03-06-11/§21" data-name="§21" id="kapittel-3-paragraf-5"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Forbud mot å avsløre undersøkelser, rapportering eller etterforskning</span></h3><article class="legalP" id="kapittel-3-paragraf-5-ledd-1">Kunder eller tredjepersoner skal ikke gjøres kjent med at det foretas undersøkelser som nevnt i § 17, at det er gitt opplysninger som nevnt i § 18 eller at det er iverksatt etterforskning.</article><article class="legalP" id="kapittel-3-paragraf-5-ledd-2">Første ledd er ikke til hinder for utveksling av opplysninger som nevnt i § 20 annet ledd.</article><article class="legalP" id="kapittel-3-paragraf-5-ledd-3">Første ledd er ikke til hinder for at rapporteringspliktige som nevnt i § 4 annet ledd nr. 1 til 3 forsøker å få en klient til å avstå fra å begå en ulovlig handling.</article><article class="legalP" id="kapittel-3-paragraf-5-ledd-4">Departementet kan i forskrift fastsette unntak fra første ledd.</article></article></section><section class="section" data-name="kap4" id="kapittel-4" data-lovdata-URL="LTI/lov/2009-03-06-11/KAPITTEL_4"><h2>Kapittel 4. Oppbevaring</h2><article class="legalArticle" data-lovdata-URL="LTI/lov/2009-03-06-11/§22" data-name="§22" id="kapittel-4-paragraf-1"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Oppbevaring av opplysninger og dokumenter</span></h3><article class="legalP" id="kapittel-4-paragraf-1-ledd-1">Rapporteringspliktige skal oppbevare kopier av dokumenter benyttet i forbindelse med kundekontroll som nevnt i § 7, samt registrerte opplysninger som nevnt i § 8, i fem år etter at kundeforholdet er avsluttet eller transaksjonen er gjennomført, med mindre lengre frister følger av annen lov eller forskrift. Dersom det er benyttet kvalifisert sertifikat, skal sertifikatets identifikasjonskode og opplysninger om sertifikatutstederens identitet oppbevares. Det skal ved bruk av kontonummer eller på annen måte registreres en entydig forbindelse mellom kundeforhold og registrerte opplysninger som nevnt i § 8.</article><article class="legalP" id="kapittel-4-paragraf-1-ledd-2">Rapporteringspliktige skal oppbevare dokumenter i tilknytning til transaksjoner som nevnt i § 17 i minst fem år etter at transaksjonen er gjennomført.</article><article class="legalP" id="kapittel-4-paragraf-1-ledd-3">Dokumenter og opplysninger som nevnt i første og annet ledd skal oppbevares på en betryggende måte, beskyttes mot uautorisert tilgang fra uvedkommende og slettes innen ett år etter at oppbevaringsplikten opphører. Personopplysningsloven gjelder for rapporteringspliktiges oppbevaring av personopplysninger.</article><article class="legalP" id="kapittel-4-paragraf-1-ledd-4">Departementet kan i forskrift fastsette nærmere regler om oppbevaringsmåte og sletting av opplysninger.</article></article></section><section class="section" data-name="kap5" id="kapittel-5" data-lovdata-URL="LTI/lov/2009-03-06-11/KAPITTEL_5"><h2>Kapittel 5. Interne rutiner og systemer mv.</h2><article class="legalArticle" data-lovdata-URL="LTI/lov/2009-03-06-11/§23" data-name="§23" id="kapittel-5-paragraf-1"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Kontroll- og kommunikasjonsrutiner</span></h3><article class="legalP" id="kapittel-5-paragraf-1-ledd-1">Rapporteringspliktige skal ha forsvarlige interne kontroll- og kommunikasjonsrutiner som sikrer oppfyllelse av plikter etter denne lov.</article><article class="legalP" id="kapittel-5-paragraf-1-ledd-2">Rutinene skal være fastsatt på øverste nivå hos den rapporteringspliktige. Det skal utpekes en person i ledelsen som skal ha et særskilt ansvar for å følge opp rutinene.</article><article class="legalP" id="kapittel-5-paragraf-1-ledd-3">Rapporteringspliktige skal treffe nødvendige tiltak for å sikre at ansatte og andre personer som utfører oppgaver på vegne av den rapporteringspliktige<ul class="defaultList"><li data-li-identifier="1." data-name="1."><article class="listArticle" id="kapittel-5-paragraf-1-ledd-3-punkt-1"><article class="legalP" id="kapittel-5-paragraf-1-ledd-3-punkt-1-ledd-1">er kjent med de plikter som påligger den rapporteringspliktige etter denne lov,</article></article></li><li data-li-identifier="2." data-name="2."><article class="listArticle" id="kapittel-5-paragraf-1-ledd-3-punkt-2"><article class="legalP" id="kapittel-5-paragraf-1-ledd-3-punkt-2-ledd-1">lærer å kjenne igjen transaksjoner som nevnt i § 17, og</article></article></li><li data-li-identifier="3." data-name="3."><article class="listArticle" id="kapittel-5-paragraf-1-ledd-3-punkt-3"><article class="legalP" id="kapittel-5-paragraf-1-ledd-3-punkt-3-ledd-1">er kjent med den rapporteringspliktiges interne rutiner for håndtering av slike transaksjoner.</article></article></li></ul></article></article><article class="legalArticle" data-lovdata-URL="LTI/lov/2009-03-06-11/§24" data-name="§24" id="kapittel-5-paragraf-2"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Elektroniske overvåkningssystemer</span></h3><article class="legalP" id="kapittel-5-paragraf-2-ledd-1">Finansinstitusjoner skal etablere elektroniske overvåkningssystemer.</article><article class="legalP" id="kapittel-5-paragraf-2-ledd-2">Departementet kan i forskrift pålegge andre rapporteringspliktige å etablere elektroniske overvåkningssystemer og fastsette nærmere regler om slike systemer.</article></article><article class="legalArticle" data-lovdata-URL="LTI/lov/2009-03-06-11/§25" data-name="§25" id="kapittel-5-paragraf-3"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Systemer for oversikt over kundeforhold</span></h3><article class="legalP" id="kapittel-5-paragraf-3-ledd-1">Rapporteringspliktige som nevnt i § 4 første ledd skal ha systemer som muliggjør raske og fullstendige svar på forespørsler fra Økokrim eller tilsynsmyndighet om hvorvidt de har eller i løpet av de siste fem år har hatt kundeforhold til konkrete personer og om kundeforholdets art.</article></article><article class="legalArticle" data-lovdata-URL="LTI/lov/2009-03-06-11/§26" data-name="§26" id="kapittel-5-paragraf-4"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Filialer og datterselskaper i stater utenfor EØS</span></h3><article class="legalP" id="kapittel-5-paragraf-4-ledd-1">Rapporteringspliktige som nevnt i § 4 første ledd skal påse at filialer og datterselskaper etablert i stater utenfor EØS<ul class="defaultList"><li data-li-identifier="1." data-name="1."><article class="listArticle" id="kapittel-5-paragraf-4-ledd-1-punkt-1"><article class="legalP" id="kapittel-5-paragraf-4-ledd-1-punkt-1-ledd-1">er kjent med kontroll- og kommunikasjonsrutiner som beskrevet i § 23, og</article></article></li><li data-li-identifier="2." data-name="2."><article class="listArticle" id="kapittel-5-paragraf-4-ledd-1-punkt-2"><article class="legalP" id="kapittel-5-paragraf-4-ledd-1-punkt-2-ledd-1">anvender tilsvarende tiltak for kundekontroll, løpende oppfølging og oppbevaring som beskrevet i kapittel 2 og 4.</article></article></li></ul></article><article class="legalP" id="kapittel-5-paragraf-4-ledd-2">Dersom lovgivningen i vedkommende stat ikke tillater anvendelse av tiltak som nevnt i første ledd nr. 2, skal den rapporteringspliktige<ul class="defaultList"><li data-li-identifier="1." data-name="1."><article class="listArticle" id="kapittel-5-paragraf-4-ledd-2-punkt-1"><article class="legalP" id="kapittel-5-paragraf-4-ledd-2-punkt-1-ledd-1">informere tilsynsmyndigheten om dette, og</article></article></li><li data-li-identifier="2." data-name="2."><article class="listArticle" id="kapittel-5-paragraf-4-ledd-2-punkt-2"><article class="legalP" id="kapittel-5-paragraf-4-ledd-2-punkt-2-ledd-1">iverksette andre tiltak som er egnet til å motvirke risikoen for transaksjoner med tilknytning til utbytte av straffbare handlinger eller forhold som beskrevet i straffeloven §§ 147 a, 147 b eller 147 c.</article></article></li></ul></article></article></section><section class="section" data-name="kap6" id="kapittel-6" data-lovdata-URL="LTI/lov/2009-03-06-11/KAPITTEL_6"><h2>Kapittel 6. Avsluttende bestemmelser</h2><article class="legalArticle" data-lovdata-URL="LTI/lov/2009-03-06-11/§27" data-name="§27" id="kapittel-6-paragraf-1"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Pålegg og tvangstiltak</span></h3><article class="legalP" id="kapittel-6-paragraf-1-ledd-1">Tilsynsorgan kan gi den rapporteringspliktige pålegg om at forhold i strid med denne lov eller bestemmelser gitt i medhold av loven, skal opphøre. Tilsynsorgan kan sette en frist for at forholdene bringes i samsvar med pålegget.</article><article class="legalP" id="kapittel-6-paragraf-1-ledd-2">Dersom den rapporteringspliktige ikke etterkommer pålegg etter første ledd, kan tilsynsorgan ilegge tvangsmulkt. Tvangsmulkten kan ilegges i form av engangsmulkt eller løpende mulkt. Ilagt mulkt er tvangsgrunnlag for utlegg.</article><article class="legalP" id="kapittel-6-paragraf-1-ledd-3">Departementet kan i forskrift fastsette nærmere regler om fastsettelse av tvangsmulkt, herunder mulktens størrelse.</article></article><article class="legalArticle" data-lovdata-URL="LTI/lov/2009-03-06-11/§28" data-name="§28" id="kapittel-6-paragraf-2"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Straff</span></h3><article class="legalP" id="kapittel-6-paragraf-2-ledd-1">Med bøter straffes den som forsettlig eller grovt uaktsomt overtrer eller medvirker til overtredelse av denne lovs §§ 5, 6, 7, 8, 15, 17, 18 eller 22, eller forskrifter gitt i medhold av disse bestemmelsene.</article><article class="legalP" id="kapittel-6-paragraf-2-ledd-2">Ved særlig skjerpende omstendigheter kan fengsel inntil 1 år anvendes.</article></article><article class="legalArticle" data-lovdata-URL="LTI/lov/2009-03-06-11/§29" data-name="§29" id="kapittel-6-paragraf-3"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Økokrims håndtering av opplysninger</span></h3><article class="legalP" id="kapittel-6-paragraf-3-ledd-1">Opplysninger som Økokrim mottar etter § 18 skal slettes senest fem år etter at opplysningene ble registrert, med mindre det i dette tidsrommet er registrert nye opplysninger eller det er foretatt etterforsknings- eller rettergangsskritt mot den registrerte.</article><article class="legalP" id="kapittel-6-paragraf-3-ledd-2">Dersom Økokrims undersøkelser viser at det ikke foreligger en straffbar handling, skal opplysningene slettes snarest mulig.</article><article class="legalP" id="kapittel-6-paragraf-3-ledd-3">Departementet kan i forskrift fastsette nærmere regler om Økokrims og politiets saksbehandling i tilknytning til mottatte rapporter, herunder sletting av opplysninger.</article></article><article class="legalArticle" data-lovdata-URL="LTI/lov/2009-03-06-11/§30" data-name="§30" id="kapittel-6-paragraf-4"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Utveksling av opplysninger for bekjempelse av terrorhandlinger mv.</span></h3><article class="legalP" id="kapittel-6-paragraf-4-ledd-1">Økokrim kan gi opplysninger som Økokrim mottar etter § 18 til andre offentlige myndigheter enn politiet som har oppgaver knyttet til forebygging av forhold som rammes av straffeloven §§ 147 a, 147 b eller 147 c.</article></article><article class="legalArticle" data-lovdata-URL="LTI/lov/2009-03-06-11/§31" data-name="§31" id="kapittel-6-paragraf-5"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Kontrollutvalget for tiltak mot hvitvasking</span></h3><article class="legalP" id="kapittel-6-paragraf-5-ledd-1">Kontrollutvalget for tiltak mot hvitvasking (Kontrollutvalget) skal føre kontroll med:<ul class="defaultList"><li data-li-identifier="1." data-name="1."><article class="listArticle" id="kapittel-6-paragraf-5-ledd-1-punkt-1"><article class="legalP" id="kapittel-6-paragraf-5-ledd-1-punkt-1-ledd-1">Økokrims behandling av opplysninger mottatt etter § 18,</article></article></li><li data-li-identifier="2." data-name="2."><article class="listArticle" id="kapittel-6-paragraf-5-ledd-1-punkt-2"><article class="legalP" id="kapittel-6-paragraf-5-ledd-1-punkt-2-ledd-1">Økokrims pålegg og godkjenninger etter § 19 første ledd, og</article></article></li><li data-li-identifier="3." data-name="3."><article class="listArticle" id="kapittel-6-paragraf-5-ledd-1-punkt-3"><article class="legalP" id="kapittel-6-paragraf-5-ledd-1-punkt-3-ledd-1">Økokrims håndtering av opplysninger etter § 29.</article></article></li></ul></article><article class="legalP" id="kapittel-6-paragraf-5-ledd-2">Kontrollutvalget skal bestå av minst tre medlemmer som oppnevnes av Kongen. Dessuten oppnevnes ett eller flere varamedlemmer. Lederen for utvalget skal oppfylle de krav som stilles til høyesterettsdommere. Kontrollutvalgets medlemmer har taushetsplikt om det de får vite i utøvelsen av sitt verv.</article><article class="legalP" id="kapittel-6-paragraf-5-ledd-3">Økokrim skal gi Kontrollutvalget de opplysninger, dokumenter mv. som Kontrollutvalget finner nødvendig for sin kontroll. Når Kontrollutvalget krever det, har Økokrims tjenestemenn plikt til å forklare seg overfor Kontrollutvalget uten hensyn til taushetsplikt.</article><article class="legalP" id="kapittel-6-paragraf-5-ledd-4">Departementet kan i forskrift fastsette nærmere regler om oppgavene og saksbehandlingen til Kontrollutvalget.</article></article><article class="legalArticle" data-lovdata-URL="LTI/lov/2009-03-06-11/§32" data-name="§32" id="kapittel-6-paragraf-6"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Opplysninger som skal følge en transaksjon i betalingskjeden mv.</span></h3><article class="legalP" id="kapittel-6-paragraf-6-ledd-1">Departementet kan i forskrift fastsette regler om hvilke opplysninger om avsender som skal følge en transaksjon i betalingskjeden, samt regler om betalingsformidleres opplysnings- og kontrollplikter i forbindelse med slike transaksjoner.</article></article><article class="legalArticle" data-lovdata-URL="LTI/lov/2009-03-06-11/§33" data-name="§33" id="kapittel-6-paragraf-7"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Personer eller foretak med tilknytning til land eller områder som ikke har gjennomført tilfredsstillende tiltak</span></h3><article class="legalP" id="kapittel-6-paragraf-7-ledd-1">Departementet kan i forskrift fastsette<ul class="defaultList"><li data-li-identifier="1." data-name="1."><article class="listArticle" id="kapittel-6-paragraf-7-ledd-1-punkt-1"><article class="legalP" id="kapittel-6-paragraf-7-ledd-1-punkt-1-ledd-1">særskilte regler om rapportering av transaksjoner med eller for personer eller foretak som har tilknytning til land eller områder som ikke har gjennomført tilfredsstillende tiltak mot handlinger som beskrevet i straffeloven §§ 317 og 147 b, og</article></article></li><li data-li-identifier="2." data-name="2."><article class="listArticle" id="kapittel-6-paragraf-7-ledd-1-punkt-2"><article class="legalP" id="kapittel-6-paragraf-7-ledd-1-punkt-2-ledd-1">forbud mot eller restriksjoner i rapporteringspliktiges adgang til å etablere kundeforhold med eller foreta transaksjoner med eller for personer eller foretak som har tilknytning til land eller områder som ikke har gjennomført tilfredsstillende tiltak mot handlinger som beskrevet i straffeloven §§ 317 og 147 b.</article></article></li></ul></article></article></section><section class="section" data-name="kap7" id="kapittel-7" data-lovdata-URL="LTI/lov/2009-03-06-11/KAPITTEL_7"><h2>Kapittel 7. Ikrafttredelse og endringer i andre lover</h2><article class="legalArticle" data-lovdata-URL="LTI/lov/2009-03-06-11/§34" data-name="§34" id="kapittel-7-paragraf-1"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Ikrafttredelse</span></h3><article class="legalP" id="kapittel-7-paragraf-1-ledd-1">Loven trer i kraft fra den tid Kongen bestemmer.</article><article class="legalP" id="kapittel-7-paragraf-1-ledd-2">Plikt til avvikling av kundeforhold etter § 10 første ledd gjelder kun for kundeforhold som er etablert etter lovens ikrafttredelse.</article></article><article class="legalArticle" data-lovdata-URL="LTI/lov/2009-03-06-11/§35" data-name="§35" id="kapittel-7-paragraf-2"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Endringer i andre lover</span></h3><article class="legalP" id="kapittel-7-paragraf-2-ledd-1">Fra den tid loven trer i kraft, gjøres følgende endringer i andre lover:</article> <article class="defaultP" margin-top="true">1. Lov 20. juni 2003 nr. 41 om tiltak mot hvitvasking av utbytte fra straffbare handlinger mv. (hvitvaskingsloven) oppheves.</article> <article class="defaultP" margin-top="true">2. I lov 24. mai 1985 nr. 28 om Norges Bank og pengevesenet mv. (sentralbankloven) gjøres følgende endring:</article> <article class="defaultP" margin-top="true">§ 12 annet ledd skal lyde:</article><article class="legalP" id="kapittel-7-paragraf-2-ledd-2">Taushetsplikt etter foregående ledd gjelder ikke overfor Kredittilsynet eller overfor andre EØS-staters sentralbanker. Taushetsplikten etter foregående ledd gjelder heller ikke overfor ØKOKRIM ved oversendelse av opplysninger i henhold til § 18 i lov om tiltak mot hvitvasking og terrorfinansiering mv. (hvitvaskingsloven).</article></article></section></main></body></html>