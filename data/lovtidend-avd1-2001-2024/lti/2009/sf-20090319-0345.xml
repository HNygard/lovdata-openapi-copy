<!DOCTYPE html><html lang="no"><head><title>Forskrift om endring i forskrift om inspeksjon på bakken av luftfartøy</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-03-19-345</dd><dt class="dokid">DokumentID</dt><dd class="dokid">LTI/forskrift/2009-03-19-345</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 3 s 535</dd><dt class="dateInForce">I kraft fra</dt><dd class="dateInForce">2009-03-19</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-10-05-1112</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§4-8</li><li>lov/1993-06-11-101/§13-1</li><li>lov/1993-06-11-101/§15-4</li><li>lov/1993-06-11-101/§16-1</li></ul></dd><dt class="dateOfPublication">Kunngjort</dt><dd class="dateOfPublication">2009-03-27 15:15</dd><dt class="journalNumber">Journalnummer</dt><dd class="journalNumber">2009-0266</dd><dt class="titleShort">Korttittel</dt><dd class="titleShort">Endr. i forskr om bakkeinspeksjon av luftfartøy</dd><dt class="title">Tittel</dt><dd class="title">Forskrift om endring i forskrift om inspeksjon på bakken av luftfartøy</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 19. mars 2009 med hjemmel i lov 11. juni 1993 nr. 101 om luftfart (luftfartsloven) § 4-8, § 13-1, § 15-4 og § 16-1. <br /><strong>EØS-henvisninger:</strong> EØS-avtalen vedlegg XIII nr. 66r (direktiv 2004/36 EF og direktiv 2008/49/EF) og nr. 66ra (forordning (EF) nr. 768/2006) og nr. 66rb (forordning (EF) nr. 351/2008).</dd><dt class="refid">RefID</dt><dd class="refid">forskrift/2009-03-19-345</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om inspeksjon på bakken av luftfartøy<ul class="tocSubUl"><li>I<ul class="tocSubUl"><li>§ 7. Gjennomføring av inspeksjoner på bakken</li><li>§ 7a. Kvalifikasjonskrav for SAFA-inspektører</li><li>§ 9. Konsekvenser ved alvorlige avvik</li><li>§ 1. Inspektørenes kvalifikasjonskrav</li><li>§ 2. Sikring av kvalifikasjonskrav</li><li>§ 3. Kvalifikasjonskriterier for inspektører</li><li>§ 4. Opprettholdelse av rettigheter som SAFA-inspektør</li><li>§ 5. SAFA-utdannelsesorganisasjon</li><li>§ 6. Utdannelseskurs</li><li>§ 7. Bruk av ekstern organisasjon til utdannelse</li><li>§ 8. Vilkår for bruk av eksterne organisasjoner</li><li>§ 9. Evaluering av utdannelsesorganisasjonen</li><li>§ 10. Seniorinspektører</li><li>§ 11. Luftfartstilsynets evaluering</li><li>§ 12. Bruk av seniorinspektører</li><li>§ 13. Overgangsbestemmelser</li><li>§ 14. Innledning</li><li>§ 15. Inspeksjonens innhold</li><li>§ 16. Inspektørenes oppgaver</li><li>§ 17. Inspeksjonens innhold</li><li>§ 18. Forsinkelse som følge av inspeksjonen</li><li>§ 19. Sjekklisten</li><li>§ 20. Inspeksjonsrapport</li><li>§ 21. Rapportering til SAFA-database</li><li>§ 22. Kategorisering av avvik</li><li>§ 23. Inspeksjonsbevis</li><li>§ 24. Oppfølging av inspeksjon på nivå 1</li><li>§ 25. Oppfølging av inspeksjon på nivå 2</li><li>§ 26. Oppfølging av inspeksjon på nivå 3</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2009-03-19-345" id="dokument"><h1>Forskrift om endring i forskrift om inspeksjon på bakken av luftfartøy</h1><section class="section" data-name="kapI" id="kapittel-1" data-lovdata-URL="LTI/forskrift/2009-03-19-345/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 5. oktober 2007 nr. 1112 om inspeksjoner på bakken av luftfartøy gjøres følgende endringer.</article> <article class="defaultP" margin-top="true">Innledningen skal lyde:</article><article class="legalP" id="kapittel-1-ledd-2">Til forskriften er knyttet følgende vedlegg som gjelder som forskrift:<p class="leddfortsettelse">Vedlegg I: Inspeksjonsprosedyre for inspeksjoner på bakken (SAFA-inspeksjon).</p></article> <article class="defaultP" margin-top="true">§ 3 skal lyde:</article><article class="legalP" id="kapittel-1-ledd-3">EØS-avtalens vedlegg XIII nr. 66rb (forordning (EF) nr. 351/2008) om gjennomføring av europaparlaments- og rådsdirektiv 2004/36/EF når det gjelder prioritering av inspeksjoner på bakken for luftfartøyer som benytter lufthavner i Fellesskapet, gjelder som forskrift med de tilpasninger som følger av vedlegg XIII, protokoll 1 til avtalen og avtalen for øvrig.</article> <article class="defaultP" margin-top="true">§ 7 og ny § 7a skal lyde:</article><article class="futureLegalArticle" data-name="§7" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Gjennomføring av inspeksjoner på bakken</span></span><article class="legalP" id="kapittel-1-foreslåttparagraf-1-ledd-1">Inspeksjoner på bakken skal gjennomføres iht. inspeksjonsprosedyre for inspeksjoner på bakken (SAFA-inspeksjon), jf. vedlegg I til denne forskriften.</article></article><article class="futureLegalArticle" data-name="§7a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7a</span>. <span class="legalArticleTitle">Kvalifikasjonskrav for SAFA-inspektører</span></span><article class="legalP" id="kapittel-1-foreslåttparagraf-2-ledd-1">Luftfartstilsynet skal sikre at alle SAFA-inspektører oppfyller kvalifikasjonskrav som fremkommer i vedlegg I til denne forskriften.</article></article> <article class="defaultP" margin-top="true">§ 9 overskriften og nytt første ledd skal lyde:</article><article class="futureLegalArticle" data-name="§9" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Konsekvenser ved alvorlige avvik</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Luftfartstilsynet kan, i tilfeller hvor det avdekkes alvorlige avvik fra de krav og standarder som regulerer flygningen, fastsette begrensninger på hvordan påfølgende flygning skal gjennomføres.</article></article> <article class="defaultP" margin-top="true">§ 9 nåværende første og annet ledd blir nye annet og tredje ledd.</article> <article class="defaultP" margin-top="true">§ 10 første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Luftfartstilsynet skal behandle innkommet informasjon i henhold til denne forskriften og forordning (EF) nr. 768/2006 fortrolig, jf. offentleglova § 13 og forvaltningslovens § 13 første ledd nr 2.</article> <article class="defaultP" margin-top="true">Gjeldende vedlegg I erstattes av nytt vedlegg I som inneholder bestemmelsene gitt i vedlegg II til direktiv 2008/49/EF av 16. april 2008 og skal lyde:</article><span class="futuretitle" id="kapittel-1-foreslåttittel-1">Vedlegg I. Inspeksjonsprosedyrer for inspeksjoner på bakken (SAFA-inspeksjon)</span><span class="futuretitle" id="kapittel-1-foreslåttittel-2">Kapittel 1. Kvalifikasjonskrav til SAFA-inspektører</span><article class="futureLegalArticle" data-name="§1" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Inspektørenes kvalifikasjonskrav</span></span><article class="legalP" id="kapittel-1-foreslåttparagraf-4-ledd-1">Luftfartstilsynet skal, med virkning fra den 1. januar 2009, sikre at alle SAFA-inspeksjoner på norske lufthavner utføres av kvalifiserte inspektører.</article></article><article class="futureLegalArticle" data-name="§2" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Sikring av kvalifikasjonskrav</span></span><article class="legalP" id="kapittel-1-foreslåttparagraf-5-ledd-1">Luftfartstilsynet skal sikre at alle SAFA-inspektører oppfyller kvalifikasjonskriterier jf. § 3.</article></article><article class="futureLegalArticle" data-name="§3" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Kvalifikasjonskriterier for inspektører</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) Inspektører skal ha nødvendig utdanning og/eller praksis som er relevant for det faglige inspeksjonsområdet, dvs.:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-6-nummer-1-punkt-1"><article class="legalP" id="kapittel-1-foreslåttparagraf-6-nummer-1-punkt-1-ledd-1">flyoperasjoner</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-6-nummer-1-punkt-2"><article class="legalP" id="kapittel-1-foreslåttparagraf-6-nummer-1-punkt-2-ledd-1">besetningssertifikater</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-6-nummer-1-punkt-3"><article class="legalP" id="kapittel-1-foreslåttparagraf-6-nummer-1-punkt-3-ledd-1">luftfartøyers luftdyktighet</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-6-nummer-1-punkt-4"><article class="legalP" id="kapittel-1-foreslåttparagraf-6-nummer-1-punkt-4-ledd-1">farlig gods.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-6-nummer-2">(2) Kandidatene skal ha bestått utdannelse bestående av:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-6-nummer-2-punkt-1"><article class="legalP" id="kapittel-1-foreslåttparagraf-6-nummer-2-punkt-1-ledd-1">teoretisk undervisning av en SAFA-utdannelsesorganisasjon, jf. § 5.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-6-nummer-2-punkt-2"><article class="legalP" id="kapittel-1-foreslåttparagraf-6-nummer-2-punkt-2-ledd-1">praktisk undervisning av en SAFA-utdannelsesorganisasjon, jf. § 5 til § 8, eller av en seniorinspektør som er utpekt av Luftfartstilsynet jf. § 10 og som opptrer uavhengig av en SAFA-utdannelsesorganisasjon.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-6-nummer-2-punkt-3"><article class="legalP" id="kapittel-1-foreslåttparagraf-6-nummer-2-punkt-3-ledd-1">praktisk trening: gjennomføres i form av en rekke inspeksjoner utført sammen med en seniorinspektør, jf. § 10.</article></article></li></ul></article></article><article class="futureLegalArticle" data-name="§4" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Opprettholdelse av rettigheter som SAFA-inspektør</span></span><article class="legalP" id="kapittel-1-foreslåttparagraf-7-ledd-1">En SAFA-inspektør skal opprettholde sine kvalifikasjoner ved å:</article><article class="numberedLegalP" data-numerator="1" id="kapittel-1-foreslåttparagraf-7-nummer-1">(1) gjennomføre etterutdannelse bestående av teoretisk undervisning av en SAFA-utdannelsesorganisasjon, jf. § 5</article><article class="numberedLegalP" data-numerator="2" id="kapittel-1-foreslåttparagraf-7-nummer-2">(2) gjennomføre et minste antall SAFA-inspeksjoner per tolv måneders periode etter den siste gjennomgang av SAFA-utdannelsen, med mindre inspektøren også er kvalifisert som flyoperativ eller flyteknisk inspektør hos Luftfartstilsynet og regelmessig deltar i inspeksjoner av norske operatørers luftfartøyer.</article></article><article class="futureLegalArticle" data-name="§5" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">SAFA-utdannelsesorganisasjon</span></span><article class="legalP" id="kapittel-1-foreslåttparagraf-8-ledd-1">En SAFA-utdannelsesorganisasjon kan være en del av en tilsynsmyndighet eller en frittstående organisasjon. Med frittstående organisasjon menes enten:<ul class="defaultList"><li data-li-identifier="(1)" data-name="(1)"><article class="listArticle" id="kapittel-1-foreslåttparagraf-8-ledd-1-punkt-1"><article class="legalP" id="kapittel-1-foreslåttparagraf-8-ledd-1-punkt-1-ledd-1">en del av en annen medlemsstats kompetente myndighet</article></article></li><li data-li-identifier="(2)" data-name="(2)"><article class="listArticle" id="kapittel-1-foreslåttparagraf-8-ledd-1-punkt-2"><article class="legalP" id="kapittel-1-foreslåttparagraf-8-ledd-1-punkt-2-ledd-1">en uavhengig enhet.</article></article></li></ul></article></article><article class="futureLegalArticle" data-name="§6" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Utdannelseskurs</span></span><article class="legalP" id="kapittel-1-foreslåttparagraf-9-ledd-1">Tilsynsmyndigheten skal sikre at de utdannelseskurs som gjennomføres i regi av tilsynsmyndighetene som er nevnt i § 3 og § 4, blir gjennomført i overensstemmelse med de relevante utdanningsplaner som EASA har fastsatt og offentliggjort.</article></article><article class="futureLegalArticle" data-name="§7" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Bruk av ekstern organisasjon til utdannelse</span></span><article class="legalP" id="kapittel-1-foreslåttparagraf-10-ledd-1">Dersom tilsynsmyndigheten benytter en ekstern organisasjon til SAFA-relatert utdannelse, skal det etableres et system som evaluerer den eksterne organisasjonen. Systemet skal være enkelt og gjennomsiktig, og skal stå i forhold til og ta hensyn til eventuelt relevant veiledende materiale som er utarbeidet og offentliggjort av EASA. Et slikt system kan ta hensyn til andre medlemsstaters evaluering.</article></article><article class="futureLegalArticle" data-name="§8" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Vilkår for bruk av eksterne organisasjoner</span></span><article class="legalP" id="kapittel-1-foreslåttparagraf-11-ledd-1">En uavhengig organisasjon kan kun benyttes dersom det fremkommer av evalueringen at utdannelsen vil foregå i samsvar med de relevante utdannelsesplaner slik disse er fastsatt og offentliggjort av EASA.</article><article class="legalP" id="kapittel-1-foreslåttparagraf-11-ledd-2">Tilsynsmyndigheten skal sikre at egne utdannelsesprogram og/eller system for evaluering av eksterne utdannelsesprogrammer blir tilpasset eventuelle anbefalinger fra EASAs standardiseringsauditer i overensstemmelse med de arbeidsmetoder som følger av forordning (EF) nr. 736/2006.</article></article><article class="futureLegalArticle" data-name="§9" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Evaluering av utdannelsesorganisasjonen</span></span><article class="legalP" id="kapittel-1-foreslåttparagraf-12-ledd-1">Samferdselsdepartementet kan anmode EASA om å gjøre evaluering av utdannelsesorganisasjon og gi anbefalinger som Samferdselsdepartementet kan benytte som grunnlag for egen evaluering.</article></article><article class="futureLegalArticle" data-name="§10" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Seniorinspektører</span></span><article class="legalP" id="kapittel-1-foreslåttparagraf-13-ledd-1">Luftfartstilsynet kan oppnevne senior SAFA-inspektører. For å kunne bli senior SAFA-inspektør må vedkommende oppfylle følgende minstekrav:<ul class="defaultList"><li data-li-identifier="(1)" data-name="(1)"><article class="listArticle" id="kapittel-1-foreslåttparagraf-13-ledd-1-punkt-1"><article class="legalP" id="kapittel-1-foreslåttparagraf-13-ledd-1-punkt-1-ledd-1">Vedkommende må ha vært en kvalifisert SAFA-inspektør i de siste tre år forut for oppnevningen.</article></article></li><li data-li-identifier="(2)" data-name="(2)"><article class="listArticle" id="kapittel-1-foreslåttparagraf-13-ledd-1-punkt-2"><article class="legalP" id="kapittel-1-foreslåttparagraf-13-ledd-1-punkt-2-ledd-1">Vedkommende må ha utført minst 36 SAFA-inspeksjoner i de tre siste årene forut for oppnevningen.</article></article></li></ul></article></article><article class="futureLegalArticle" data-name="§11" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Luftfartstilsynets evaluering</span></span><article class="legalP" id="kapittel-1-foreslåttparagraf-14-ledd-1">Luftfartstilsynet skal sikre at den praktiske undervisning og/eller undervisning på arbeidsplassen som gis av senior SAFA-inspektører bygger på de relevante utdanningsplaner som EASA har fastsatt og offentliggjort.</article></article><article class="futureLegalArticle" data-name="§12" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Bruk av seniorinspektører</span></span><article class="legalP" id="kapittel-1-foreslåttparagraf-15-ledd-1">Luftfartstilsynet kan tillate egne senior SAFA-inspektører å gi praktisk undervisning og/eller undervisning på arbeidsplassene til andre medlemsstaters praktikanter.</article></article><article class="futureLegalArticle" data-name="§13" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Overgangsbestemmelser</span></span><article class="legalP" id="kapittel-1-foreslåttparagraf-16-ledd-1">SAFA-inspektører som oppfyller utvelgelseskriteriet jf. § 3 og kriteriet for nylig opparbeidet erfaring jf. § 4 på datoen fastsatt i artikkel 3 i Kommisjonens direktiv 2008/49/EF, skal anses kvalifiserte som inspektører i henhold til kravene fastsatt i dette kapittel.</article><article class="legalP" id="kapittel-1-foreslåttparagraf-16-ledd-2">Uten hensyn til bestemmelsene i § 4 nr 1, skal inspektører som er kvalifisert i henhold til 1. ledd gjennomgå videreutdanning. Videreutdanningen skal gis fortløpende og innen 1. juni 2010 av en SAFA-opplæringsinstitusjon, deretter skal videreutdanningen gjennomføres som fastsatt i § 4.</article></article><span class="futuretitle" id="kapittel-1-foreslåttittel-3">Kapittel 2. Generell instruks for gjennomføring av SAFA-inspeksjoner</span><article class="futureLegalArticle" data-name="§14" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Innledning</span></span><article class="legalP" id="kapittel-1-foreslåttparagraf-17-ledd-1">SAFA-inspeksjoner skal gjennomføres med utgangspunkt i og i samsvar med ICAOs standarder og ICAOs European Regional Supplementary Procedures. I tillegg til inspeksjonen med hensyn til luftfartøyets tekniske tilstand, inspiseres luftfartøyet i forhold til luftfartøyfabrikantens standarder.</article></article><article class="futureLegalArticle" data-name="§15" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Inspeksjonens innhold</span></span><article class="legalP" id="kapittel-1-foreslåttparagraf-18-ledd-1">SAFA-inspeksjon skal utføres av inspektører med relevant og nødvendig kunnskap for inspeksjonsområdet. Inspektørene skal inneha kunnskap om tekniske forhold, luftdyktighet og operasjonelle forhold, såfremt alle punkter på sjekklisten kontrolleres. Dersom en SAFA-inspeksjon gjennomføres av to eller flere inspektører, kan de sentrale elementene i inspeksjonen, besiktigelse av luftfartøyet fra utsiden, inspeksjon av cockpit og inspeksjon av passasjerkabin og/eller lasterom, fordeles mellom inspektørene.</article></article><article class="futureLegalArticle" data-name="§16" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Inspektørenes oppgaver</span></span><article class="legalP" id="kapittel-1-foreslåttparagraf-19-ledd-1">Inspektørene skal identifisere seg overfor fartøysjefen eller, i vedkommendes fravær, overfor et medlem av flybesetningen eller den høyest rangerte representant for operatøren, før de igangsetter den del av inspeksjonen, som foregår inne i luftfartøyet. Dersom det ikke er mulig å informere en representant for operatøren, eller det ikke finnes en representant i eller nær ved luftfartøyet, skal det i prinsippet ikke utføres en SAFA-inspeksjon. Under særlige omstendigheter kan det likevel besluttes å utføre en SAFA-inspeksjon, men denne skal begrenses til en besiktigelse av luftfartøyet utenfra.</article></article><article class="futureLegalArticle" data-name="§17" id="kapittel-1-foreslåttparagraf-20"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Inspeksjonens innhold</span></span><article class="legalP" id="kapittel-1-foreslåttparagraf-20-ledd-1">SAFA-inspeksjonen skal være så fullstendig som tiden tillater. Dersom tids- eller personalressurser er begrenset, kan det gjøres et utvalg av inspeksjonspunkter. Ved utvalget skal det tas hensyn til de målsettinger som følger av EFs SAFA-program.</article></article><article class="futureLegalArticle" data-name="§18" id="kapittel-1-foreslåttparagraf-21"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Forsinkelse som følge av inspeksjonen</span></span><article class="legalP" id="kapittel-1-foreslåttparagraf-21-ledd-1">En SAFA-inspeksjon skal ikke forårsake en urimelig forsinkelse av det inspiserte luftfartøyets planlagte avgang. Ved vurderingen av om en forsinkelse er urimelig skal det tas hensyn til hvorvidt det kan være tvil om en flygning er tilstrekkelig forberedt, luftfartøyets luftdyktighet eller andre forhold som kan påvirke sikkerheten for luftfartøyet, personer som befinner seg i luftfartøyet eller tredjemann.</article></article><span class="futuretitle" id="kapittel-1-foreslåttittel-4">Kapittel 3. Inspeksjonsprosessen</span><article class="futureLegalArticle" data-name="§19" id="kapittel-1-foreslåttparagraf-22"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Sjekklisten</span></span><article class="legalP" id="kapittel-1-foreslåttparagraf-22-ledd-1">SAFA-inspektørene velger hvilke punkter på sjekklisten, se tillegg I, som skal gjøres til gjenstand for inspeksjon i det enkelte tilfelle.</article></article><article class="futureLegalArticle" data-name="§20" id="kapittel-1-foreslåttparagraf-23"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Inspeksjonsrapport</span></span><article class="legalP" id="kapittel-1-foreslåttparagraf-23-ledd-1">SAFA-inspeksjonen og eventuelle avvik som fremkommer gjennom denne skal fremgå av SAFA-inspeksjonsrapporten etter at inspeksjonen er gjennomført.</article></article><article class="futureLegalArticle" data-name="§21" id="kapittel-1-foreslåttparagraf-24"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Rapportering til SAFA-database</span></span><article class="legalP" id="kapittel-1-foreslåttparagraf-24-ledd-1">Rapport fra SAFA-inspeksjon skal overføres til den sentrale SAFA-databasen så snart som mulig, og aldri senere enn 15 dager etter inspeksjonen er avsluttet. Dette gjelder også rapporter hvor det ikke er avdekket avvik ved inspeksjonsobjektet.</article></article><article class="futureLegalArticle" data-name="§22" id="kapittel-1-foreslåttparagraf-25"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Kategorisering av avvik</span></span><article class="legalP" id="kapittel-1-foreslåttparagraf-25-ledd-1">Ved inspeksjon skal eventuelle avvik fra det som følger av EFs SAFA-program kategoriseres innenfor en av følgende tre kategorier:<ul class="defaultList"><li data-li-identifier="(1)" data-name="(1)"><article class="listArticle" id="kapittel-1-foreslåttparagraf-25-ledd-1-punkt-1"><article class="legalP" id="kapittel-1-foreslåttparagraf-25-ledd-1-punkt-1-ledd-1">Avvik kategori 1: avviket ansees for å ha mindre betydning for sikkerheten på flygningen</article></article></li><li data-li-identifier="(2)" data-name="(2)"><article class="listArticle" id="kapittel-1-foreslåttparagraf-25-ledd-1-punkt-2"><article class="legalP" id="kapittel-1-foreslåttparagraf-25-ledd-1-punkt-2-ledd-1">Avvik kategori 2: avviket ansees for å ha betydelig innflytelse på sikkerheten på flygningen</article></article></li><li data-li-identifier="(3)" data-name="(3)"><article class="listArticle" id="kapittel-1-foreslåttparagraf-25-ledd-1-punkt-3"><article class="legalP" id="kapittel-1-foreslåttparagraf-25-ledd-1-punkt-3-ledd-1">Avvik kategori 3: avviket ansees å ha alvorlig innflytelse på sikkerheten.</article></article></li></ul></article></article><span class="futuretitle" id="kapittel-1-foreslåttittel-5">Kapittel 4. Oppfølging av SAFA-inspeksjoner</span><article class="futureLegalArticle" data-name="§23" id="kapittel-1-foreslåttparagraf-26"><span class="futureLegalArticleHeader"><span class="legalArticleValue">§ 23</span>. <span class="legalArticleTitle">Inspeksjonsbevis</span></span><article class="legalP" id="kapittel-1-foreslåttparagraf-26-ledd-1">Etter at SAFA-inspeksjonen er avsluttet skal det fylles ut et inspeksjonsbevis, jf. tillegg I. Ett eksemplar av inspeksjonsbeviset skal gis til fartøysjefen, eller i dennes fravær, et medlem av flyets besetning eller den høyest rangerte representant for operatøren. Mottakeren skal signere på at han har mottatt inspeksjonsbeviset. Dersom mottakeren nekter å signere på mottak av inspeksjonsbeviset skal dette noteres av SAFA-inspektøren på skjemaet.</article></article><article class="futureLegalArticle" data-name="§24" id="kapittel-1-foreslåttparagraf-27"><span class="futureLegalArticleHeader"><span class="legalArticleValue">§ 24</span>. <span class="legalArticleTitle">Oppfølging av inspeksjon på nivå 1</span></span><article class="legalP" id="kapittel-1-foreslåttparagraf-27-ledd-1">Oppfølgingsnivå 1 skal gjennomføres etter hver SAFA-inspeksjon, uavhengig av om det er funnet avvik eller ikke. Oppfølgingsnivå 1 skal sørge for at fartøysjefen, eller i vedkommendes fravær, et medlem av flybesetningen eller den høyest rangerte representant for operatøren, blir gjort kjent med resultatene fra SAFA-inspeksjonen, samt at vedkommende får overlevert inspeksjonsbeviset.</article></article><article class="futureLegalArticle" data-name="§25" id="kapittel-1-foreslåttparagraf-28"><span class="futureLegalArticleHeader"><span class="legalArticleValue">§ 25</span>. <span class="legalArticleTitle">Oppfølging av inspeksjon på nivå 2</span></span><article class="legalP" id="kapittel-1-foreslåttparagraf-28-ledd-1">Oppfølgingsnivå 2 skal benyttes dersom det er funnet avvik i kategori 2 eller 3. Oppfølgingsnivå 2 består av:<ul class="defaultList"><li data-li-identifier="(1)" data-name="(1)"><article class="listArticle" id="kapittel-1-foreslåttparagraf-28-ledd-1-punkt-1"><article class="legalP" id="kapittel-1-foreslåttparagraf-28-ledd-1-punkt-1-ledd-1">en brevveksling med den aktuelle operatør som skal inneholde en anmodning om dokumentasjon for at det er foretatt korrigerende tiltak av påpekte avvik.</article></article></li><li data-li-identifier="(2)" data-name="(2)"><article class="listArticle" id="kapittel-1-foreslåttparagraf-28-ledd-1-punkt-2"><article class="legalP" id="kapittel-1-foreslåttparagraf-28-ledd-1-punkt-2-ledd-1">en brevveksling med den ansvarlige stat (operatørens hjemstat eller registreringsstat), vedrørende resultatene av den eller de utførte inspeksjoner på luftfartøy som opererer under den aktuelle statens sikkerhetstilsyn. Denne brevveksling skal, hvis det ansees nødvendig, inneholde en anmodning om at angjeldende myndighet bekrefter at korrigerende tiltak som er dokumentert iht. 1. ledd nr. 1 er foretatt.</article></article></li></ul></article><article class="legalP" id="kapittel-1-foreslåttparagraf-28-ledd-2">Luftfartstilsynet skal månedlig rapportere til EASA status over oppfølgingsforanstaltninger som er truffet under SAFA-inspeksjonene siste periode.</article></article><article class="futureLegalArticle" data-name="§26" id="kapittel-1-foreslåttparagraf-29"><span class="futureLegalArticleHeader"><span class="legalArticleValue">§ 26</span>. <span class="legalArticleTitle">Oppfølging av inspeksjon på nivå 3</span></span><article class="legalP" id="kapittel-1-foreslåttparagraf-29-ledd-1">Oppfølgingsnivå 3 skal benyttes dersom det under en SAFA-inspeksjon konstateres avvik i kategori 3.</article><article class="legalP" id="kapittel-1-foreslåttparagraf-29-ledd-2">Basert på alvorlighetsgraden i konstateringen, herunder med særlig hensyn til avvikets potensielle innflytelse på sikkerheten for luftfartøyet og personer som befinner seg i dette, benyttes følgende undernivåer:<ul class="defaultList"><li data-li-identifier="(1)" data-name="(1)"><article class="listArticle" id="kapittel-1-foreslåttparagraf-29-ledd-2-punkt-1"><article class="legalP" id="kapittel-1-foreslåttparagraf-29-ledd-2-punkt-1-ledd-1">Nivå 3a – Begrensninger i bruken av luftfartøyet. Luftfartstilsynet kan bestemme at flygningen, som følge av de konstaterte avvik, kun kan gjennomføres underlagt visse begrensninger.</article></article></li><li data-li-identifier="(2)" data-name="(2)"><article class="listArticle" id="kapittel-1-foreslåttparagraf-29-ledd-2-punkt-2"><article class="legalP" id="kapittel-1-foreslåttparagraf-29-ledd-2-punkt-2-ledd-1">Nivå 3b – Korrigerende tiltak. Korrigerende tiltak må gjennomføres før den planlagte flyging tillates.</article></article></li><li data-li-identifier="(3)" data-name="(3)"><article class="listArticle" id="kapittel-1-foreslåttparagraf-29-ledd-2-punkt-3"><article class="legalP" id="kapittel-1-foreslåttparagraf-29-ledd-2-punkt-3-ledd-1">Nivå 3c – Startnekt. Luftfartøyet tillates ikke å gjennomføre den planlagte flyging. Nivå 3c skal benyttes i tilfeller hvor SAFA-inspektørene mener at avvikene utgjør en umiddelbar sikkerhetsrisiko og samtidig ikke er overbevist om at luftfartøyets operatør vil foreta nødvendige utbedringer før avgang. I slike tilfeller skal flyging ikke tillates før avviket er korrigert. Luftfartstilsynet skal umiddelbart underrette operatørens kompetente myndighet og registreringsstaten.</article></article></li><li data-li-identifier="(4)" data-name="(4)"><article class="listArticle" id="kapittel-1-foreslåttparagraf-29-ledd-2-punkt-4"><article class="legalP" id="kapittel-1-foreslåttparagraf-29-ledd-2-punkt-4-ledd-1">Nivå 3d – Øyeblikkelig driftsforbud. Luftfartstilsynet kan reagere på umiddelbare og åpenbare sikkerhetsrisikoer ved å pålegge et driftsforbud som fastsatt iht. gjeldende lovgivning.</article></article></li></ul></article><article class="legalP" id="kapittel-1-foreslåttparagraf-29-ledd-3">SAFA-inspektørene kan ved oppfølging av nivå 2 og 3 tillate ikke-inntektsgivende flygning til vedlikeholdsbase.</article></article><span class="futuretitle" id="kapittel-1-foreslåttittel-6">Tillegg I. SAFA-standardrapport</span><article class="legalP" id="kapittel-1-ledd-4">For å lese tillegget se her: (pdf)</article></section><section class="section" data-name="kapII" id="kapittel-2" data-lovdata-URL="LTI/forskrift/2009-03-19-345/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>