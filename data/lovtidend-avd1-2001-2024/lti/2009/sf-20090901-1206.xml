<!DOCTYPE html><html lang="no"><head><title>Forskrift om endring i forskrift om utlendingers adgang til riket og deres opphold her (utlendingsforskriften) – Midlertidig gjennomføring av direktiv 2004/38/EF om unionsborgere og deres familiemedlemmers rett til å ferdes og oppholde seg fritt på medlemsstatenes territorium, jf. lovens § 58b</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-09-01-1206</dd><dt class="dokid">DokumentID</dt><dd class="dokid">LTI/forskrift/2009-09-01-1206</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 10 s 1737</dd><dt class="dateInForce">I kraft fra</dt><dd class="dateInForce">2009-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-12-21-1028</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-24-64/§58b</li><li>forskrift/2006-06-30-761</li></ul></dd><dt class="dateOfPublication">Kunngjort</dt><dd class="dateOfPublication">2009-09-25 14:40</dd><dt class="journalNumber">Journalnummer</dt><dd class="journalNumber">2009-0846</dd><dt class="titleShort">Korttittel</dt><dd class="titleShort">Endr. i utlendingsforskriften</dd><dt class="title">Tittel</dt><dd class="title">Forskrift om endring i forskrift om utlendingers adgang til riket og deres opphold her (utlendingsforskriften) – Midlertidig gjennomføring av direktiv 2004/38/EF om unionsborgere og deres familiemedlemmers rett til å ferdes og oppholde seg fritt på medlemsstatenes territorium, jf. lovens § 58b</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og inkluderingsdepartementet 1. september 2009 med hjemmel i lov 24. juni 1988 nr. 64 om utlendingers adgang til riket og deres opphold her (utlendingsloven) § 58b, jf. delegeringsvedtak 30. juni 2006 nr. 761. <br /><strong>EØS-henvisninger:</strong> EØS-avtalen vedlegg V nr. 2 (direktiv 2004/38/EF).</dd><dt class="refid">RefID</dt><dd class="refid">forskrift/2009-09-01-1206</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utlendingers adgang til riket og deres opphold her (utlendingsforskriften) – Midlertidig gjennomføring av direktiv 2004/38/EF om unionsborgere og deres familiemedlemmers rett til å ferdes og oppholde seg fritt på medlemsstatenes territorium, jf. lovens § 58b<ul class="tocSubUl"><li>I<ul class="tocSubUl"><li>§ 196a. Hvem som er omfattet av § 196b og § 196c</li><li>§ 196b. Registreringsplikt ved opphold utover tre måneder</li><li>§ 196c. Registreringsplikt for familiemedlemmer som er EØS-borgere</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2009-09-01-1206" id="dokument"><h1>Forskrift om endring i forskrift om utlendingers adgang til riket og deres opphold her (utlendingsforskriften) – Midlertidig gjennomføring av direktiv 2004/38/EF om unionsborgere og deres familiemedlemmers rett til å ferdes og oppholde seg fritt på medlemsstatenes territorium, jf. lovens § 58b</h1><section class="section" data-name="kapI" id="kapittel-1" data-lovdata-URL="LTI/forskrift/2009-09-01-1206/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. desember 1990 nr. 1028 om utlendingers adgang til riket og deres opphold her (utlendingsforskriften) gjøres følgende endring:</article> <article class="defaultP" margin-top="true">Ny deloverskrift med nye § 196a, § 196b og § 196c skal lyde:</article><span class="futuretitle" id="kapittel-1-foreslåttittel-1">Midlertidig gjennomføring av direktiv 2004/38/EF om unionsborgere og deres familiemedlemmers rett til å ferdes og oppholde seg fritt på medlemsstatenes territorium, jf. lovens § 58b</span><article class="futureLegalArticle" data-name="§196a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 196a</span>. <span class="legalArticleTitle">Hvem som er omfattet av § 196b og § 196c</span></span><article class="legalP" id="kapittel-1-foreslåttparagraf-1-ledd-1">Ved anvendelsen av bestemmelsene i § 196b og § 196c vil «EØS-borgere» omfatte EFTA-borgere.</article><article class="legalP" id="kapittel-1-foreslåttparagraf-1-ledd-2">Når arbeidstaker som er EØS-borger fra Bulgaria eller Romania, har hatt lovlig opphold med oppholdstillatelse etter lovens § 58a i minst de tolv forutgående månedene, får bestemmelsene i § 196b og § 196c anvendelse.</article></article><article class="futureLegalArticle" data-name="§196b" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 196b</span>. <span class="legalArticleTitle">Registreringsplikt ved opphold utover tre måneder</span></span><article class="legalP" id="kapittel-1-foreslåttparagraf-2-ledd-1">En EØS-borger som har gyldig identitetskort eller pass, har oppholdsrett i inntil tre måneder. EØS-borgere som oppholder seg i riket utover tre måneder, skal registrere seg. Registreringsplikten omfatter arbeidstakere, personer som driver ervervsvirksomhet, personer som skal yte eller motta tjenester, utdanningssøkende og personer som oppebærer faste periodiske ytelser eller har egne midler. Fristen for registrering er tre måneder fra innreisedato.</article><article class="legalP" id="kapittel-1-foreslåttparagraf-2-ledd-2">Registrering og utstedelse av registreringsbevis skjer ved personlig fremmøte hos politiet i oppholdsdistriktet eller ved et servicesenter for utenlandske arbeidstakere. I tillegg til gyldig identitetskort eller pass kan det kreves fremlagt fra<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">arbeidstakere og selvstendig næringsdrivende; bekreftelse fra arbeidsgiver på ansettelse eller dokumentasjon på at utlendingen er selvstendig næringsdrivende,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-2-punkt-2"><article class="legalP" id="kapittel-1-foreslåttparagraf-2-ledd-2-punkt-2-ledd-1">tjenesteytere; bekreftelse på avtale om tjenesteytelse,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-2-punkt-3"><article class="legalP" id="kapittel-1-foreslåttparagraf-2-ledd-2-punkt-3-ledd-1">borgere med egne midler; sykeforsikring og dokumentasjon på at vedkommende har tilstrekkelige midler til å dekke sitt underhold,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-ledd-2-punkt-4"><article class="legalP" id="kapittel-1-foreslåttparagraf-2-ledd-2-punkt-4-ledd-1">studenter; bekreftelse på at vedkommende er opptatt ved en godkjent utdanningsinstitusjon, sykeforsikring og en erklæring om at vedkommende råder over tilstrekkelige midler til å dekke sitt underhold.</article></article></li></ul><p class="leddfortsettelse">Politiet utsteder straks et registreringsbevis med opplysning om den registrertes navn, adresse og dato for registrering. Registreringsbeviset skal ikke fornyes.</p></article><article class="legalP" id="kapittel-1-foreslåttparagraf-2-ledd-3">Kravet til sykeforsikring anses oppfylt ved at EØS-borgeren besitter gyldig Europeisk helsetrygdkort eller privat sykeforsikring.</article><article class="legalP" id="kapittel-1-foreslåttparagraf-2-ledd-4">Det kan ikke fastsettes et bestemt beløp som anses tilstrekkelig, men det må ved vurderingen tas hensyn til EØS-borgerens personlige situasjon. Utlendingsdirektoratet kan gi nærmere retningslinjer om hva som ligger i begrepet tilstrekkelige midler.</article><article class="legalP" id="kapittel-1-foreslåttparagraf-2-ledd-5">Ved utstedelse av registreringsbevis kan politiet hvis absolutt nødvendig, anmode hjemlandet til borgeren og ved behov andre medlemsland, om opplysninger om vedkommende tidligere er oppført i strafferegisteret for å fastslå om vedkommende utgjør en risiko for offentlig orden eller sikkerhet. Når politiet avgjør at det ikke skal utstedes registreringsbevis, kan politiet fatte vedtak om bortvisning. Vedtak om bortvisning kan ikke iverksettes før fristen for registrering etter tre måneder er utløpt. Avgjørelsen om ikke å utstede registreringsbevis kan ikke påklages. Et vedtak om bortvisning kan påklages til Utlendingsdirektoratet. Klagen fremsettes for politiet for forberedende behandling.</article><article class="legalP" id="kapittel-1-foreslåttparagraf-2-ledd-6">Arbeidssøkende som kan dokumentere at de er tilmeldt Arbeids- og velferdsetaten og aktivt søker arbeid, kan oppholde seg i riket i inntil seks måneder uten at registreringsplikten inntrer. I særlige tilfeller kan det gis opphold utover seks måneder. For arbeidssøkende som får arbeid og som har oppholdt seg i riket i tre måneder eller mer, inntrer registreringsplikten straks arbeidsforholdet påbegynnes. Utlendingsdirektoratet kan gi nærmere retningslinjer om hva som ligger i begrepet særlige tilfeller.</article></article><article class="futureLegalArticle" data-name="§196c" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 196c</span>. <span class="legalArticleTitle">Registreringsplikt for familiemedlemmer som er EØS-borgere</span></span><article class="legalP" id="kapittel-1-foreslåttparagraf-3-ledd-1">Familiemedlem som selv er EØS-borger og som følger eller gjenforenes med borger nevnt i § 196b første ledd, må registrere seg ved personlig fremmøte hos politiet ved opphold utover tre måneder.</article><article class="legalP" id="kapittel-1-foreslåttparagraf-3-ledd-2">Ved registrering av familiemedlem som nevnt i første ledd, skal det i tillegg til gyldig identitetskort eller pass kreves fremlagt<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-2-punkt-1"><article class="legalP" id="kapittel-1-foreslåttparagraf-3-ledd-2-punkt-1-ledd-1">dokument som attesterer familieforholdet,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-2-punkt-2"><article class="legalP" id="kapittel-1-foreslåttparagraf-3-ledd-2-punkt-2-ledd-1">registreringsbevis til den det søkes gjenforening med og</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-2-punkt-3"><article class="legalP" id="kapittel-1-foreslåttparagraf-3-ledd-2-punkt-3-ledd-1">dokumentasjon på forsørgelse, i tilfeller hvor status som familiemedlem er betinget av at familiemedlemmet forsørges av borger nevnt i § 196b. Utlendingsdirektoratet kan gi nærmere retningslinjer om hva som er dokumentasjon på forsørgelse.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2009-09-01-1206/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft 1. oktober 2009.</article></section></main></body></html>