<!DOCTYPE html><html lang="no"><head><title>Forskrift om endring i forskrift om utlendingers adgang til riket og deres opphold her (utlendingsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-12-17-1655</dd><dt class="dokid">DokumentID</dt><dd class="dokid">LTI/forskrift/2009-12-17-1655</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 14 s 2292</dd><dt class="dateInForce">I kraft fra</dt><dd class="dateInForce">2009-12-17</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-10-15-1286</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-05-15-35/§6</li><li>lov/2008-05-15-35/§23</li><li>lov/2008-05-15-35/§56</li><li>lov/2008-05-15-35/§58</li><li>lov/2008-05-15-35/§65</li><li>lov/2008-05-15-35/§94</li><li>lov/2008-05-15-35/§101</li><li>lov/2008-05-15-35/§127</li><li>forskrift/2009-10-09-1260</li></ul></dd><dt class="dateOfPublication">Kunngjort</dt><dd class="dateOfPublication">2009-12-23 13:55</dd><dt class="journalNumber">Journalnummer</dt><dd class="journalNumber">2009-1257</dd><dt class="titleShort">Korttittel</dt><dd class="titleShort">Endr. i utlendingsforskriften</dd><dt class="title">Tittel</dt><dd class="title">Forskrift om endring i forskrift om utlendingers adgang til riket og deres opphold her (utlendingsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og inkluderingsdepartementet 17. desember 2009 med hjemmel i lov 15. mai 2008 nr. 35 om utlendingers adgang til riket og deres opphold her (utlendingsloven) § 6 annet ledd, § 23 femte ledd, § 56 femte ledd, § 58 tredje ledd, § 65, § 94 tredje ledd, § 101 tredje ledd og § 127, jf. delegeringsvedtak 9. oktober 2009 nr. 1260.</dd><dt class="refid">RefID</dt><dd class="refid">forskrift/2009-12-17-1655</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utlendingers adgang til riket og deres opphold her (utlendingsforskriften)<ul class="tocSubUl"><li>I<ul class="tocSubUl"><li>§ 17-24. Krav om dokumentasjon for rett til å ta arbeid som asylsøker</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2009-12-17-1655" id="dokument"><h1>Forskrift om endring i forskrift om utlendingers adgang til riket og deres opphold her (utlendingsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2009-12-17-1655/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. oktober 2009 nr. 1286 om utlendingers adgang til riket og deres opphold her (utlendingsforskriften) gjøres følgende endringer:</article> <article class="defaultP" margin-top="true">§ 1-10 tredje ledd skal lyde:</article><article class="legalP" id="kapittel-1-ledd-2">Før utlendingens innreise i riket skal arbeidsgiver gi melding om arbeidsforholdet på fastsatt skjema til det politidistriktet som har det politimessige ansvaret for vedkommende område av kontinentalsokkelen. Utlendingsdirektoratet gir i samarbeid med Arbeidstilsynet, politiet og Skatteetaten, nærmere retningslinjer om når slik melding også kan gis via et Servicesenter for utenlandske arbeidstakere. Før arbeidet tiltres og senest innen en uke etter innreisen, må utlendingen melde seg for registrering ved politidistriktet.</article> <article class="defaultP" margin-top="true">§ 6-1 sjette ledd første punktum skal lyde:</article><article class="legalP" id="kapittel-1-ledd-3">Tillatelse etter første ledd gjelder en bestemt type arbeid, mens tillatelse etter annet og femte ledd gjelder et bestemt arbeid for en bestemt arbeidsgiver.</article> <article class="defaultP" margin-top="true">§ 10-2 fjerde ledd skal lyde:</article><article class="legalP" id="kapittel-1-ledd-4">Søknad fra riket skal fremmes ved personlig fremmøte hos politiet i det distriktet der søkeren har sitt faste opphold. Utlendingsdirektoratet gir i samarbeid med Arbeidstilsynet, politiet og Skatteetaten, nærmere retningslinjer om når slik melding også kan gis via et Servicesenter for utenlandske arbeidstakere. Søknad fra riket som fremmes av referanseperson, fremmes gjennom politiet i det distriktet der referansepersonen har sitt bosted. Søknad om tillatelse til sjøfolk, jf. § 6-6, fremmes gjennom politiet i det distriktet hvor skipet først anløper. Når arbeids- eller oppdragsgiver fremmer søknaden, gjelder også bestemmelsene i § 10-3.</article> <article class="defaultP" margin-top="true">§ 10-2 niende ledd skal lyde:</article><article class="legalP" id="kapittel-1-ledd-5">Utlendingsdirektoratet kan fastsette at søknader som ikke er riktig fremsatt, i stedet skal kunne avvises i nærmere bestemte tilfeller, og at avgjørelse om dette skal kunne treffes av politiet.</article> <article class="defaultP" margin-top="true">§ 10-7 femte ledd skal lyde:</article><article class="legalP" id="kapittel-1-ledd-6">Det gjelder ikke krav til sikret underhold for utlending som har fremmet søknad om beskyttelse og som fyller vilkårene for oppholdstillatelse etter lovens § 38. Etter en helhetsvurdering etter lovens § 38, kan det også ellers gjøres unntak fra kravet til sikret underhold når det anses å være grunnlag for opphold etter denne bestemmelsen.</article> <article class="defaultP" margin-top="true">§ 13-1 annet ledd skal lyde:</article><article class="legalP" id="kapittel-1-ledd-7">Når politiet har fått myndighet til å innvilge tillatelse etter første ledd bokstav g, kan de også gi tillatelse til heltidsarbeid for et avgrenset tidsrom, deltidsarbeid og arbeid i ferier etter § 6-33. Utlendingsdirektoratet kan også gi politiet myndighet til å innvilge tillatelse til heltidsarbeid som nevnt i § 6-33 annet ledd annet punktum.</article> <article class="defaultP" margin-top="true">§ 13-2 første ledd bokstav c og d oppheves. § 13-2 første ledd bokstav e blir ny bokstav c.</article> <article class="defaultP" margin-top="true">§ 17-24 skal lyde:</article><article class="futureLegalArticle" data-name="§17-24" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 17-24</span>. <span class="legalArticleTitle">Krav om dokumentasjon for rett til å ta arbeid som asylsøker</span></span><article class="legalP" id="kapittel-1-foreslåttparagraf-1-ledd-1">For at det skal gis rett til å ta arbeid for en asylsøker etter lovens § 94, kreves det at asylsøkeren fremlegger godkjent reisedokument eller nasjonalt identitetskort.</article><article class="legalP" id="kapittel-1-foreslåttparagraf-1-ledd-2">Det gjøres unntak fra kravet til dokumentasjon i første ledd for søkere som kommer fra land som ikke utsteder reisedokument eller nasjonalt identitetskort.</article></article> <article class="defaultP" margin-top="true">§ 17-27 annet ledd skal lyde:</article><article class="legalP" id="kapittel-1-ledd-8">En tillatelse til å ta arbeid etter lovens § 94 første ledd anmerkes i registreringsbevis for asylsøker, jf. § 17-22. Det skal fremgå at en tillatelse til å ta arbeid for inntil seks måneder etter § 17-25 første ledd, bare gjelder inntil søknaden om beskyttelse er avgjort i første instans, med mindre vedtaket er påklaget og gitt utsatt iverksetting, jf. lovens § 94 annet ledd første punktum. Er dette ikke mulig, anmerkes tillatelsen på særskilt dokument.</article> <article class="defaultP" margin-top="true">§ 18-2 nytt fjerde ledd skal lyde:</article><article class="legalP" id="kapittel-1-ledd-9">Kripos er behandlingsansvarlig. Justisdepartementet er registereier.</article> <article class="defaultP" margin-top="true">Mellomoverskriften mellom § 18-12 og § 18-13 skal lyde:<p class="leddfortsettelse"><i>Lovens § 108 annet ledd bokstav b, jf. § 126</i></p></article> <article class="defaultP" margin-top="true">§ 20-4 annet punktum skal lyde:</article><article class="legalP" id="kapittel-1-ledd-10">Fra samme tidspunkt oppheves forskrifter og bestemmelser gitt i medhold av utlendingsloven 1988 med unntak av utlendingsforskriften 1990 § 172 første og siste ledd, § 173, § 174, § 175, § 190, § 191, § 192, § 193, § 194 og § 197a som gjelder fortsatt for forhold som er omfattet av utlendingsloven 1988 § 58a.</article></section><section class="section" data-name="kapII" id="kapittel-2" data-lovdata-URL="LTI/forskrift/2009-12-17-1655/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>