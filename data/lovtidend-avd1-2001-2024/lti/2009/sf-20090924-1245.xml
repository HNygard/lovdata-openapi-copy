<!DOCTYPE html><html lang="no"><head><title>Forskrift om endringer i forskrift om innhold i og merking av tobakksvarer</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-09-24-1245</dd><dt class="dokid">DokumentID</dt><dd class="dokid">LTI/forskrift/2009-09-24-1245</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 11 s 1787</dd><dt class="dateInForce">I kraft fra</dt><dd class="dateInForce">2010-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-02-06-141</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1973-03-09-14/§9</li></ul></dd><dt class="dateOfPublication">Kunngjort</dt><dd class="dateOfPublication">2009-10-09 14:05</dd><dt class="lastupdated">Rettet</dt><dd class="lastupdated">2009-10-12 (vedlegg 1 bilde 13)</dd><dt class="journalNumber">Journalnummer</dt><dd class="journalNumber">2009-0925</dd><dt class="titleShort">Korttittel</dt><dd class="titleShort">Endr. i forskrift om merking av tobakksvarer</dd><dt class="title">Tittel</dt><dd class="title">Forskrift om endringer i forskrift om innhold i og merking av tobakksvarer</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 24. september 2009 med hjemmel i lov 9. mars 1973 nr. 14 om vern mot tobakksskader (tobakksskadeloven) § 9. <br /><strong>EØS-henvisninger:</strong> EØS-avtalen vedlegg II kap. XXV nr. 3 og 4 (direktiv 2001/37/EF).</dd><dt class="refid">RefID</dt><dd class="refid">forskrift/2009-09-24-1245</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift om innhold i og merking av tobakksvarer<ul class="tocSubUl"><li>I<ul class="tocSubUl"><li>§ 12. Henvisning til Røyketelefonen</li><li>§ 13. Begrensninger av egen merking</li><li>§ 23. Overgangsregler</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2009-09-24-1245" id="dokument"><h1>Forskrift om endringer i forskrift om innhold i og merking av tobakksvarer</h1><section class="section" data-name="kapI" id="kapittel-1" data-lovdata-URL="LTI/forskrift/2009-09-24-1245/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 6. februar 2003 nr. 141 om innhold i og merking av tobakksvarer gjøres følgende endringer:</article> <article class="defaultP" margin-top="true">§ 10 skal lyde:</article><article class="legalP" id="kapittel-1-ledd-2">Alle tobakksvarepakninger, med unntak av pakninger for røykfri tobakk, skal merkes med<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">en generell advarsel: «Røyking dreper» eller «Røyking er svært skadelig for deg og dine omgivelser», og</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">en av kombinasjonsadvarslene i vedlegg 1 til denne forskrift.</article></article></li></ul></article><article class="legalP" id="kapittel-1-ledd-3">Den generelle advarselen skal dekke minst 30 prosent av pakningens mest iøynefallende side. Kombinasjonsadvarselen skal dekke minst 40 prosent av pakkens andre brede side. Dersom ytre emballasje ikke er gjennomsiktig, skal også den være påført advarslene ved detaljistsalg.</article><article class="legalP" id="kapittel-1-ledd-4">For pakninger beregnet på andre tobakksprodukter enn sigaretter, der overflaten på pakningens side er større enn 75 cm<sup>2</sup> , skal området for hver av advarslene være minst 22,5 cm<sup>2</sup> .</article><article class="legalP" id="kapittel-1-ledd-5">Alle advarslene skal alterneres, slik at hver og en av dem forekommer like regelmessig.</article> <article class="defaultP" margin-top="true">§ 12 og § 13 skal lyde:</article><article class="futureLegalArticle" data-name="§12" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Henvisning til Røyketelefonen</span></span><article class="legalP" id="kapittel-1-foreslåttparagraf-1-ledd-1">En henvisning til «Røyketelefonen 800 400 85» skal plasseres i tilknytning til advarslene etter § 10 og § 11, men utenfor det området som er reservert for advarselsmerkingen. Henvisningen skal fremkomme på begge pakningens brede sider.</article></article><article class="futureLegalArticle" data-name="§13" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Begrensninger av egen merking</span></span><article class="legalP" id="kapittel-1-foreslåttparagraf-2-ledd-1">Den som produserer, importerer eller omsetter tobakksvarer, kan ikke ved symbol eller tekst på pakningene gi egne opplysninger om de helsemessige konsekvenser ved å røyke, eller endre kombinasjonsadvarslene med tillegg, tilpasninger eller lignende.</article></article> <article class="defaultP" margin-top="true">§ 15 skal lyde:</article><article class="legalP" id="kapittel-1-ledd-6">Merking etter § 10 første ledd bokstav a, § 11 og § 14 skal være:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">tydelige og lette å lese og teksten skal være på norsk,</article></article></li><li data-li-identifier="b)" data-name="b)"><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">trykt med sort, fet skrift av typen Helvetica på hvit bakgrunn,</article></article></li><li data-li-identifier="c)" data-name="c)"><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">trykt med skriftstørrelse som sikrer at advarselsteksten dekker mest mulig av det området som er reservert for den,</article></article></li><li data-li-identifier="d)" data-name="d)"><article class="listArticle" id="kapittel-1-ledd-6-punkt-4"><article class="legalP" id="kapittel-1-ledd-6-punkt-4-ledd-1">trykt med små bokstaver unntatt der store bokstaver kreves av grammatiske grunner,</article></article></li><li data-li-identifier="e)" data-name="e)"><article class="listArticle" id="kapittel-1-ledd-6-punkt-5"><article class="legalP" id="kapittel-1-ledd-6-punkt-5-ledd-1">sentrert på det reserverte området av pakkens overflate,</article></article></li><li data-li-identifier="f)" data-name="f)"><article class="listArticle" id="kapittel-1-ledd-6-punkt-6"><article class="legalP" id="kapittel-1-ledd-6-punkt-6-ledd-1">parallell med pakkens øverste kant, samt</article></article></li><li data-li-identifier="g)" data-name="g)"><article class="listArticle" id="kapittel-1-ledd-6-punkt-7"><article class="legalP" id="kapittel-1-ledd-6-punkt-7-ledd-1">omgitt av en svart kantlinje som er minst 3 mm og maksimalt 4 mm bred, utenfor det området som er reservert for advarselsmerking og innholdsdeklarasjon.</article></article></li></ul><p class="leddfortsettelse">Kravene etter bokstav f og g gjelder likevel ikke for merking i henhold til § 11.</p></article><article class="legalP" id="kapittel-1-ledd-7">Kombinasjonsadvarsler etter § 10 første ledd bokstav b skal omgis av en svart kantlinje som er minst 3 mm og maksimalt 4 mm bred, utenfor det området som er reservert for advarselsmerking, og utformes slik at kantlinjen ikke forstyrrer advarselens tekst eller bilde.</article><article class="legalP" id="kapittel-1-ledd-8">Med mindre annet er angitt i fjerde ledd skal kombinasjonsadvarslene<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">gjengis i riktig format og proporsjon i samsvar med bildene i vedlegg 1 til forskriften,</article></article></li><li data-li-identifier="b)" data-name="b)"><article class="listArticle" id="kapittel-1-ledd-8-punkt-2"><article class="legalP" id="kapittel-1-ledd-8-punkt-2-ledd-1">dekke det området som er reservert for kombinasjonsadvarselen,</article></article></li><li data-li-identifier="c)" data-name="c)"><article class="listArticle" id="kapittel-1-ledd-8-punkt-3"><article class="legalP" id="kapittel-1-ledd-8-punkt-3-ledd-1">plasseres parallelt med pakningens øverste kant og i samme retning som andre opplysninger på pakningen og</article></article></li><li data-li-identifier="d)" data-name="d)"><article class="listArticle" id="kapittel-1-ledd-8-punkt-4"><article class="legalP" id="kapittel-1-ledd-8-punkt-4-ledd-1">minimum gjengis i firfargetrykk (CMYK) raster – 133 linjer per tommer.</article></article></li></ul></article><article class="legalP" id="kapittel-1-ledd-9">Hvis det er nødvendig av hensyn til pakningens størrelse, kan kombinasjonsadvarslene endres i samsvar med følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-9-punkt-1"><article class="legalP" id="kapittel-1-ledd-9-punkt-1-ledd-1">Tekstavsnitt kan redigeres grafisk ved hjelp av endringer i skriftstørrelse og linjeskift så teksten blir lett å lese.</article></article></li><li data-li-identifier="b)" data-name="b)"><article class="listArticle" id="kapittel-1-ledd-9-punkt-2"><article class="legalP" id="kapittel-1-ledd-9-punkt-2-ledd-1">Dersom kombinasjonsadvarselen gis i tekstform, kan skriftstørrelse og linjeskift endres. Forholdet mellom det området som opptas av henholdsvis den illustrerende teksten og den supplerende advarselen i tekstform, må ikke endres.</article></article></li><li data-li-identifier="c)" data-name="c)"><article class="listArticle" id="kapittel-1-ledd-9-punkt-3"><article class="legalP" id="kapittel-1-ledd-9-punkt-3-ledd-1">Grafisk redigering av kombinasjonsadvarsler, som inneholder fotografi eller en annen illustrasjon, skjer ved en proporsjonal skalering av illustrasjonen og ved å endre forholdet mellom det området som brukes til henholdsvis illustrasjonen og den supplerende advarsel i tekstform på følgende måte: <ul class="defaultList"><li data-li-identifier="1." data-name="1."><article class="listArticle" id="kapittel-1-ledd-9-punkt-3-ledd-1-punkt-1"><article class="legalP" id="kapittel-1-ledd-9-punkt-3-ledd-1-punkt-1-ledd-1">Hvis forholdet mellom høyden og bredden av kombinasjonsadvarselen er under 0,8 kan den supplerende advarsel i tekstform, hvis denne er under illustrasjonen, flyttes over til høyre for illustrasjonen.</article></article></li><li data-li-identifier="2." data-name="2."><article class="listArticle" id="kapittel-1-ledd-9-punkt-3-ledd-1-punkt-2"><article class="legalP" id="kapittel-1-ledd-9-punkt-3-ledd-1-punkt-2-ledd-1">Hvis forholdet mellom høyden og bredden av kombinasjonsadvarselen er over 1,2 kan den supplerende advarsel i tekstform, hvis denne er ved siden av illustrasjonen, flyttes under illustrasjonen.</article></article></li></ul></article></article></li></ul></article><article class="legalP" id="kapittel-1-ledd-10">Merking etter § 10, § 11 og § 14 skal ikke:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">trykkes på pakkens skattemerke eller lignende</article></article></li><li data-li-identifier="b)" data-name="b)"><article class="listArticle" id="kapittel-1-ledd-10-punkt-2"><article class="legalP" id="kapittel-1-ledd-10-punkt-2-ledd-1">trykkes på gjennomsiktig omslag</article></article></li><li data-li-identifier="c)" data-name="c)"><article class="listArticle" id="kapittel-1-ledd-10-punkt-3"><article class="legalP" id="kapittel-1-ledd-10-punkt-3-ledd-1">trykkes slik at de kan fjernes eller ødelegges</article></article></li><li data-li-identifier="d)" data-name="d)"><article class="listArticle" id="kapittel-1-ledd-10-punkt-4"><article class="legalP" id="kapittel-1-ledd-10-punkt-4-ledd-1">skjules, tildekkes eller forstyrres av andre bilder, tekst eller lignende</article></article></li><li data-li-identifier="e)" data-name="e)"><article class="listArticle" id="kapittel-1-ledd-10-punkt-5"><article class="legalP" id="kapittel-1-ledd-10-punkt-5-ledd-1">bli ødelagt når pakken åpnes.</article></article></li></ul></article><article class="legalP" id="kapittel-1-ledd-11">På andre tobakksvarer enn sigaretter kan både helseadvarslene og innholdsdeklarasjon festes på pakningen ved selvklebende merker, dersom disse merkene ikke kan fjernes.</article> <article class="defaultP" margin-top="true">I følgende bestemmelser skal uttrykket «Sosial- og helsedirektoratet» endres til «direktoratet»: § 6, § 7, § 8, § 18, § 19, § 20 og § 21.</article> <article class="defaultP" margin-top="true">Ny § 23 skal lyde:</article><article class="futureLegalArticle" data-name="§23" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 23</span>. <span class="legalArticleTitle">Overgangsregler</span></span><article class="legalP" id="kapittel-1-foreslåttparagraf-3-ledd-1">Sigarettpakker må være merket med kombinasjonsadvarsel ved omsetning i Norge til detaljist fra og med 1. januar 2011, og til forbruker fra og med 1. juli 2011.</article><article class="legalP" id="kapittel-1-foreslåttparagraf-3-ledd-2">Andre tobakksprodukter enn sigaretter samt ytre emballasje må være merket med kombinasjonsadvarsel ved omsetning i Norge til detaljist fra og med 1. juli 2011, og til forbruker fra og med 1. januar 2012.</article><article class="legalP" id="kapittel-1-foreslåttparagraf-3-ledd-3">I overgangsperioden gjelder merkebestemmelsene slik de var før ikrafttredelse av forskrift 24. september 2009 nr. 1245 om endringer i forskrift 6. februar 2003 nr. 141.</article></article> <article class="defaultP" margin-top="true">§ 24 oppheves.</article> <article class="defaultP" margin-top="true">Nåværende § 23 blir ny § 24.</article> <article class="defaultP" margin-top="true">Nytt vedlegg 1 skal lyde:</article><span class="futuretitle" id="kapittel-1-foreslåttittel-1">Vedlegg 1 til forskrift 6. februar 2003 nr. 141 om innhold i og merking av tobakksvarer</span> <article class="defaultP" margin-top="true">1. <img height="183" src="static/LTI//ltavd1/filer/grafikk/sf-20090924-1245-01-01.jpg" width="228" /></article> <article class="defaultP" margin-top="true">2. <img height="183" src="static/LTI//ltavd1/filer/grafikk/sf-20090924-1245-02-01.jpg" width="228" /></article> <article class="defaultP" margin-top="true">3. <img height="183" src="static/LTI//ltavd1/filer/grafikk/sf-20090924-1245-03-01.jpg" width="228" /></article> <article class="defaultP" margin-top="true">4. <img height="183" src="static/LTI//ltavd1/filer/grafikk/sf-20090924-1245-04-01.jpg" width="228" /></article> <article class="defaultP" margin-top="true">5. <img height="183" src="static/LTI//ltavd1/filer/grafikk/sf-20090924-1245-05-01.jpg" width="228" /></article> <article class="defaultP" margin-top="true">6. <img height="183" src="static/LTI//ltavd1/filer/grafikk/sf-20090924-1245-06-01.jpg" width="228" /></article> <article class="defaultP" margin-top="true">7. <img height="183" src="static/LTI//ltavd1/filer/grafikk/sf-20090924-1245-07-01.jpg" width="228" /></article> <article class="defaultP" margin-top="true">8. <img height="183" src="static/LTI//ltavd1/filer/grafikk/sf-20090924-1245-08-01.jpg" width="228" /></article> <article class="defaultP" margin-top="true">9. <img height="183" src="static/LTI//ltavd1/filer/grafikk/sf-20090924-1245-09-01.jpg" width="228" /></article> <article class="defaultP" margin-top="true">10. <img height="183" src="static/LTI//ltavd1/filer/grafikk/sf-20090924-1245-10-01.jpg" width="228" /></article> <article class="defaultP" margin-top="true">11. <img height="183" src="static/LTI//ltavd1/filer/grafikk/sf-20090924-1245-11-01.jpg" width="228" /></article> <article class="defaultP" margin-top="true">12. <img height="183" src="static/LTI//ltavd1/filer/grafikk/sf-20090924-1245-12-01.jpg" width="228" /></article> <article class="defaultP" margin-top="true">13. <img height="183" src="static/LTI//ltavd1/filer/grafikk/sf-20090924-1245-13-01.jpg" width="228" /></article> <article class="defaultP" margin-top="true">14. <img height="183" src="static/LTI//ltavd1/filer/grafikk/sf-20090924-1245-14-01.jpg" width="228" /></article></section><section class="section" data-name="kapII" id="kapittel-2" data-lovdata-URL="LTI/forskrift/2009-09-24-1245/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene gjelder fra 1. januar 2010.</article></section></main></body></html>