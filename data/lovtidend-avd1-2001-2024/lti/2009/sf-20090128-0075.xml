<!DOCTYPE html><html lang="no"><head><title>Forskrift om midler til bygdeutvikling</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-01-28-75</dd><dt class="dokid">DokumentID</dt><dd class="dokid">LTI/forskrift/2009-01-28-75</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 2 s 211</dd><dt class="dateInForce">I kraft fra</dt><dd class="dateInForce">2009-01-28</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-02-15-199</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2009-01-30 15:05</dd><dt class="journalNumber">Journalnummer</dt><dd class="journalNumber">2009-0093</dd><dt class="titleShort">Korttittel</dt><dd class="titleShort">Forskrift om midler til bygdeutvikling</dd><dt class="title">Tittel</dt><dd class="title">Forskrift om midler til bygdeutvikling</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 28. januar 2009 med hjemmel i lov 12. mai 1995 nr. 23 om jord (jordlova) § 18, og etter samråd med Norges Bondelag og Norsk Bonde- og Småbrukarlag.</dd><dt class="refid">RefID</dt><dd class="refid">forskrift/2009-01-28-75</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om midler til bygdeutvikling<ul class="tocSubUl"><li>§ 1. Formål</li><li>§ 2. Forvaltning av midler til bygdeutvikling</li><li>§ 3. Tiltaksgrupper og tilskuddsnivå</li><li>§ 4. Generelle vilkår</li><li>§ 5. Administrasjon</li><li>§ 6. Dispensasjon</li><li>§ 7. Opplysningsplikt og kontroll</li><li>§ 8. Tilbakebetaling</li><li>§ 9. Klage</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2009-01-28-75" id="dokument"><h1>Forskrift om midler til bygdeutvikling</h1><article class="legalArticle" data-lovdata-URL="LTI/forskrift/2009-01-28-75/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å legge til rette for langsiktig og lønnsom verdiskaping, samt desentralisert bosetting med utgangspunkt i landbrukets ressurser generelt og landbrukseiendommen spesielt.</article><article class="legalP" id="paragraf-1-ledd-2">Forskriften skal også legge til rette for et landbruk der kvinner og menn gis like muligheter.</article><article class="legalP" id="paragraf-1-ledd-3">Midler til bygdeutvikling kan nyttes til følgende områder innenfor rammer fastsatt ved jordbruksoppgjøret og i statsbudsjettet:<ul class="defaultList"><li data-li-identifier="1." data-name="1."><article class="listArticle" id="paragraf-1-ledd-3-punkt-1"><article class="legalP" id="paragraf-1-ledd-3-punkt-1-ledd-1"><i>Sentrale bygdeutviklingsmidler</i> kan gis til tiltak av overordnet nasjonal karakter, og som representerer viktige utviklingsområder.</article></article></li><li data-li-identifier="2." data-name="2."><article class="listArticle" id="paragraf-1-ledd-3-punkt-2"><article class="legalP" id="paragraf-1-ledd-3-punkt-2-ledd-1"><i>Fylkesvise utviklings- og tilretteleggingsmidler</i> kan gis til organisasjoner, institusjoner, kommuner og ulike former for samarbeidsorganer, hovedsakelig innenfor landbruket, med sikte på å understøtte landbruket og ny næringsvirksomhet i fylkene.</article></article></li><li data-li-identifier="3." data-name="3."><article class="listArticle" id="paragraf-1-ledd-3-punkt-3"><article class="legalP" id="paragraf-1-ledd-3-punkt-3-ledd-1"><i>Fylkesvise bygdeutviklingsmidler</i> kan gis <ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-3-punkt-3-ledd-1-punkt-1"><article class="legalP" id="paragraf-1-ledd-3-punkt-3-ledd-1-punkt-1-ledd-1">som støtte til investeringer med mål om å opprettholde et variert landbruk gjennom å bidra til oppgraderinger og modernisering av driftsapparatet, eller</article></article></li><li data-li-identifier="b)" data-name="b)"><article class="listArticle" id="paragraf-1-ledd-3-punkt-3-ledd-1-punkt-2"><article class="legalP" id="paragraf-1-ledd-3-punkt-3-ledd-1-punkt-2-ledd-1">til utvikling av alternativ næring med grunnlag i landbrukets ressurser.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2009-01-28-75/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forvaltning av midler til bygdeutvikling</span></h2><article class="legalP" id="paragraf-2-ledd-1">Sentrale bygdeutviklingsmidler forvaltes av Innovasjon Norge.</article><article class="legalP" id="paragraf-2-ledd-2">Fylkesvise utviklings- og tilretteleggingstiltak forvaltes av fylkesmannen.</article><article class="legalP" id="paragraf-2-ledd-3">Fylkesvise bygdeutviklingsmidler forvaltes av Innovasjon Norge.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. lov 19. desember 2003 nr. 130 om Innovasjon Norge.</article></footer></article><article class="legalArticle" data-lovdata-URL="LTI/forskrift/2009-01-28-75/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tiltaksgrupper og tilskuddsnivå</span></h2><article class="legalP" id="paragraf-3-ledd-1">Av sentrale bygdeutviklingsmidler kan det gis tilskudd i henhold til jordbruksavtalens bestemmelser og beslutningsfora definert av avtalepartene, til tiltak innenfor formålet i denne forskrift.</article><article class="legalP" id="paragraf-3-ledd-2">Av fylkesvise utviklings- og tilretteleggingsmidler kan det gis tilskudd i henhold til regionale strategier for landbruksrelatert næringsutvikling og innenfor rammene av den nasjonale strategien for slik næringsutvikling til:<ul class="defaultList"><li data-li-identifier="1." data-name="1."><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1"><i>Utrednings- og tilretteleggingstiltak:</i> Det kan gis tilskudd til utviklings- og tilretteleggingstiltak med inntil 75&#xa0;% av godkjent kostnadsoverslag.</article></article></li><li data-li-identifier="2." data-name="2."><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1"><i>Praktikantordning:</i> Det kan gis tilskudd til inntil 60&#xa0;% av foretakets kostnader til dekning av arbeidsgiveravgift, yrkesskadeforsikring, lønn til praktikant tilsvarende 65&#xa0;% av lønnstrinn 1 i Statens regulativ og feriepenger i forhold til dette. Praksisvertens egenandel er på 40&#xa0;%. I tillegg kan faktiske dokumenterte utgifter til barnepass samt kursutgifter dekkes. Praksis på egen, foreldres eller svigerforeldres gård kommer ikke inn under ordningen.</article></article></li></ul></article><article class="legalP" id="paragraf-3-ledd-3">Av fylkesvise bygdeutviklingsmidler kan det gis tilskudd i henhold til regionale strategier for landbruksrelatert næringsutvikling og innenfor rammene av den nasjonale strategien for slik næringsutvikling, samt tildelingsbrev fra fylkesmannen til:<ul class="defaultList"><li data-li-identifier="1." data-name="1."><article class="listArticle" id="paragraf-3-ledd-3-punkt-1"><article class="legalP" id="paragraf-3-ledd-3-punkt-1-ledd-1"><i>Etablererstipend:</i> Det kan gis stipend til å forberede og etablere ny virksomhet med ekspansjonsmuligheter på inntil 75&#xa0;% av godkjent kostnadsoverslag.</article></article></li><li data-li-identifier="2." data-name="2."><article class="listArticle" id="paragraf-3-ledd-3-punkt-2"><article class="legalP" id="paragraf-3-ledd-3-punkt-2-ledd-1"><i>Bedriftsutvikling:</i> Det kan gis tilskudd til tiltak innen produktutvikling, kompetansebygging, markedsundersøkelser, testsalg, nettverksbygging, markedsføring av nye produkter og lignende med inntil 50&#xa0;% av godkjent kostnadsoverslag. For personer under 35 år og det underrepresenterte kjønn kan tilskuddet gis med inntil 75&#xa0;% av godkjent kostnadsoverslag.</article></article></li><li data-li-identifier="3." data-name="3."><article class="listArticle" id="paragraf-3-ledd-3-punkt-3"><article class="legalP" id="paragraf-3-ledd-3-punkt-3-ledd-1"><i>Investeringer:</i> <ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-3-punkt-3-ledd-1-punkt-1"><article class="legalP" id="paragraf-3-ledd-3-punkt-3-ledd-1-punkt-1-ledd-1">Det kan gis tilskudd til investeringer i faste anlegg og tilhørende produksjonsutstyr av varig karakter med inntil 30&#xa0;% av godkjent kostnadsoverslag. Øvre tak for tilskudd til investeringer er 750&#xa0;000 kroner per søknad. Det er ikke tak for tilskudd i områdene Finnmark, Troms, Nordland og Namdalen.</article></article></li><li data-li-identifier="b)" data-name="b)"><article class="listArticle" id="paragraf-3-ledd-3-punkt-3-ledd-1-punkt-2"><article class="legalP" id="paragraf-3-ledd-3-punkt-3-ledd-1-punkt-2-ledd-1">Det kan gis tilskudd i form av reduksjon i avtalt rentenivå på lån til investeringsformål. Rentestøtten utgjør 50&#xa0;% av <i>Risikofri rente 3 år stat</i> (STX4). Rentestøtte beregnes ut fra foregående års rente og kan maksimalt utgjøre 5 prosentpoeng.</article></article></li><li data-li-identifier="c)" data-name="c)"><article class="listArticle" id="paragraf-3-ledd-3-punkt-3-ledd-1-punkt-3"><article class="legalP" id="paragraf-3-ledd-3-punkt-3-ledd-1-punkt-3-ledd-1">Det kan gis tilskudd til tapsfond og rentestøttefond (til rentefritak) for risikolån fra Innovasjon Norge til investeringer i forbindelse med utbygging, modernisering, omstilling, utvikling og generasjonsskifte.</article></article></li></ul></article><article class="legalP" id="paragraf-3-ledd-3-punkt-3-ledd-2">Dersom et anlegg eller produksjonsutstyr er anskaffet ved leasing eller annen leie, kan det ikke gis tilskudd eller rentestøtte.</article></article></li><li data-li-identifier="4." data-name="4."><article class="listArticle" id="paragraf-3-ledd-3-punkt-4"><article class="legalP" id="paragraf-3-ledd-3-punkt-4-ledd-1"><i>Generasjonsskifte:</i> Det kan gis tilskudd til personer under 35 år, som i forbindelse med overtagelse av landbrukseiendom trenger å gjennomføre mindre investeringer. Tilskuddet kan gis med inntil 40&#xa0;% av godkjent kostnadsoverslag. Til det underrepresenterte kjønn kan det gis et tilskudd på inntil 60&#xa0;% av godkjent kostnadsoverslag.</article></article></li><li data-li-identifier="5." data-name="5."><article class="listArticle" id="paragraf-3-ledd-3-punkt-5"><article class="legalP" id="paragraf-3-ledd-3-punkt-5-ledd-1"><i>Andre tiltak:</i> Det kan gis tilskudd til andre tiltak dersom disse er i samsvar med regionale strategier og i tråd med forskriftens formål.</article><article class="legalP" id="paragraf-3-ledd-3-punkt-5-ledd-2">Tilskudd etter denne forskrift kan ikke gis til: <ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-3-punkt-5-ledd-2-punkt-1"><article class="legalP" id="paragraf-3-ledd-3-punkt-5-ledd-2-punkt-1-ledd-1">å tegne andeler eller kjøpe aksjer i privat næringsvirksomhet,</article></article></li><li data-li-identifier="b)" data-name="b)"><article class="listArticle" id="paragraf-3-ledd-3-punkt-5-ledd-2-punkt-2"><article class="legalP" id="paragraf-3-ledd-3-punkt-5-ledd-2-punkt-2-ledd-1">garantier,</article></article></li><li data-li-identifier="c)" data-name="c)"><article class="listArticle" id="paragraf-3-ledd-3-punkt-5-ledd-2-punkt-3"><article class="legalP" id="paragraf-3-ledd-3-punkt-5-ledd-2-punkt-3-ledd-1">gjeldssanering eller løpende drift av bedrifter, eller</article></article></li><li data-li-identifier="d)" data-name="d)"><article class="listArticle" id="paragraf-3-ledd-3-punkt-5-ledd-2-punkt-4"><article class="legalP" id="paragraf-3-ledd-3-punkt-5-ledd-2-punkt-4-ledd-1">tiltak på landbrukseiendommer som i sin helhet eies og drives av stat, fylke eller kommune.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2009-01-28-75/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Generelle vilkår</span></h2><article class="legalP" id="paragraf-4-ledd-1">Tiltaket det ytes tilskudd til skal til en hver tid være i samsvar med de krav som er gitt i gjeldende lover, forskrifter og standarder.</article><article class="legalP" id="paragraf-4-ledd-2">Støtte (tilskudd, rentefordeler mv.) til næringsvirksomhet utenom landbrukssektoren jf. EØS-avtalen artikkel 8, pkt. 3, gitt i henhold til denne forskriften, skal være i samsvar med EØS-avtalens regelverk for bagatellmessig støtte.</article><article class="legalP" id="paragraf-4-ledd-3">Søknad om tilskudd på midler skal inneholde en prosjektplan/forretningsplan.</article><article class="legalP" id="paragraf-4-ledd-4">Søknad om midler som forvaltes på regionalt nivå skal sendes til kommunen.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" id="paragraf-4-ledd-5">Dersom leid areal skal nyttes som arealgrunnlag ved søknad om tilskudd til investeringer, må søker kunne dokumentere leieavtale eller forpaktningsavtale med en slik varighet at tiltaket kan gjennomføres på en forsvarlig måte.</article><article class="legalP" id="paragraf-4-ledd-6">Dersom overdragelse av en landbrukseiendom skjer i to omganger og det i mellomperioden søkes om tilskudd til investeringer etter denne forskrifts § 3 tredje ledd nummer 4, skal det foreligge en avtalt plan for overdragelsen. Videre skal både tidligere og ny eier stå ansvarlig for investeringene.</article><article class="legalP" id="paragraf-4-ledd-7">Dersom arbeidene er påbegynt før søknad er avgjort, kan tilskudd og rentestøtte nektes innvilget.</article><article class="legalP" id="paragraf-4-ledd-8">Dersom bygdeutviklingsmidler nyttes til tiltak i rovviltutsatte områder, skal det tas utgangspunkt i anbefalingene fra den regionale rovviltnemnda, og sett i sammenheng med andre mål og rammebetingelser som gjelder for vedkommende region.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Jf. forskrift 26. januar 2004 nr. 359 om kommunenes saksbehandling vedrørende søknader om finansiering av landbruk og bygdeutvikling gjennom Innovasjon Norge og fylkesmannen.</article></footer></article><article class="legalArticle" data-lovdata-URL="LTI/forskrift/2009-01-28-75/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Administrasjon</span></h2><article class="legalP" id="paragraf-5-ledd-1">For midler som forvaltes regionalt kan Fylkesmannen delegere myndighet til å bevilge midler i henhold til denne forskrifts § 3 til Innovasjon Norge<sup class="footnotereference" data-footnotereferencevalue="1" data-unique-footnote-counter="1">1</sup> og til kommunene.</article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Jf. lov 19. desember 2003 nr. 130 om Innovasjon Norge.</article></footer></article><article class="legalArticle" data-lovdata-URL="LTI/forskrift/2009-01-28-75/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dispensasjon</span></h2><article class="legalP" id="paragraf-6-ledd-1">Departementet kan i særlige tilfeller dispensere fra denne forskriften.</article></article><article class="legalArticle" data-lovdata-URL="LTI/forskrift/2009-01-28-75/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Opplysningsplikt og kontroll</span></h2><article class="legalP" id="paragraf-7-ledd-1">Mottakere av tilskudd i medhold av denne forskrift plikter å gi alle opplysninger som tilskuddsforvalter<sup class="footnotereference" data-footnotereferencevalue="1" data-unique-footnote-counter="1">1</sup> finner nødvendig for å kunne forvalte ordningen.</article><article class="legalP" id="paragraf-7-ledd-2">Tilskuddsforvalter fører tilsyn med at utbetaling av tilskudd er riktig, og har adgang til all bokføring, korrespondanse og opptegnelser som vedkommer tilskuddet.</article><article class="legalP" id="paragraf-7-ledd-3">Tilskuddsforvalter kan foreta stedlig kontroll hos tilskuddsmottakeren.</article><footer class="footnotes"><article class="footnote" data-name="1" data-unique-footnote-counter="4"><span class="footnoteLabel">1</span> Som definert i § 2.</article></footer></article><article class="legalArticle" data-lovdata-URL="LTI/forskrift/2009-01-28-75/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilbakebetaling</span></h2><article class="legalP" id="paragraf-8-ledd-1">Midler tildelt i medhold av denne forskriften kan kreves helt eller delvis tilbake dersom søkeren har gitt feil opplysninger i søknaden som har dannet grunnlag for en urettmessig utbetaling av tilskuddet, eller at midlene ikke blir nyttet i samsvar med de forutsetninger som er satt for tildelingen.</article><article class="legalP" id="paragraf-8-ledd-2">Det kan kreves forsinkelsesrente<sup class="footnotereference" data-footnotereferencevalue="1" data-unique-footnote-counter="1">1</sup> av midler som kreves tilbake i henhold til første ledd. Der mottakeren ikke var i aktsom god tro om utbetalingen, kan renter kreves fra det tidspunkt tilbakebetalingskravet er kommet fram til foretaket. Ved grov uaktsomhet eller forsett kan renter kreves fra tidspunktet for utbetalingen av det urettmessige tilskuddet.</article><footer class="footnotes"><article class="footnote" data-name="1" data-unique-footnote-counter="5"><span class="footnoteLabel">1</span> Jf. lov 17. desember 1976 nr. 100 om renter ved forsinket betaling m.m. jf. forskrift om renter ved forsinket betaling.</article></footer></article><article class="legalArticle" data-lovdata-URL="LTI/forskrift/2009-01-28-75/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Klage</span></h2><article class="legalP" id="paragraf-9-ledd-1">Vedtak truffet av fylkesmannen i medhold av denne forskrift kan påklages til Statens landbruksforvaltning etter lov 10. februar 1967 om behandlingsmåten i forvaltningssaker (forvaltningsloven).</article><article class="legalP" id="paragraf-9-ledd-2">Vedtak truffet av kommunen i medhold av denne forskrift kan påklages til fylkesmannen etter lov 10. februar 1967 om behandlingsmåten i forvaltningssaker (forvaltningsloven).</article><article class="legalP" id="paragraf-9-ledd-3">Vedtak truffet av Innovasjon Norge<sup class="footnotereference" data-footnotereferencevalue="1" data-unique-footnote-counter="1">1</sup> i medhold av denne forskrift kan påklages til Innovasjon Norges klagenemnd.</article><footer class="footnotes"><article class="footnote" data-name="1" data-unique-footnote-counter="6"><span class="footnoteLabel">1</span> Jf. lov 19. desember 2003 nr. 130 om Innovasjon Norge.</article></footer></article><article class="legalArticle" data-lovdata-URL="LTI/forskrift/2009-01-28-75/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft straks.</article><article class="legalP" id="paragraf-10-ledd-2">Fra samme tidspunkt oppheves:<ul class="defaultList"><li data-li-identifier="-" data-name="-"><article class="listArticle" id="paragraf-10-ledd-2-punkt-1"><article class="legalP" id="paragraf-10-ledd-2-punkt-1-ledd-1">forskrift 15. februar 2007 nr. 199 om midler til bygdeutvikling.</article></article></li></ul></article></article></main></body></html>