<!DOCTYPE html><html lang="no"><head><title>Midlertidig forskrift om irakere som tidligere har hatt midlertidig og begrenset arbeidstillatelse i Norge</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-11-13-1369</dd><dt class="dokid">DokumentID</dt><dd class="dokid">LTI/forskrift/2009-11-13-1369</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 12 s 1939</dd><dt class="dateInForce">I kraft fra</dt><dd class="dateInForce">2010-01-01 – 2015-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-05-15-35/§38</li><li>forskrift/2009-10-09-1260</li></ul></dd><dt class="dateOfPublication">Kunngjort</dt><dd class="dateOfPublication">2009-11-17 13:50</dd><dt class="journalNumber">Journalnummer</dt><dd class="journalNumber">2009-1036</dd><dt class="titleShort">Korttittel</dt><dd class="titleShort">Midl. forskrift etter utlendingsloven</dd><dt class="title">Tittel</dt><dd class="title">Midlertidig forskrift om irakere som tidligere har hatt midlertidig og begrenset arbeidstillatelse i Norge</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og inkluderingsdepartementet 13. november 2009 med hjemmel i lov 15. mai 2008 nr. 35 om utlendingers adgang til riket og deres opphold her (utlendingsloven) § 38 sjette ledd, jf. delegeringsvedtak 9. oktober 2009 nr. 1260.</dd><dt class="refid">RefID</dt><dd class="refid">forskrift/2009-11-13-1369</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om irakere som tidligere har hatt midlertidig og begrenset arbeidstillatelse i Norge<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTI/forskrift/2009-11-13-1369" id="dokument"><h1>Midlertidig forskrift om irakere som tidligere har hatt midlertidig og begrenset arbeidstillatelse i Norge</h1><article class="legalArticle" data-lovdata-URL="LTI/forskrift/2009-11-13-1369/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Følgende gjelder i denne forskriften:<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">Med utlendingsloven 2008 menes lov 15. mai 2008 nr. 35 om utlendingers adgang til riket og deres opphold her.</article></article></li><li data-li-identifier="b)" data-name="b)"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">Med utlendingsloven 1988 menes lov 24. juni 1988 nr. 64 om utlendingers adgang til riket og deres opphold her.</article></article></li><li data-li-identifier="c)" data-name="c)"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">Med utlendingsforskriften 1990 menes forskrift 21. desember 1990 nr. 1028 om utlendingers adgang til riket og deres opphold her.</article></article></li><li data-li-identifier="d)" data-name="d)"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">Med utlendingsforskriften 2009 menes forskrift 15. oktober 2009 nr. 1286.</article></article></li><li data-li-identifier="e)" data-name="e)"><article class="listArticle" id="paragraf-1-ledd-1-punkt-5"><article class="legalP" id="paragraf-1-ledd-1-punkt-5-ledd-1">Med «tidligere forskrift» menes midlertidig forskrift 24. februar 2005 nr. 165 om irakere som tidligere har hatt midlertidig og begrenset arbeidstillatelse i Norge gitt med hjemmel i utlendingsloven 1988 § 8 annet ledd.</article></article></li></ul></article></article><article class="legalArticle" data-lovdata-URL="LTI/forskrift/2009-11-13-1369/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Irakere som har hatt en midlertidig arbeidstillatelse i medhold av utlendingsloven 1988 § 8 annet ledd, jf. utlendingsforskriften 1990 § 21 annet ledd, begrenset i medhold av § 21 sjuende ledd, kan gis oppholdstillatelse i medhold av utlendingsloven 2008 § 38.</article><article class="legalP" id="paragraf-2-ledd-2">Det er et vilkår at førstegangs søknad om oppholdstillatelse ble fremsatt gjennom politiet.</article><article class="legalP" id="paragraf-2-ledd-3">For at tillatelse skal gis etter første ledd må søkeren ha hatt et arbeidsforhold som var påbegynt senest 1. april 2005. Der søkeren tidligere har hatt et arbeidsforhold av minst 1 års varighet i riket, er det likevel tilstrekkelig at nytt arbeidsforhold er påbegynt før 1. mai 2005. Adgangen til oppholdstillatelse gjelder ikke personer som kan nektes opphold etter utlendingsloven 2008 § 59 første ledd. Det er videre et vilkår for tillatelse at søkerens identitet er kjent. Ved behandlingen av søknader om tillatelse etter første ledd anses identiteten kjent blant annet når søkeren fremlegger pass som er utstedt av irakiske myndigheter etter 1. juli 2004.</article><article class="legalP" id="paragraf-2-ledd-4">Tillatelse etter første ledd gis for ett år og kan fornyes i medhold av utlendingsloven 2008 § 61. Tillatelsen danner grunnlag for permanent oppholdstillatelse, jf. utlendingsloven 2008 § 62. Ved søknad om permanent oppholdstillatelse må identiteten være klarlagt i henhold til utlendingsforskriften 2009 § 8-12.</article><article class="legalP" id="paragraf-2-ledd-5">Tillatelse som nevnt i første ledd danner grunnlag for familieinnvandring etter utlendingsloven 2008 kapittel 6 for familiemedlemmer som oppholdt seg utenfor riket eller som kom til riket etter 1. april 2005, ved fornyelse etter ett år. For familie som oppholder seg i riket og som kom til riket senest 1. april 2005, gjelder de alminnelige regler om familieinnvandring i utlendingsloven 2008 kapittel 6.</article></article><article class="legalArticle" data-lovdata-URL="LTI/forskrift/2009-11-13-1369/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Søknad om fornyelse av tillatelse gitt i medhold av utlendingsloven 1988 § 8 annet ledd på bakgrunn av søknad etter tidligere forskrift, avgjøres etter en ny vurdering etter utlendingsloven 2008 § 38. Ved vurderingen etter utlendingsloven 2008 § 38 skal botid i Norge være et relevant hensyn som ikke alene skal tillegges avgjørende vekt. Det er et vilkår for tillatelse at søkerens identitet er kjent. Irakisk pass anerkjent av norske myndigheter som reisedokument skal være tilstrekkelig for fastleggelse av identitet, med mindre det er konkrete holdepunkter for at slikt pass bygger på uriktige opplysninger. For varighet og innhold av fornyet tillatelse mv. gjelder bestemmelsene i utlendingsloven 2008 § 60.</article><article class="legalP" id="paragraf-3-ledd-2">Første ledd gjelder ikke for fornyelse av tillatelser gitt etter 1. mai 2007.</article></article><article class="legalArticle" data-lovdata-URL="LTI/forskrift/2009-11-13-1369/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Det kan gis foreløpig oppholdstillatelse til irakiske borgere som<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">har hatt arbeidstillatelse etter tidligere forskrift § 2, og senere ikke har fått fornyet tillatelsen,</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">etter søknad etter tidligere forskrift, har hatt tillatelse i medhold av utlendingsloven 1988 § 8 annet ledd, og senere ikke har fått tillatelsen fornyet, eller</article></article></li><li data-li-identifier="c)" data-name="c)"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">etter søknad etter tidligere forskrift, i 2006 fikk behandlingen av søknaden om arbeidstillatelse stilt i bero før Utlendingsdirektoratet fattet vedtak i saken, og senere har fått avslag på søknaden eller søknaden ikke er ferdig behandlet.</article></article></li></ul></article><article class="legalP" id="paragraf-4-ledd-2">Det er et vilkår for foreløpig oppholdstillatelse etter første ledd at søkeren var i riket 18. mars 2009.</article><article class="legalP" id="paragraf-4-ledd-3">Personer som kan utvises etter utlendingsloven 2008 § 66 uten at det er uforholdsmessig, skal ikke gis tillatelse etter denne bestemmelsen.</article><article class="legalP" id="paragraf-4-ledd-4">Det er et vilkår for tillatelse at søkerens identitet er kjent. Ved behandling av søknad etter første ledd anses identiteten kjent blant annet når søkeren fremlegger irakisk pass som er anerkjent av norske myndigheter som reisedokument, med mindre det er konkrete holdepunkter for at slikt pass bygger på uriktige opplysninger.</article><article class="legalP" id="paragraf-4-ledd-5">Søknad om foreløpig tillatelse etter første ledd må være fremsatt for politiet innen 1. august 2009.</article><article class="legalP" id="paragraf-4-ledd-6">Tillatelse etter første ledd gjelder frem til søknad om tillatelse etter § 5 første ledd er avgjort i første instans. Dersom en søknad etter bestemmelsen i § 5 er avslått i første instans, gjelder den foreløpige tillatelsen fortsatt, dersom klage fremsettes og gis oppsettende virkning.</article><article class="legalP" id="paragraf-4-ledd-7">Politiet kan gi foreløpig tillatelse etter første ledd i bestemmelsen her, når politiet har saksdokumentene. For øvrig gir Utlendingsdirektoratet slik tillatelse.</article><article class="legalP" id="paragraf-4-ledd-8">Tillatelsen kan ikke fornyes og danner ikke grunnlag for permanent oppholdstillatelse, jf. utlendingsloven 2008 § 38 femte ledd. Tillatelsen danner ikke grunnlag for oppholdstillatelse for familiemedlemmer etter utlendingsloven 2008 kapittel 6. Det gjøres unntak fra kravet til underhold og bolig i utlendingsloven 2008 § 58.</article><article class="legalP" id="paragraf-4-ledd-9">Det skal fremgå av tillatelsen at den er foreløpig og at den gjelder med slike begrensninger som fastsatt i åttende ledd. Tillatelsen har verken betydning for avgjørelsen av søknad om tillatelse som danner grunnlag for permanent oppholdstillatelse, eller for beregningen av oppholdstid etter utlendingsforskriften 2009 § 11-2.</article></article><article class="legalArticle" data-lovdata-URL="LTI/forskrift/2009-11-13-1369/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Det kan, i medhold av utlendingsloven 2008 § 38, gis oppholdstillatelse til irakiske borgere som<ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">har hatt arbeidstillatelse etter tidligere forskrift § 2 og senere ikke har fått tillatelsen fornyet,</article></article></li><li data-li-identifier="b)" data-name="b)"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">har, etter søknad etter tidligere forskrift, hatt tillatelse i medhold av utlendingsloven 1988 § 8 annet ledd, og senere ikke har fått tillatelsen fornyet, eller</article></article></li><li data-li-identifier="c)" data-name="c)"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">etter søknad etter tidligere forskrift, i 2006 fikk behandlingen av søknad om arbeidstillatelse stilt i bero før Utlendingsdirektoratet fattet vedtak i saken, og senere har fått avslag på søknaden eller søknaden ikke er ferdig behandlet.</article></article></li></ul></article><article class="legalP" id="paragraf-5-ledd-2">Første gangs søknad om oppholdstillatelse etter første ledd må være fremsatt gjennom politiet før 1. oktober 2009. Fristen gjelder ikke for personer som først faller inn under vilkårene i første ledd etter 1. oktober 2009. Dersom det er fremmet søknad om foreløpig tillatelse etter § 4, skal denne søknaden også behandles som søknad om tillatelse etter første ledd.</article><article class="legalP" id="paragraf-5-ledd-3">Det skal ikke gis oppholdstillatelse etter bestemmelsen her dersom utlendingen kan utvises etter utlendingsloven § 66.</article><article class="legalP" id="paragraf-5-ledd-4">Det er et vilkår for tillatelse at søkerens identitet er kjent. Ved behandling av søknad etter første ledd anses identiteten kjent blant annet når søkeren fremlegger irakisk pass som er anerkjent av norske myndigheter som reisedokument, med mindre det er konkrete holdepunkter for at slikt pass bygger på uriktige opplysninger. Det er videre et vilkår for tillatelse etter første ledd at søkeren var i riket 18. mars 2009. Det gjøres unntak fra kravet til underhold og bolig, jf. utlendingsloven 2008 § 58.</article><article class="legalP" id="paragraf-5-ledd-5">Tillatelse etter første ledd kan gis for ett år, jf. utlendingsloven 2008 § 60, og kan fornyes i medhold av utlendingsloven 2008 § 61. Tillatelsen danner grunnlag for permanent oppholdstillatelse, jf. utlendingsloven 2008 § 62, og kan danne grunnlag for oppholdstillatelse for familiemedlemmer, jf. utlendingsloven 2008 kapittel 6.</article></article><article class="legalArticle" data-lovdata-URL="LTI/forskrift/2009-11-13-1369/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Utlendingsforskriften 2009 gjelder når ikke annet følger av forskriften her.</article></article><article class="legalArticle" data-lovdata-URL="LTI/forskrift/2009-11-13-1369/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Forskriften trer i kraft 1. januar 2010.</article><article class="legalP" id="paragraf-7-ledd-2">Forskriften opphører å gjelde 1. januar 2015.</article></article></main></body></html>