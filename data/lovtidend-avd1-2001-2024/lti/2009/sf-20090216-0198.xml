<!DOCTYPE html><html lang="no"><head><title>Forskrift om særskilte beskyttelsestiltak i forbindelse med klassisk svinepest i enkelte land innen EØS</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-02-16-198</dd><dt class="dokid">DokumentID</dt><dd class="dokid">LTI/forskrift/2009-02-16-198</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 2 s 392</dd><dt class="dateInForce">I kraft fra</dt><dd class="dateInForce">2009-02-16</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-04-28-474</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§23</li><li>lov/2003-12-19-124/§12</li><li>lov/2003-12-19-124/§15</li><li>lov/2003-12-19-124/§19</li><li>lov/2003-12-19-124/§33</li></ul></dd><dt class="dateOfPublication">Kunngjort</dt><dd class="dateOfPublication">2009-02-19 15:20</dd><dt class="journalNumber">Journalnummer</dt><dd class="journalNumber">2009-0166</dd><dt class="titleShort">Korttittel</dt><dd class="titleShort">Forskrift om klassisk svinepest i EØS</dd><dt class="title">Tittel</dt><dd class="title">Forskrift om særskilte beskyttelsestiltak i forbindelse med klassisk svinepest i enkelte land innen EØS</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 16. februar 2009 med hjemmel i lov 19. desember 2003 nr. 124 om matproduksjon og mattrygghet mv. (matloven) § 23 tredje ledd jf. § 12, § 15, § 19 og § 33. <br /><strong>EØS-henvisninger:</strong> EØS-avtalen vedlegg I kap. I innledende del nr. 3b (vedtak 2008/855/EF).</dd><dt class="refid">RefID</dt><dd class="refid">forskrift/2009-02-16-198</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særskilte beskyttelsestiltak i forbindelse med klassisk svinepest i enkelte land innen EØS<ul class="tocSubUl"><li>§ 1. Formål og virkeområde</li><li>§ 2. Forbud</li><li>§ 3. Unntak for kjøtt og kjøttprodukter fra områder i vedlegget del II</li><li>§ 4. Unntak for kjøtt og kjøttprodukter fra områder i vedlegget del III</li><li>§ 5. Helsesertifikat for levende svin, sæd, ova og embryo av svin ikke omfattet av forbudet</li><li>§ 6. Helsesertifikat for kjøtt og kjøttprodukter av svin ikke omfattet av forbudet</li><li>§ 7. Tilsyn m.m.</li><li>§ 8. Dispensasjon</li><li>§ 9. Straff</li><li>§ 10. Ikrafttredelse</li><li>Vedlegg</li></ul></li></ul></dd></dl></header><main class="documentBody" data-lovdata-URL="LTI/forskrift/2009-02-16-198" id="dokument"><h1>Forskrift om særskilte beskyttelsestiltak i forbindelse med klassisk svinepest i enkelte land innen EØS</h1><article class="legalArticle" data-lovdata-URL="LTI/forskrift/2009-02-16-198/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Formålet med denne forskrift er å forebygge spredning av klassisk svinepest ved samhandel med levende svin, sæd, ova og embryo av svin og ferskt svinekjøtt og kjøttprodukter av svin fra enkelte EØS-land.</article></article><article class="legalArticle" data-lovdata-URL="LTI/forskrift/2009-02-16-198/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forbud</span></h2><article class="legalP" id="paragraf-2-ledd-1">Det er forbudt å innføre levende svin fra områder listet i vedlegget.</article><article class="legalP" id="paragraf-2-ledd-2">Fra landene opplistet i vedlegget er det i tillegg forbudt å innføre levende svin fra de øvrige områdene dersom avsenderbesetningen de siste 30 dagene før forsendelsen har mottatt levende svin fra områdene listet i vedlegget.</article><article class="legalP" id="paragraf-2-ledd-3">Det er forbudt å innføre rånesæd, ova og embryo av svin fra områdene listet i vedlegget.</article><article class="legalP" id="paragraf-2-ledd-4">Det er forbudt å innføre ferskt svinekjøtt og tilbredt kjøtt og kjøttprodukter bestående av, eller som inneholder, svinekjøtt fra områder som er oppført i vedlegget del II og III.</article></article><article class="legalArticle" data-lovdata-URL="LTI/forskrift/2009-02-16-198/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak for kjøtt og kjøttprodukter fra områder i vedlegget del II</span></h2><article class="legalP" id="paragraf-3-ledd-1">Unntatt fra forbudet i § 2 fjerde ledd er ferskt svinekjøtt og tilbredt kjøtt og kjøttprodukter bestående av, eller som inneholder, svinekjøtt fra områder listet i vedlegget del II dersom:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">det ikke er påvist klassisk svinepest i besetningen de siste 12 månedene og besetningen befinner seg utenfor en bekjempelses- eller observasjonssone,</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">dyrene har oppholdt seg minst 90 dager i besetningen,</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">det i løpet av de siste 30 dager før slakting ikke har vært tatt inn nye dyr i besetningen, og</article></article></li><li data-li-identifier="d)" data-name="d)"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">besetningen er inspisert av offentlig veterinær i henhold til vedtak 2008/855/EF.</article></article></li></ul></article></article><article class="legalArticle" data-lovdata-URL="LTI/forskrift/2009-02-16-198/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Unntak for kjøtt og kjøttprodukter fra områder i vedlegget del III</span></h2><article class="legalP" id="paragraf-4-ledd-1">Unntatt fra forbudet i § 2 fjerde ledd er ferskt svinekjøtt og tilbredt kjøtt og kjøttprodukter bestående av, eller som inneholder, svinekjøtt fra områder listet i vedlegget del III dersom:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">offentlig veterinærmyndighet i avsenderstaten har gitt tillatelse til forsendelsen,</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">produktene er produsert, behandlet og attestert i samsvar med artikkel 4(1) og 5 i direktiv 2002/99/EF, og</article></article></li><li data-li-identifier="c)" data-name="c)"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">produktene følges av et helsesertifikat for samhandel i samsvar med forordning (EF) nr. 599/2004, hvor det i del II av helsesertifikatet er tilføyd:</article></article></li></ul></article><blockquote><article class="defaultP">«Produkt i samsvar med kommisjonsvedtak 2008/855/EF EF av 3. november 2008 hva angår dyrehelsemessige kontrolltiltak rettet mot klassisk svinepest i visse medlemsstater».</article></blockquote></article><article class="legalArticle" data-lovdata-URL="LTI/forskrift/2009-02-16-198/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Helsesertifikat for levende svin, sæd, ova og embryo av svin ikke omfattet av forbudet</span></h2><article class="legalP" id="paragraf-5-ledd-1">Ved innførsel fra land som omfattes av vedlegget skal det ved innførsel av levende svin, rånesæd, ova og embryo av svin som ikke omfattes av forbudet i § 2, attesteres at vilkårene i vedtak 2008/855/EF er oppfylt. Attestasjonen skal gjøres på helsesertifikatet som gjelder for slik samhandel.</article></article><article class="legalArticle" data-lovdata-URL="LTI/forskrift/2009-02-16-198/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Helsesertifikat for kjøtt og kjøttprodukter av svin ikke omfattet av forbudet</span></h2><article class="legalP" id="paragraf-6-ledd-1">Ved innførsel fra land som omfattes av vedlegget del III, skal det ved innførsel av ferskt svinekjøtt og tilberedt kjøtt og kjøttprodukter bestående av, eller som inneholder, svinekjøtt og som ikke omfattes av forbudet i § 2 fjerde ledd<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">være attestert i samsvar med artikkel 5(1) i direktiv 2002/99/EF, og</article></article></li><li data-li-identifier="b)" data-name="b)"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">medfølge et helsesertifikat for samhandel i samsvar med forordning (EF) nr. 599/2004, hvor det i del II av helsesertifikatet er tilføyd:</article></article></li></ul></article><blockquote><article class="defaultP">«Ferskt svinekjøtt og tilbredt kjøtt og kjøttprodukter bestående av, eller som inneholder, svinekjøtt i samsvar med kommisjonsvedtak 2008/855/EF av 3. november 2008 hva angår dyrehelsemessige kontrolltiltak rettet mot klassisk svinepest i visse medlemsstater».</article></blockquote></article><article class="legalArticle" data-lovdata-URL="LTI/forskrift/2009-02-16-198/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilsyn m.m.</span></h2><article class="legalP" id="paragraf-7-ledd-1">Mattilsynet fører tilsyn med at bestemmelsene i forskriften og enkeltvedtak fastsatt med hjemmel i forskriften blir oppfylt, jf. matloven § 23. Mattilsynet kan fastsette enkeltvedtak for å sikre at bestemmelsene i forskriften blir oppfylt, herunder om smittesanering, stenging og virksomhetskarantene, jf. matloven § 23 til § 25.</article></article><article class="legalArticle" data-lovdata-URL="LTI/forskrift/2009-02-16-198/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Dispensasjon</span></h2><article class="legalP" id="paragraf-8-ledd-1">Mattilsynet kan i særskilte tilfelle dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="LTI/forskrift/2009-02-16-198/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straff</span></h2><article class="legalP" id="paragraf-9-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til matloven § 28.</article></article><article class="legalArticle" data-lovdata-URL="LTI/forskrift/2009-02-16-198/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Denne forskrift trer i kraft straks. Samtidig oppheves forskrift 28. april 2006 nr. 474 om særskilte beskyttelsestiltak i forbindelse med klassisk svinepest hos villsvin i enkelte land i EØS-området.</article></article><section class="section" id="kapittel-1" data-lovdata-URL="LTI/forskrift/2009-02-16-198/KAPITTEL_1"><h2>Vedlegg</h2><article class="defaultP"><i>Del I</i><ul class="defaultList"><li data-li-identifier="1." data-name="1."><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1"><i>Tyskland</i> <ul class="defaultList"><li data-li-identifier="A." data-name="A."><article class="listArticle" id="kapittel-1-punkt-1-ledd-1-punkt-1"><article class="legalP" id="kapittel-1-punkt-1-ledd-1-punkt-1-ledd-1">Rheinland-Pfalz: <ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-1-ledd-1-punkt-1-ledd-1-punkt-1"><article class="legalP" id="kapittel-1-punkt-1-ledd-1-punkt-1-ledd-1-punkt-1-ledd-1">i Kreis Ahrweiler: Gemeinde Adenau og Altenahr;</article></article></li><li data-li-identifier="b)" data-name="b)"><article class="listArticle" id="kapittel-1-punkt-1-ledd-1-punkt-1-ledd-1-punkt-2"><article class="legalP" id="kapittel-1-punkt-1-ledd-1-punkt-1-ledd-1-punkt-2-ledd-1">i Landkreis Vulkaneifel: Gemeinde Obere Kyll og Hildesheim, i Kreis Daun: Gemeinde Obere Kyll og Hillesheim, i Gemeinde Daun Ortschaft Betteldorf, Dockweiler, Dreis-Brück, Hinterweiler og Kirchweiler, i Gemeinde Kelberg Ortschaft Beinhausen, Bereborn, Bodenbach, Bongard, Borler, Boxberg, Brücktal, Drees, Gelenberg, Kelberg, Kirsbach, Mannebach, Neichen, Nitz, Reimerath og Welcherath, i Gemeinde Gerolstein Ortschaft Berlingen, Duppach, Hohenfels-Essingen, Kalenborn-Scheuern, Neroth, Pelm og Rockeskyll samt byen Gerolstein;</article></article></li><li data-li-identifier="c)" data-name="c)"><article class="listArticle" id="kapittel-1-punkt-1-ledd-1-punkt-1-ledd-1-punkt-3"><article class="legalP" id="kapittel-1-punkt-1-ledd-1-punkt-1-ledd-1-punkt-3-ledd-1">i Eifelkreis Bitburg-Prüm: i Gemeinde Prüm Ortschaft Büdesheim, Kleinlangenfeld, Neuendorf, Olzheim, Roth bei Prüm, Schwirzheim og Weinsheim.</article></article></li></ul></article></article></li><li data-li-identifier="B." data-name="B."><article class="listArticle" id="kapittel-1-punkt-1-ledd-1-punkt-2"><article class="legalP" id="kapittel-1-punkt-1-ledd-1-punkt-2-ledd-1">Nordrhein-Westfalen: <ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-1-ledd-1-punkt-2-ledd-1-punkt-1"><article class="legalP" id="kapittel-1-punkt-1-ledd-1-punkt-2-ledd-1-punkt-1-ledd-1">i Kreis Euskirchen: byene Bad Münstereifel, Mechernich, Schleiden og i byen Euskirchen Ortschaft Billig, Euenheim, Euskirchen (centrum), Flamersheim, Kirchheim, Kuchenheim, Kreuzweingarten, Niederkastenholz, Palmersheim, Rheder, Roitzheim, Schweinheim, Stotzheim, Wiβkirchen samt Gemeinde Blankenheim, Dahlem, Hellenthal, Kall og Nettersheim;</article></article></li><li data-li-identifier="b)" data-name="b)"><article class="listArticle" id="kapittel-1-punkt-1-ledd-1-punkt-2-ledd-1-punkt-2"><article class="legalP" id="kapittel-1-punkt-1-ledd-1-punkt-2-ledd-1-punkt-2-ledd-1">i Kreis Rhein-Sieg: i byen Meckenheim Ortschaft Ersdorf og Altendorf, i byen Rheinbach Ortschaft Oberdrees, Niederdrees, Wormersdorf, Todenfeld, Hilberath, Merzbach, Irlenbusch, Queckenberg, Kleinschebach, Loch, Berscheidt, Eichen og Kurtenberg, i Gemeinde Swisttal Ortschaft Miel og Odendorf.</article></article></li></ul></article></article></li></ul></article></article></li><li data-li-identifier="2." data-name="2."><article class="listArticle" id="kapittel-1-punkt-2"><span class="miscHeadline"><i>Frankrike</i></span><article class="legalP" id="kapittel-1-punkt-2-ledd-1">Området tilhørende under departementene Bas-Rhin og Moselle vest for Rhinen og Rhin-Marne-kanalen, nord for motorvei A4, øst for elven Sarre og syd for grensen til Tyskland samt kommunene Holtzheim, Lingolsheim og Eckbolsheim.</article></article></li><li data-li-identifier="3." data-name="3."><article class="listArticle" id="kapittel-1-punkt-3"><span class="miscHeadline"><i>Ungarn</i></span><article class="legalP" id="kapittel-1-punkt-3-ledd-1">Området tilhørende distriktet Nógrád og området tilhørende distriktet Pest beliggende nord og øst for Donau, syd for grensen til Slovakia, vest for grensen til distriktet Nógrád og nord for motorvei E71, området tilhørende distriktet Heves beliggende øst for grensen til distriktet Nógrád, syd og vest for grensen til distriktet Borsod-Abaúj-Zemplén og nord for motorvei E71 og området tilhørende distriktet Borsod-Abaúj-Zemplén beliggende syd for grensen til Slovakia, øst for grensen til distriktet Heves, nord og vest for motorvei E71, syd for hovedvei nr. 37 (stykket mellom motorvei E71 og hovedvei nr. 26) og vest for hovedvei nr. 26.</article></article></li><li data-li-identifier="4." data-name="4."><article class="listArticle" id="kapittel-1-punkt-4"><span class="miscHeadline"><i>Slovakia</i></span><article class="legalP" id="kapittel-1-punkt-4-ledd-1">Området tilhørende veterinær- og næringsmiddeladministrasjonen (DVFA) Žiar nad Hronom (distriktene Žiar nad Hronom, Žarnovica og Banská Štiavnica), Zvolen (distriktene Zvolen, Krupina og Detva), Lučenec (distriktene Lučenec og Poltár), Vel'ký Krtíš (distriktet Vel'ký Krtíš), Komárno (distriktet Komárno), Nové Zámky (distriktet Nové Zámky), Levice (distriktet Levice) og Rimavská Sobota (distriktet Rimavská Sobota).</article></article></li></ul></article> <article class="defaultP" margin-top="true"><i>Del II</i><ul class="defaultList"><li data-li-identifier="1." data-name="1."><article class="listArticle" id="kapittel-1-punkt-5"><span class="miscHeadline"><i>Bulgaria</i></span><article class="legalP" id="kapittel-1-punkt-5-ledd-1">Hele Bulgarias område.</article></article></li></ul></article> <article class="defaultP" margin-top="true"><i>Del III</i></article><article class="legalP" id="kapittel-1-ledd-1">...</article></section></main></body></html>