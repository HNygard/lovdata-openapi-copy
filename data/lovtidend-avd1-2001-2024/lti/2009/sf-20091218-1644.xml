<!DOCTYPE html><html lang="no"><head><title>Forskrift om tjenestevirksomhet og administrativt samarbeid mellom myndigheter (tjenesteforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-12-18-1644</dd><dt class="dokid">DokumentID</dt><dd class="dokid">LTI/forskrift/2009-12-18-1644</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 14 s 2283</dd><dt class="dateInForce">I kraft fra</dt><dd class="dateInForce">2009-12-28</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2009-06-19-103/§27</li></ul></dd><dt class="dateOfPublication">Kunngjort</dt><dd class="dateOfPublication">2009-12-22 14:40</dd><dt class="journalNumber">Journalnummer</dt><dd class="journalNumber">2009-1340</dd><dt class="titleShort">Korttittel</dt><dd class="titleShort">Tjenesteforskriften</dd><dt class="title">Tittel</dt><dd class="title">Forskrift om tjenestevirksomhet og administrativt samarbeid mellom myndigheter (tjenesteforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 18. desember 2009 med hjemmel i lov 19. juni 2009 nr. 103 om tjenestevirksomhet (tjenesteloven) § 27. Fremmet av Nærings- og handelsdepartementet. <br /><strong>EØS-henvisninger:</strong> EØS-avtalen vedlegg X nr. 1 (direktiv 2006/123/EF).</dd><dt class="refid">RefID</dt><dd class="refid">forskrift/2009-12-18-1644</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tjenestevirksomhet og administrativt samarbeid mellom myndigheter (tjenesteforskriften)<ul class="tocSubUl"><li>§ 1. Avgrensninger i tjenestelovens saklige virkeområde</li><li>§ 2. Definisjoner</li><li>§ 3. Unntak fra tjenestelovens hovedregel om rett til å yte grenseoverskridende tjenester</li><li>§ 4. Kontaktpunkt</li><li>§ 5. Saksbehandlingsfrister</li><li>§ 6. Elektronisk informasjonsutveksling</li><li>§ 7. Taushetsplikt og personvern mv.</li><li>§ 8. Gjensidig bistand ved unntak i enkeltsaker</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2009-12-18-1644" id="dokument"><h1>Forskrift om tjenestevirksomhet og administrativt samarbeid mellom myndigheter (tjenesteforskriften)</h1><article class="legalArticle" data-lovdata-URL="LTI/forskrift/2009-12-18-1644/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Avgrensninger i tjenestelovens saklige virkeområde</span></h2><article class="legalP" id="paragraf-1-ledd-1">Avgrensningen i tjenesteloven § 3 bokstav g mot elektroniske kommunikasjonstjenester og kommunikasjonsnettverk og tilknyttede anlegg og tjenester omfatter forhold regulert i<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">lov 4. juli 2003 nr. 83 om elektronisk kommunikasjon § 1-1 til § 1-5, § 3-1, § 2-3 til § 2-10, § 3-1 til § 3-4, § 4-1 til § 4-12, § 5-1 til § 5-3, § 6-1 til § 6-5, § 7-1 til § 7-4, § 9-1 til § 9-8, § 10-1, § 10-3, § 10-4, § 10-6 til § 10-10, § 11-1 til § 11-3, § 11-5, § 11-6, § 12-1 til § 12-3</article></article></li><li data-li-identifier="b)" data-name="b)"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">lov 4. desember 1992 nr. 127 om kringkasting § 4-2 og § 4-3</article></article></li><li data-li-identifier="c)" data-name="c)"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">lov 9. januar 2009 nr. 2 om kontroll med markedsføring og avtalevilkår mv. § 15</article></article></li><li data-li-identifier="d)" data-name="d)"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">forskrift 16. februar 2004 nr. 401 om elektronisk kommunikasjonsnett og elektronisk kommunikasjonstjeneste § 1-1 til § 1-3, § 1-5 til § 1-9, § 2-1 til § 2-6, § 3-1 til § 3-5, § 3-7, § 4-1 til § 4-6, § 5-1 til § 5-10, § 6-1 til § 6-4, § 7-1 til § 7-4, § 9-3, § 9-4, § 10-1, § 10-3 og § 10-4</article></article></li><li data-li-identifier="e)" data-name="e)"><article class="listArticle" id="paragraf-1-ledd-1-punkt-5"><article class="legalP" id="paragraf-1-ledd-1-punkt-5-ledd-1">forskrift 16. februar 2004 nr. 426 om nummerressurser for elektronisk kommunikasjonsnett og -tjenester § 1, § 4, § 5, § 7, § 14, § 17, § 18, § 19 og § 42.</article></article></li></ul></article></article><article class="legalArticle" data-lovdata-URL="LTI/forskrift/2009-12-18-1644/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">Med lovregulert yrke i tjenesteloven § 5 bokstav k menes yrkesvirksomhet der det i eller i medhold av lov kreves særlige yrkeskvalifikasjoner for adgangen til eller utøvelsen av yrket, herunder krav som forbeholder yrkestittel til innehavere av en gitt faglig kvalifikasjon. Som lovregulert yrke regnes også yrker som utøves av medlemmer i organisasjoner som skal behandles som lovregulerte yrker, jf. EØS-avtalen vedlegg VII nr. 1 (direktiv 2005/36/EF (yrkeskvalifikasjonsdirektivet)) artikkel 3 nr. 1 bokstav a jf. nr. 2 og vedlegg I.</article><article class="legalP" id="paragraf-2-ledd-2">For øvrig får definisjonene i tjenesteloven § 5 tilsvarende anvendelse for denne forskriften.</article></article><article class="legalArticle" data-lovdata-URL="LTI/forskrift/2009-12-18-1644/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak fra tjenestelovens hovedregel om rett til å yte grenseoverskridende tjenester</span></h2><article class="legalP" id="paragraf-3-ledd-1">Unntaket i tjenesteloven § 17 første ledd bokstav b og annet ledd fra tjenesteloven § 16 omfatter:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">grenseoverskridende tjenesteyting for lovregulerte yrker som omfattes av EØS-avtalen vedlegg VII nr. 1 (direktiv 2005/36/EF (yrkeskvalifikasjonsdirektivet)) avdeling II</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">forhold som omfattes av lov 17. juni 2005 nr. 62 om arbeidsmiljø, arbeidstid og stillingsvern m.v. § 1-7 og forskrift 16. desember 2005 nr. 1566 om utsendte arbeidstakere</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">forhold som omfattes av lov 14. april 2000 nr. 31 om behandling av personopplysninger</article></article></li><li data-li-identifier="d)" data-name="d)"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">forhold som omfattes av forskrift 20. desember 1996 nr. 1161 til domstolloven kapittel 11 (advokatforskriften) kapittel 10 del III</article></article></li><li data-li-identifier="e)" data-name="e)"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">forhold som omfattes av forskrift 30. juni 2006 nr. 731 om inkorporasjon av trygdeordningene i EØS-avtalen</article></article></li><li data-li-identifier="f)" data-name="f)"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1">administrative formaliteter vedrørende retten til å ferdes og oppholde seg fritt på norsk territorium for EØS-borgere, EFTA-borgere og andre utlendinger som er omfattet av lov 15. mai 2008 nr. 35 om utlendingers adgang til riket og deres opphold her § 117 til § 119 og § 110 første ledd</article></article></li><li data-li-identifier="g)" data-name="g)"><article class="listArticle" id="paragraf-3-ledd-1-punkt-7"><article class="legalP" id="paragraf-3-ledd-1-punkt-7-ledd-1">forhold som omfattes av forskrift 1. juni 2004 nr. 930 om gjenvinning og behandling av avfall kapittel 13</article></article></li><li data-li-identifier="h)" data-name="h)"><article class="listArticle" id="paragraf-3-ledd-1-punkt-8"><article class="legalP" id="paragraf-3-ledd-1-punkt-8-ledd-1">forhold som omfattes av lov 15. januar 1999 nr. 2 om revisjon og revisorer § 1-1 annet ledd, jf. også samme lov kapittel 5.</article></article></li></ul></article></article><article class="legalArticle" data-lovdata-URL="LTI/forskrift/2009-12-18-1644/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kontaktpunkt</span></h2><article class="legalP" id="paragraf-4-ledd-1">Kontaktpunkt i henhold til tjenesteloven § 6 er Altinn.</article><article class="legalP" id="paragraf-4-ledd-2">Ansvarlig myndighet må sørge for at tjenesteytere kan fullføre fremgangsmåter i Altinn i samsvar med tjenesteloven § 6, og at informasjon er tilgjengelig i samsvar med tjenesteloven § 7.</article></article><article class="legalArticle" data-lovdata-URL="LTI/forskrift/2009-12-18-1644/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Saksbehandlingsfrister</span></h2><article class="legalP" id="paragraf-5-ledd-1">Ved beregning av saksbehandlingsfrister som er fastsatt i eller i medhold av lov, for tillatelsesordninger som faller inn under tjenesteloven, gjelder ikke forvaltningslovforskriften kapittel 9. Forvaltningslovforskriften § 37, § 38, § 40 første og annet ledd og § 41 får likevel anvendelse.</article></article><article class="legalArticle" data-lovdata-URL="LTI/forskrift/2009-12-18-1644/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Elektronisk informasjonsutveksling</span></h2><article class="legalP" id="paragraf-6-ledd-1">Når ansvarlig myndighet etter tjenesteloven § 25 yter bistand til myndighet i annen EØS-stat, eller anmoder myndighet i en annen EØS-stat om bistand ved tilsyn med tjenesteytere, skal informasjonsutveksling skje gjennom Det indre markeds informasjonssystem IMI. Det samme gjelder ved varsling i samsvar med tjenesteloven § 26 og ved gjennomføring av fremgangsmåten ved tiltak i enkeltsaker i samsvar med forskriften § 8.</article></article><article class="legalArticle" data-lovdata-URL="LTI/forskrift/2009-12-18-1644/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Taushetsplikt og personvern mv.</span></h2><article class="legalP" id="paragraf-7-ledd-1">Forvaltningslovens bestemmelser om taushetsplikt er ikke til hinder for utveksling av informasjon med myndigheter i andre EØS-stater i samsvar med tjenesteloven og forskriften, jf. forvaltningsloven § 13b første ledd nr. 8.</article><article class="legalP" id="paragraf-7-ledd-2">Innhenting og behandling av informasjon som kan bli eller er utvekslet med myndigheter i andre EØS-stater, skal skje i samsvar med personopplysningsloven og tilhørende forskrifter.</article><article class="legalP" id="paragraf-7-ledd-3">Når ansvarlig myndighet gir opplysninger i samsvar med tjenesteloven § 25 annet ledd bokstav c, skal ansvarlig myndighet også opplyse om hvilke bestemmelser i lov eller forskrift tjenesteyteren er dømt eller sanksjonert etter. Ved opplysning om avgjørelser om konkurskarantene skal ansvarlig myndighet opplyse om avgjørelsen er påanket, og i tilfelle når anken forventes avgjort.</article></article><article class="legalArticle" data-lovdata-URL="LTI/forskrift/2009-12-18-1644/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Gjensidig bistand ved unntak i enkeltsaker</span></h2><article class="legalP" id="paragraf-8-ledd-1">Dersom ansvarlig myndighet vil treffe tiltak i samsvar med tjenesteloven § 18, skal etableringsstaten først anmodes om å treffe tilsvarende tiltak overfor tjenesteyteren. Ansvarlig myndighet skal i anmodningen gi all relevant informasjon om sakens omstendigheter.</article><article class="legalP" id="paragraf-8-ledd-2">Etterkommer ikke etableringsstaten anmodningen, eller er tiltakene utilstrekkelige, skal ansvarlig myndighet varsle EFTAs overvåkingsorgan og etableringsstaten om at den vil treffe tiltak, og angi<ul class="defaultList"><li data-li-identifier="a)" data-name="a)"><article class="listArticle" id="paragraf-8-ledd-2-punkt-1"><article class="legalP" id="paragraf-8-ledd-2-punkt-1-ledd-1">grunnene til at den mener at etableringsstatens tiltak er utilstrekkelige</article></article></li><li data-li-identifier="b)" data-name="b)"><article class="listArticle" id="paragraf-8-ledd-2-punkt-2"><article class="legalP" id="paragraf-8-ledd-2-punkt-2-ledd-1">grunnene til at tiltakene som ansvarlig myndighet vil treffe, oppfyller vilkårene i tjenesteloven § 18.</article></article></li></ul></article><article class="legalP" id="paragraf-8-ledd-3">Ansvarlig myndighet kan ikke sette i verk tiltakene før etter femten virkedager etter at varsel etter annet ledd er gitt.</article><article class="legalP" id="paragraf-8-ledd-4">Dreier det seg om en hastesak, kan ansvarlig myndighet fravike første til tredje ledd. I slike tilfeller skal ansvarlig myndighet uten ugrunnet opphold varsle EFTAs overvåkingsorgan og etableringsstaten om tiltakene og begrunne hvorfor det er en hastesak.</article><article class="legalP" id="paragraf-8-ledd-5">Meddeler en EØS-stat norsk ansvarlig myndighet at den vil treffe tiltak tilsvarende tjenesteloven § 18 overfor grenseoverskridende tjenesteyter etablert i Norge, skal ansvarlig myndighet på anmodning uten ugrunnet opphold føre tilsyn med om tjenesteyteren driver virksomheten på lovlig måte. Ansvarlig myndighet i Norge skal deretter underrette vertsstaten om hvilke tiltak som er eller planlegges truffet. Er ikke tiltak truffet, skal det opplyses om grunnene til dette.</article><article class="legalP" id="paragraf-8-ledd-6">Paragrafen gjør ingen innskrenkning i adgangen til å ta rettslige skritt mot tjenesteytere, herunder bruk av tvangsmidler og andre etterforskningsskritt i straffesak.</article></article><article class="legalArticle" data-lovdata-URL="LTI/forskrift/2009-12-18-1644/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft 28. desember 2009.</article></article></main></body></html>