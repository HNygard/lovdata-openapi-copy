<!DOCTYPE html><html lang="no"><head><title>Forskrift om endring i forskrift for verdsetting av skog</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-04-22-444</dd><dt class="dokid">DokumentID</dt><dd class="dokid">LTI/forskrift/2009-04-22-444</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 4 s 656</dd><dt class="dateInForce">I kraft fra</dt><dd class="dateInForce">2009-04-22, med virkning for inntektsåret 2009.</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-12-19-1514</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-24/§7-1</li><li>forskrift/1982-01-22-1998</li></ul></dd><dt class="dateOfPublication">Kunngjort</dt><dd class="dateOfPublication">2009-04-24 14:30</dd><dt class="journalNumber">Journalnummer</dt><dd class="journalNumber">2009-0357</dd><dt class="titleShort">Korttittel</dt><dd class="titleShort">Endr. i forskrift for verdsetting av skog</dd><dt class="title">Tittel</dt><dd class="title">Forskrift om endring i forskrift for verdsetting av skog</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Skattedirektoratet 22. april 2009 med hjemmel i lov 13. juni 1980 nr. 24 om ligningsforvaltning (ligningsloven) § 7-1 nr. 3, jf. delegeringsvedtak 22. januar 1982 nr. 1998.</dd><dt class="refid">RefID</dt><dd class="refid">forskrift/2009-04-22-444</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for verdsetting av skog<ul class="tocSubUl"><li>I<ul class="tocSubUl"><li>§ 1. Forskriftens virkeområde</li><li>§ 2. Hvem har oppgaveplikt etter denne forskrift</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2009-04-22-444" id="dokument"><h1>Forskrift om endring i forskrift for verdsetting av skog</h1><section class="section" data-name="kapI" id="kapittel-1" data-lovdata-URL="LTI/forskrift/2009-04-22-444/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. desember 2006 nr. 1514 for verdsetting av skog gjøres følgende endringer:</article> <article class="defaultP" margin-top="true">§ 1 og § 2 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></span><article class="legalP" id="kapittel-1-foreslåttparagraf-1-ledd-1">Denne forskriften for fastsetting av formuesverdi på skogeiendommer gjelder den avkastningsverdien som skogen gir på lengre sikt ved rasjonell skjøtsel og drift. Forskriften gjelder bare for økonomisk drivbare arealer. Den gjelder ikke fastsettelse av verdi av sandtak, torvtak, steinbrudd, tomter, jaktrettigheter, fiskerettigheter og lignende.</article><article class="legalP" id="kapittel-1-foreslåttparagraf-1-ledd-2">Med økonomisk drivbare arealer menes arealer med skog i hogstklassene 1-5 hvor driftsforholdene (terreng og avstand til vei mv.) er slik at avvirkningen, når skogen er hogstmoden, gir økonomisk overskudd per avvirket kubikkmeter trevirke.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Hvem har oppgaveplikt etter denne forskrift</span></span><article class="legalP" id="kapittel-1-foreslåttparagraf-2-ledd-1">Alle skogeiere som driver skogbruk som skattepliktig næringsvirksomhet, skal ved fastsettelse av ny skogverdi eller ved revisjon av tidligere skogverdi levere skjemaet RF-1016, «Opplysninger for beregning av formuesverdi på skogeiendommer», fastsatt av Skattedirektoratet.</article></article> <article class="defaultP" margin-top="true">§ 7 skal lyde:</article><article class="legalP" id="kapittel-1-ledd-2">Er skogeierens reelle driftskostnader (inkludert indirekte kostnader) vesentlig høyere enn den kostnadssjablongen som gjelder for den kommunen eiendommen ligger i, og årsaken er enten vanskelig terreng eller gjennomsnittlig lang driftsvei, kan skattyteren kreve å nytte en høyere kostnadssjablong.</article> <article class="defaultP" margin-top="true">§ 9 skal lyde:</article><article class="legalP" id="kapittel-1-ledd-3">Ved kapitalisering av nettoverdien av den årlige nyttbare tilveksten, er skogfaktoren fastsatt til 5.</article> <article class="defaultP" margin-top="true">§ 10 oppheves.</article> <article class="defaultP" margin-top="true">§ 13 skal lyde:</article><article class="legalP" id="kapittel-1-ledd-4">Formuesverdien på den enkelte skogeiendom skal revideres når den formuesverdi som ble fastsatt ved siste revisjon, er uriktig som en følge av følgende forhold:<p class="leddfortsettelse">tilkjøp</p><p class="leddfortsettelse">frasalg</p><p class="leddfortsettelse">fredning</p><p class="leddfortsettelse">naturskader</p><p class="leddfortsettelse">dokumentasjon av endret fordeling av areal på bonitetsklasser (eks. ny skogbruksplan, områdeplan eller lignende).</p></article><article class="legalP" id="kapittel-1-ledd-5">Revisjonen foretas etter initiativ fra skogeieren, eller når de lokale likningsmyndigheter finner det nødvendig.</article></section><section class="section" data-name="kapII" id="kapittel-2" data-lovdata-URL="LTI/forskrift/2009-04-22-444/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks med virkning for inntektsåret 2009.</article></section></main></body></html>