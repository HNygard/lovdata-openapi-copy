<!DOCTYPE html><html lang="no"><head><title>Forskrift om endring i forskrift om erverv og tap av norsk statsborgerskap (statsborgerforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-12-18-1601</dd><dt class="dokid">DokumentID</dt><dd class="dokid">LTI/forskrift/2009-12-18-1601</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 14 s 2232</dd><dt class="dateInForce">I kraft fra</dt><dd class="dateInForce">2010-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-06-30-756</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-10-51/§2</li><li>lov/2005-06-10-51/§7</li><li>lov/2005-06-10-51/§18</li></ul></dd><dt class="dateOfPublication">Kunngjort</dt><dd class="dateOfPublication">2009-12-21 14:35</dd><dt class="journalNumber">Journalnummer</dt><dd class="journalNumber">2009-1294</dd><dt class="titleShort">Korttittel</dt><dd class="titleShort">Endr. i statsborgerforskriften</dd><dt class="title">Tittel</dt><dd class="title">Forskrift om endring i forskrift om erverv og tap av norsk statsborgerskap (statsborgerforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 18. desember 2009 med hjemmel i lov 10. juni 2005 nr. 51 om norsk statsborgerskap (statsborgerloven) § 2, § 7 og § 18. Fremmet av Arbeids- og inkluderingsdepartementet.</dd><dt class="refid">RefID</dt><dd class="refid">forskrift/2009-12-18-1601</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om erverv og tap av norsk statsborgerskap (statsborgerforskriften)<ul class="tocSubUl"><li>I<ul class="tocSubUl"><li>§ 8-2. Husstandsmedlemmer til utsendt personell ved norsk utenriksstasjon og til militært personell</li><li>§ 8-4. Utlending som har hatt norsk pass</li><li>§ 15-1. Plikt til å betale gebyr</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2009-12-18-1601" id="dokument"><h1>Forskrift om endring i forskrift om erverv og tap av norsk statsborgerskap (statsborgerforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2009-12-18-1601/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 30. juni 2006 nr. 756 om erverv og tap av norsk statsborgerskap (statsborgerforskriften) gjøres følgende endringer:</article> <article class="defaultP" margin-top="true">I følgende bestemmelser skal uttrykket «oppholds- eller arbeidstillatelse» endres til «oppholdstillatelse» og uttrykket «oppholds- eller arbeidstillatelser» endres til «oppholdstillatelser»:<p class="leddfortsettelse">§ 3-1 første punktum</p><p class="leddfortsettelse">§ 3-2 første ledd</p><p class="leddfortsettelse">§ 3-3</p><p class="leddfortsettelse">§ 8-1 tredje punktum</p><p class="leddfortsettelse">§ 8-2 første ledd tredje punktum</p><p class="leddfortsettelse">§ 8-3 første ledd første og annet punktum.</p></article> <article class="defaultP" margin-top="true">§ 8-2 skal lyde:</article><article class="futureLegalArticle" data-name="§8-2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8-2</span>. <span class="legalArticleTitle">Husstandsmedlemmer til utsendt personell ved norsk utenriksstasjon og til militært personell</span></span><article class="legalP" id="kapittel-1-foreslåttparagraf-1-ledd-1">For søker som er husstandsmedlem til utsendt personell ved norsk utenriksstasjon, som ikke er statsborger av oppholdslandet, og som er registrert i norsk folkeregister, anses oppholdstiden knyttet til utenriksstasjonen som oppholdstid i riket. Det gjøres unntak fra statsborgerloven § 7 første ledd bokstav c, d og f. Det gjøres også unntak fra statsborgerlovens krav om oppholdstillatelse.</article><article class="legalP" id="kapittel-1-foreslåttparagraf-1-ledd-2">For søker som er husstandsmedlem til militært personell som er beordret til tjeneste i utlandet, som ikke er statsborger av oppholdslandet og som er registrert i norsk folkeregister, anses oppholdstiden i utlandet knyttet til beordringen som oppholdstid i riket. Det gjøres unntak fra statsborgerloven § 7 første ledd bokstav c, d og f. Det gjøres også unntak fra statsborgerlovens krav om oppholdstillatelse.</article></article> <article class="defaultP" margin-top="true">§ 8-3 annet ledd skal lyde:</article><article class="legalP" id="kapittel-1-ledd-2">For søker som har inngått ekteskap før innreise til Norge med person som innvilges eller er innvilget tillatelse som nevnt i første ledd og som innvilges norsk statsborgerskap, skal det ved anvendelse av reglene i statsborgerloven § 12 første ledd femte punktum legges til grunn at søkeren er norskgift ved ekteskapets inngåelse. Treårskravet i statsborgerloven § 12 første ledd gjelder ikke.</article> <article class="defaultP" margin-top="true">Ny § 8-4 skal lyde:</article><article class="futureLegalArticle" data-name="§8-4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 8-4</span>. <span class="legalArticleTitle">Utlending som har hatt norsk pass</span></span><article class="legalP" id="kapittel-1-foreslåttparagraf-2-ledd-1">For søker som har fått utstedt norsk pass selv om vedkommende ikke var norsk statsborger, gjøres det unntak fra statsborgerloven § 7 første ledd bokstav d og e. Søkeren må likevel ha oppholdt seg i riket i til sammen syv år i løpet av de siste ti årene og ha vært i aktsom god tro. For søknader som reguleres av statsborgerloven § 11 til § 18, gjelder det som der er fastsatt om oppholdets varighet, men det stilles ikke krav om at søker må ha hatt oppholdstillatelser i oppholdstiden. Dersom sterke grunner foreligger, kan det i den enkelte sak til gunst for søkeren gjøres ytterligere unntak fra vilkårene for erverv av statsborgerskap fastsatt i statsborgerloven kapittel 3.</article></article> <article class="defaultP" margin-top="true">§ 10-1 første og annet punktum skal lyde:</article><article class="legalP" id="kapittel-1-ledd-3">Ved tilbakekall etter statsborgerloven § 26 første ledd skal vedkommende gis permanent oppholdstillatelse, i henhold til utlendingsloven § 62 og utlendingsforskriften § 11-3. Dette gjelder likevel ikke personer som har nordisk statsborgerskap og personer som hadde tillatelse etter utlendingsloven kapittel 13 (borgere som omfattes av EØS-avtalen og EØS-konvensjonen) ved innvilgelse av norsk statsborgerskap.</article> <article class="defaultP" margin-top="true">§ 15-1 skal lyde:</article><article class="futureLegalArticle" data-name="§15-1" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 15-1</span>. <span class="legalArticleTitle">Plikt til å betale gebyr</span></span><article class="legalP" id="kapittel-1-foreslåttparagraf-3-ledd-1">Senest samtidig med innlevering av søknad om norsk statsborgerskap skal det betales et saksbehandlingsgebyr, jf. statsborgerloven § 32. Det skal ikke betales gebyr ved søknad om å beholde og søknad om å bli løst fra norsk statsborgerskap. Barn under 18 år er unntatt fra plikten til å betale gebyr. Søker som omfattes av forskriftens § 8-4 er unntatt fra plikten til å betale gebyr.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2009-12-18-1601/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikraftsetting</i></article><article class="legalP" id="kapittel-2-ledd-1">Endringene trer i kraft 1. januar 2010.</article></section></main></body></html>