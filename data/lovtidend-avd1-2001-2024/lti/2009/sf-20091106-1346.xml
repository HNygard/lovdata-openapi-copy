<!DOCTYPE html><html lang="no"><head><title>Midlertidig forskrift om tillegg til forskrift 20. desember 2005 nr. 1798 om studier og eksamener ved Universitetet i Oslo</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-11-06-1346</dd><dt class="dokid">DokumentID</dt><dd class="dokid">LTI/forskrift/2009-11-06-1346</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 12 s 1929</dd><dt class="dateInForce">I kraft fra</dt><dd class="dateInForce">2009-11-06 – 2010-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-12-20-1798</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li></ul></dd><dt class="dateOfPublication">Kunngjort</dt><dd class="dateOfPublication">2009-11-10 13:40</dd><dt class="journalNumber">Journalnummer</dt><dd class="journalNumber">2009-1021</dd><dt class="titleShort">Korttittel</dt><dd class="titleShort">Forskrift om tillegg til studier mv. ved UiO</dd><dt class="title">Tittel</dt><dd class="title">Midlertidig forskrift om tillegg til forskrift 20. desember 2005 nr. 1798 om studier og eksamener ved Universitetet i Oslo</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av universitetsstyret ved rektor 6. november 2009 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-9.</dd><dt class="refid">RefID</dt><dd class="refid">forskrift/2009-11-06-1346</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om tillegg til forskrift 20. desember 2005 nr. 1798 om studier og eksamener ved Universitetet i Oslo<ul class="tocSubUl"><li>§ 1. Sensurfrist</li><li>§ 2. Regler for godkjenning av obligatoriske aktiviteter i et emne</li><li>§ 3. Dispensasjon fra forkunnskapskrav</li><li>§ 4. Melding om fravær ved eksamen</li><li>§ 5. Varighet</li></ul></li></ul></dd></dl></header><main class="documentBody" data-lovdata-URL="LTI/forskrift/2009-11-06-1346" id="dokument"><h1>Midlertidig forskrift om tillegg til forskrift 20. desember 2005 nr. 1798 om studier og eksamener ved Universitetet i Oslo</h1><article class="legalArticle" data-lovdata-URL="LTI/forskrift/2009-11-06-1346/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Sensurfrist</span></h2><article class="legalP" id="paragraf-1-ledd-1">Fakultetet kan utvide sensurfristen for eksamener i emner som fakultetet administrerer. En eventuell utvidelse av sensurfristen for en eksamen skal ordinært ikke overstige to uker utover ordinær sensurfrist for eksamenen. Denne bestemmelsen gjelder både for eksamener med tre ukers sensurfrist og masteroppgaver og tilsvarende større skriftlige arbeider med åtte ukers sensurfrist.</article></article><article class="legalArticle" data-lovdata-URL="LTI/forskrift/2009-11-06-1346/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Regler for godkjenning av obligatoriske aktiviteter i et emne</span></h2><article class="legalP" id="paragraf-2-ledd-1">Selv om studenter på grunn av egen sykdom blir forhindret fra å gjennomføre og få godkjent obligatoriske aktiviteter i et emne, kan fakultetet etter en nærmere vurdering gi studentene anledning til å avlegge eksamen i emnet.</article><article class="legalP" id="paragraf-2-ledd-2">Selv om studenter på grunn av sykdom blant Universitetet i Oslos ansatte ikke får anledning til å gjennomføre og få godkjent obligatoriske aktiviteter i et emne, skal fakultetet ordinært gi studentene anledning til å avlegge eksamen i emnet.</article><article class="legalP" id="paragraf-2-ledd-3">Selv om studenter på grunn av forhold relatert til influensa A (H1N1) utenfor Universitetet i Oslos kontroll ikke får anledning til å gjennomføre og få godkjent obligatoriske aktiviteter i et emne, skal fakultetet ordinært gi studentene anledning til å avlegge eksamen i emnet.</article><article class="legalP" id="paragraf-2-ledd-4">Studenter som omfattes av første, andre eller tredje ledd kan bli pålagt å gjennomføre og få godkjent de obligatoriske aktivitetene innen en viss tid for at eksamensresultatet skal være gyldig.</article></article><article class="legalArticle" data-lovdata-URL="LTI/forskrift/2009-11-06-1346/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Dispensasjon fra forkunnskapskrav</span></h2><article class="legalP" id="paragraf-3-ledd-1">Dersom studenter mangler forkunnskapskrav til emner i vårsemesteret 2010 på grunn av sykdomsfravær fra eksamen i høstsemesteret 2009, kan fakultetet gi dispensasjon fra forkunnskapskravene.</article><article class="legalP" id="paragraf-3-ledd-2">Studenter som omfattes av første ledd kan bli pålagt å gjennomføre de manglende forkunnskapskravene innen en viss tid for å kunne fortsette i studiet.</article></article><article class="legalArticle" data-lovdata-URL="LTI/forskrift/2009-11-06-1346/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Melding om fravær ved eksamen</span></h2><article class="legalP" id="paragraf-4-ledd-1">Fristen for å levere eller få poststemplet legeattest eller tilsvarende dokumentasjon for gyldig forfall til eksamen forlenges fra tre dager etter tidspunktet for eksamen til ordinært én uke etter tidspunktet for eksamen.</article><article class="legalP" id="paragraf-4-ledd-2">Universitetsdirektøren kan etter en nærmere vurdering fastsette at egenmelding om fravær fra eksamen kan tas i bruk. Dersom egenmelding tas i bruk, skal egenmeldt fravær aksepteres som gyldig forfall til eksamen og gi de samme rettighetene som fravær dokumentert med legeerklæring eller tilsvarende dokumentasjon. Dersom egenmelding tas i bruk, fastsetter universitetsdirektøren hvordan studenter ordinært skal levere egenmelding om fravær fra eksamen.</article></article><article class="legalArticle" data-lovdata-URL="LTI/forskrift/2009-11-06-1346/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Varighet</span></h2><article class="legalP" id="paragraf-5-ledd-1">Denne forskriften gjelder fra 6. november 2009 til 1. mars 2010.</article></article></main></body></html>