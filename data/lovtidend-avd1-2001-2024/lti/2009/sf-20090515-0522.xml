<!DOCTYPE html><html lang="no"><head><title>Forskrift om endring i forskrift om lufttrafikkregler (BSL F 1-1)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-05-15-522</dd><dt class="dokid">DokumentID</dt><dd class="dokid">LTI/forskrift/2009-05-15-522</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 5 s 748</dd><dt class="dateInForce">I kraft fra</dt><dd class="dateInForce">2009-06-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-02-07-252</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§9-1</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2009-05-19 14:40</dd><dt class="journalNumber">Journalnummer</dt><dd class="journalNumber">2009-0417</dd><dt class="titleShort">Korttittel</dt><dd class="titleShort">Endr. i forskrift om lufttrafikkregler</dd><dt class="title">Tittel</dt><dd class="title">Forskrift om endring i forskrift om lufttrafikkregler (BSL F 1-1)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Luftfartstilsynet 15. mai 2009 med hjemmel i lov 11. juni 1993 nr. 101 om luftfart (luftfartsloven) § 9-1, jf. delegeringsvedtak 10. desember 1999 nr. 1273.</dd><dt class="refid">RefID</dt><dd class="refid">forskrift/2009-05-15-522</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om lufttrafikkregler (BSL F 1-1)<ul class="tocSubUl"><li>I<ul class="tocSubUl"><li>§ 3-7. Flygekontrolltjeneste til VFR-flyginger, hovedregel</li><li>§ 3-8. Flygekontrolltjeneste for flyging i ATS-luftrom etablert som terminalområde utenfor kunngjort åpningstid</li><li>§ 3-9. Flygekontrolltjeneste for flyging i ATS-luftrom etablert som kontrollsone utenfor kunngjort åpningstid</li><li>§ 3-10. Flygekontrolltjeneste for flyging i ATS-luftrom etablert som kontrollsone/terminalområde med kunngjorte fremgangsmåter for mindre luftfartøy/helikoptre</li><li>§ 7-1. Seilflyging innenfor kontrollert luftrom</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2009-05-15-522" id="dokument"><h1>Forskrift om endring i forskrift om lufttrafikkregler (BSL F 1-1)</h1><section class="section" data-name="kapI" id="kapittel-1" data-lovdata-URL="LTI/forskrift/2009-05-15-522/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 7. februar 2003 nr. 252 om lufttrafikkregler (BSL F 1-1) gjøres følgende endringer:</article> <article class="defaultP" margin-top="true">Følgende definisjoner i § 1-3 skal lyde:</article> <article class="defaultP" margin-top="true"><i>Trafikkinformasjonsområde (TIA) (Traffic Information Area):</i> Et ikke-kontrollert luftrom av bestemte dimensjoner som strekker seg oppover fra en angitt høyde over havflaten til et angitt flygenivå eller en angitt høyde over havflaten og hvor det ytes flygeinformasjons- og alarmtjeneste av en ATS-enhet.</article> <article class="defaultP" margin-top="true"><i>Trafikkinformasjonssone (TIZ) (Traffic Information Zone):</i> Et ikke-kontrollert luftrom av bestemte dimensjoner som vertikalt strekker seg fra jordoverflaten til en angitt høyde over havflaten og hvor det ytes flygeinformasjons- og alarmtjeneste av en ATS-enhet.</article> <article class="defaultP" margin-top="true">§ 3-7, § 3-8, § 3-9 og § 3-10 skal lyde:</article><article class="futureLegalArticle" data-name="§3-7" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-7</span>. <span class="legalArticleTitle">Flygekontrolltjeneste til VFR-flyginger, hovedregel</span></span><article class="legalP" id="kapittel-1-foreslåttparagraf-1-ledd-1">Reglene for flygekontrolltjeneste i § 2-26 til § 2-34 skal følges for VFR-flyginger når luftfartøyet:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">flyger i ATS-luftrom klasse C eller D med de unntak og tillegg som følger av § 3-8 til § 3-10,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">utgjør lokaltrafikk ved kontrollert flyplass, dvs. beveger seg på flyplassens manøvreringsområde eller flyger i nærheten av flyplassen med unntak som følger av § 3-9, eller</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">er klarert for spesiell VFR-flyging.</article></article></li></ul></article></article><article class="futureLegalArticle" data-name="§3-8" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-8</span>. <span class="legalArticleTitle">Flygekontrolltjeneste for flyging i ATS-luftrom etablert som terminalområde utenfor kunngjort åpningstid</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Når VFR-flyging ønskes utført i ATS-luftrom etablert som terminalområde, men utenom kunngjort åpningstid for den flygekontrollenhet som normalt betjener luftrommet, kan vedkommende kontrollsentral gi tillatelse til flygingen, om nødvendig med slikt unntak fra bestemmelsene i § 2-26 til § 2-34 som forholdet tilsier.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Kontrollsentralen kan i slike tilfeller sette de vilkår som måtte være nødvendige for at flygingen skal kunne gjennomføres på en betryggende måte i forhold til eventuell annen lufttrafikk i området, herunder gi pålegg om etablering og opprettholdelse av to-veis radiosamband med kontrollsentralen eller med annen enhet som bestemt av kontrollsentralen.</article></article><article class="futureLegalArticle" data-name="§3-9" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-9</span>. <span class="legalArticleTitle">Flygekontrolltjeneste for flyging i ATS-luftrom etablert som kontrollsone utenfor kunngjort åpningstid</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) VFR-flyging i luftrom etablert som kontrollsone, men utenom kunngjort åpningstid for vedkommende enhet av flygekontrolltjenesten, er unntatt fra å følge bestemmelsene i § 2-26 til § 2-34; dette som følge av at flygingen er avskåret fra å innhente slik klarering fra vedkommende flygekontrollenhet som bestemmelsene foreskriver.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Ved bruk av flyplass der det ikke ytes flygekontrolltjeneste eller AFIS, skal det holdes lyttevakt på aktuell frekvens og posisjonsmeldinger skal sendes blindt. Med aktuell frekvens forstås den frekvens flyplassinnehaveren har oppgitt og som kan være publisert i AIP eller andre publikasjoner.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Flyging etter denne paragraf vil bare kunne skje i dagslysperioden, og det kan ikke gis tillatelse til spesiell VFR-flyging.</article></article><article class="futureLegalArticle" data-name="§3-10" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 3-10</span>. <span class="legalArticleTitle">Flygekontrolltjeneste for flyging i ATS-luftrom etablert som kontrollsone/terminalområde med kunngjorte fremgangsmåter for mindre luftfartøy/helikoptre</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) I ATS-luftrom etablert som kontrollsoner/terminalområder, der det i AIP Norge eller AIP SUP er kunngjort fremgangsmåter for mindre luftfartøy (VFR Routes Light Aircraft) eller fremgangsmåter spesielt for helikoptre (VFR Routes Helicopter), skal disse fremgangsmåter legges til grunn ved planlegging av inn- og utflyging til angjeldende flyplass og, når det er hensiktsmessig, ved gjennomflyging av luftrommet. Angivelse av ønsket rute skal inngå i de opplysninger som meddeles vedkommende flygekontrollenhet for å oppnå klarering.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Klarering utstedt for nevnte luftfartøy vil normalt begrense seg til en angivelse av meldepunkt(er) langs ruten. Flygingen skal imidlertid også gjennomføres i samsvar med øvrige deler av de kunngjorte fremgangsmåter, og de angitte høydebegrensninger skal overholdes, jf. § 2-28.</article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) Med «mindre luftfartøy» forstås luftfartøy som har en tillatt startvekt på høyst 3&#xa0;000 kg.</article></article> <article class="defaultP" margin-top="true">§ 7-1 skal lyde:</article><article class="futureLegalArticle" data-name="§7-1" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 7-1</span>. <span class="legalArticleTitle">Seilflyging innenfor kontrollert luftrom</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Seilflyging innenfor kontrollert luftrom skal utføres i samsvar med de visuelle flygeregler i kapittel III. Vedkommende enhet av flygekontrolltjenesten kan dispensere fra denne bestemmelsen for enkeltflyginger. Flygekontrolltjenesten kan sette vilkår for slike dispensasjoner.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Når hensynet til flysikkerheten gjør det nødvendig, kan flygekontrolltjenesten stoppe all seilflyging som utføres som kontrollert flyging.</article><article class="numberedLegalP" data-numerator="3" id="kapittel-1-foreslåttparagraf-5-nummer-3">(3) Seilflyging innenfor kontrollsone skal ikke finne sted med mindre vedkommende flygekontrollenhet har godkjent dette på forhånd. Vedkommende flygekontrollenhet kan sette vilkår for slik godkjenning.</article><article class="numberedLegalP" data-numerator="4" id="kapittel-1-foreslåttparagraf-5-nummer-4">(4) Seilflyging innenfor ATS-luftrom klasse C, D og E, unntatt kontrollsoner, skal ikke finne sted med mindre Luftfartstilsynet har opprettet særskilt avgrensede luftsportsområder for slik flyging, jf. BSL G 4-1. Vedkommende enhet av flygekontrolltjenesten kan dispensere fra denne bestemmelsen for enkeltflyginger. Flygekontrolltjenesten kan sette vilkår for slike dispensasjoner.</article><article class="numberedLegalP" data-numerator="5" id="kapittel-1-foreslåttparagraf-5-nummer-5">(5) Melding om at særskilte områder for seilflyging skal tas i bruk sendes vedkommende lufttrafikktjenesteenhet senest 14 dager før aktiviteten påbegynnes. Meldingen skal inneholde opplysninger om:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-nummer-5-punkt-1"><article class="legalP" id="kapittel-1-foreslåttparagraf-5-nummer-5-punkt-1-ledd-1">hvilket område det gjelder,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-nummer-5-punkt-2"><article class="legalP" id="kapittel-1-foreslåttparagraf-5-nummer-5-punkt-2-ledd-1">hvilket tidsrom flygingen skal pågå (dato og klokkeslett),</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-5-nummer-5-punkt-3"><article class="legalP" id="kapittel-1-foreslåttparagraf-5-nummer-5-punkt-3-ledd-1">hvorvidt vinsj vil bli benyttet til opptrekk,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-5-nummer-5-punkt-4"><article class="legalP" id="kapittel-1-foreslåttparagraf-5-nummer-5-punkt-4-ledd-1">eventuelle andre opplysninger som måtte være av betydning.</article></article></li></ul></article></article> <article class="defaultP" margin-top="true">§ 7-3 første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Melding om konsentrert og/eller regelmessig seilflyging utenfor særskilte områder (jf. § 7-1 fjerde ledd) skal sendes vedkommende lufttrafikktjenesteenhet som angitt i § 7-1 femte ledd.</article></section><section class="section" data-name="kapII" id="kapittel-2" data-lovdata-URL="LTI/forskrift/2009-05-15-522/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juni 2009.</article></section></main></body></html>