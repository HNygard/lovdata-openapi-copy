<!DOCTYPE html><html lang="no"><head><title>Vedtak om endring i instruks om kontroll med etterretnings-, overvåkings- og sikkerhetstjeneste (EOS)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-06-10-623</dd><dt class="dokid">DokumentID</dt><dd class="dokid">LTI/forskrift/2009-06-10-623</dd><dt class="ministry">Departement</dt><dd class="ministry"><ul><li>Stortinget</li></ul></dd><dt class="publishedIn">Publisert i</dt><dd class="publishedIn">I 2009 hefte 6 s 921</dd><dt class="dateInForce">I kraft fra</dt><dd class="dateInForce">2009-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-05-30-4295</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2009-06-12 14:50</dd><dt class="journalNumber">Journalnummer</dt><dd class="journalNumber">2009-0511</dd><dt class="titleShort">Korttittel</dt><dd class="titleShort">Endr. i instruks om kontroll med EOS</dd><dt class="title">Tittel</dt><dd class="title">Vedtak om endring i instruks om kontroll med etterretnings-, overvåkings- og sikkerhetstjeneste (EOS)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Vedtatt av Stortinget 10. juni 2009, jf. Innst.S.nr.228 (2008–2009).</dd><dt class="refid">RefID</dt><dd class="refid">forskrift/2009-06-10-623</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om endring i instruks om kontroll med etterretnings-, overvåkings- og sikkerhetstjeneste (EOS)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2009-06-10-623" id="dokument"><h1>Vedtak om endring i instruks om kontroll med etterretnings-, overvåkings- og sikkerhetstjeneste (EOS)</h1><section class="section" data-name="kapI" id="kapittel-1" data-lovdata-URL="LTI/forskrift/2009-06-10-623/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I instruks 30. mai 1995 nr. 4295 om kontroll med etterretnings-, overvåkings- og sikkerhetstjeneste (EOS) gjøres følgende endringer:</article> <article class="defaultP" margin-top="true">Overskriften i § 1 skal lyde:</article> <article class="defaultP" margin-top="true"><i>Om kontrollutvalget og dets sekretariat</i></article> <article class="defaultP" margin-top="true">§ 1 annet ledd skal lyde:</article><article class="legalP" id="kapittel-1-ledd-2">Utvalgets medlemmer skal være sikkerhetsklarert og autorisert for høyeste sikkerhetsgrad nasjonalt og etter traktat Norge er tilsluttet.</article> <article class="defaultP" margin-top="true">§ 1 tredje ledd skal lyde:</article><article class="legalP" id="kapittel-1-ledd-3">Godtgjørelse til utvalgets medlemmer fastsettes av Stortingets presidentskap.</article> <article class="defaultP" margin-top="true">§ 1 nytt fjerde ledd skal lyde:</article><article class="legalP" id="kapittel-1-ledd-4">Leder for utvalgets sekretariat tilsettes og lønnsplasseres av Stortingets presidentskap etter innstilling fra utvalget. Tilsetting og lønnsplassering av det øvrige personalet i sekretariatet foretas av utvalget. Nærmere regler om fremgangsmåten ved tilsetting og adgang til delegering av utvalgets myndighet fastsettes i et personalreglement som skal godkjennes av Stortingets presidentskap. Bestemmelsen i annet ledd gjelder tilsvarende for samtlige tilsatte i sekretariatet.</article> <article class="defaultP" margin-top="true">§ 6 første ledd tredje punktum skal lyde:</article><article class="legalP" id="kapittel-1-ledd-5">Etterfølgende protest kan gis av sjefen for vedkommende tjeneste og av forsvarssjefen.</article> <article class="defaultP" margin-top="true">§ 8 annet ledd annet punktum skal lyde:</article><article class="legalP" id="kapittel-1-ledd-6">Ved klager mot Politiets sikkerhetstjeneste om overvåkingsmessig virksomhet skal det likevel bare uttales om klagen har gitt grunn til kritikk eller ikke.</article> <article class="defaultP" margin-top="true">§ 9 annet ledd annet punktum skal lyde:</article><article class="legalP" id="kapittel-1-ledd-7">Forvaltningens personell og tidligere ansatte kan under avhør i saker som kan munne ut i kritikk mot dem også la seg bistå av en tillitsvalgt som er autorisert etter sikkerhetsloven med forskrifter.</article> <article class="defaultP" margin-top="true">§ 11 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">Tilsynsoppgaven er: <ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-7-punkt-1-ledd-1-punkt-1"><article class="legalP" id="kapittel-1-ledd-7-punkt-1-ledd-1-punkt-1-ledd-1">For <i>Etterretningstjenesten:</i> å sikre at virksomheten holdes innen rammen av tjenestens fastlagte oppgaver og at det ikke øves urett mot noen.</article></article></li><li data-li-identifier="b)" data-name="b)"><article class="listArticle" id="kapittel-1-ledd-7-punkt-1-ledd-1-punkt-2"><article class="legalP" id="kapittel-1-ledd-7-punkt-1-ledd-1-punkt-2-ledd-1">For <i>Nasjonal sikkerhetsmyndighet:</i> å sikre at virksomheten holdes innen rammen av tjenestens fastlagte oppgaver, å føre kontroll med klareringssaker for personer og bedrifter hvor klarering er nektet, tilbakekalt, nedsatt eller suspendert av klareringsmyndighetene og for øvrig å påse at det ikke øves urett mot noen.</article></article></li><li data-li-identifier="c)" data-name="c)"><article class="listArticle" id="kapittel-1-ledd-7-punkt-1-ledd-1-punkt-3"><article class="legalP" id="kapittel-1-ledd-7-punkt-1-ledd-1-punkt-3-ledd-1">For <i>Politiets sikkerhetstjeneste:</i> å føre kontroll med at tjenestens behandling av forebyggende saker og etterforskingssaker, dens bruk av skjulte tvangsmidler, behandling av personopplysninger og utveksling av informasjon med innenlandske og utenlandske samarbeidspartnere, skjer etter det gjeldende regelverk og tilfredsstiller krav til gode rutiner, alt innen rammen av formålet i lovens § 2.</article></article></li><li data-li-identifier="d)" data-name="d)"><article class="listArticle" id="kapittel-1-ledd-7-punkt-1-ledd-1-punkt-4"><article class="legalP" id="kapittel-1-ledd-7-punkt-1-ledd-1-punkt-4-ledd-1">For <i>Forsvarets sikkerhetstjeneste:</i> å føre kontroll med at tjenestens utøvelse av personellsikkerhetstjeneste og annen sikkerhetstjeneste holdes innen rammen av lov og forskriftsverk og tjenestens fastlagte oppgaver, og for øvrig påse at det ikke øves urett mot noen.</article></article></li><li data-li-identifier="e)" data-name="e)"><article class="listArticle" id="kapittel-1-ledd-7-punkt-1-ledd-1-punkt-5"><article class="legalP" id="kapittel-1-ledd-7-punkt-1-ledd-1-punkt-5-ledd-1">For <i>alle:</i> å påse at samarbeidet og informasjonsutvekslingen mellom tjenestene holdes innen rammen av de tjenstlige behov og gjeldende regelverk.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">Tilsynsvirksomheten skal minst omfatte: <ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-7-punkt-2-ledd-1-punkt-1"><article class="legalP" id="kapittel-1-ledd-7-punkt-2-ledd-1-punkt-1-ledd-1">halvårlige inspeksjoner av Etterretningstjenesten sentralt med innføring i den løpende virksomheten og slik besiktigelse som finnes nødvendig.</article></article></li><li data-li-identifier="b)" data-name="b)"><article class="listArticle" id="kapittel-1-ledd-7-punkt-2-ledd-1-punkt-2"><article class="legalP" id="kapittel-1-ledd-7-punkt-2-ledd-1-punkt-2-ledd-1">kvartalsvise inspeksjoner av Nasjonal sikkerhetsmyndighet med gjennomgåelse av saker som nevnt under 1 b og slik besiktigelse som finnes nødvendig.</article></article></li><li data-li-identifier="c)" data-name="c)"><article class="listArticle" id="kapittel-1-ledd-7-punkt-2-ledd-1-punkt-3"><article class="legalP" id="kapittel-1-ledd-7-punkt-2-ledd-1-punkt-3-ledd-1">6 inspeksjoner årlig av Den sentrale enhet i Politiets sikkerhetstjeneste med gjennomgang av nye saker og løpende bruk av skjulte tvangsmidler, samt minst 10 stikkprøver i arkiver og registre i hvert møte, og med gjennomgang av alle løpende saker minst 2 ganger årlig.</article></article></li><li data-li-identifier="d)" data-name="d)"><article class="listArticle" id="kapittel-1-ledd-7-punkt-2-ledd-1-punkt-4"><article class="legalP" id="kapittel-1-ledd-7-punkt-2-ledd-1-punkt-4-ledd-1">3 inspeksjoner årlig av Forsvarets sikkerhetstjeneste med gjennomgåelse av virksomheten som klareringsmyndighet, og slik besiktigelse av annen sikkerhetstjeneste som finnes nødvendig.</article></article></li><li data-li-identifier="e)" data-name="e)"><article class="listArticle" id="kapittel-1-ledd-7-punkt-2-ledd-1-punkt-5"><article class="legalP" id="kapittel-1-ledd-7-punkt-2-ledd-1-punkt-5-ledd-1">årlig inspeksjon av PST-enhetene i minst 4 politidistrikter, av minst 2 av Etterretningstjenestens stasjoner og/eller etterretnings-/sikkerhetstjeneste ved militære staber og avdelinger og av personellsikkerhetstjenesten ved minst 2 departementer/etater.</article></article></li><li data-li-identifier="f)" data-name="f)"><article class="listArticle" id="kapittel-1-ledd-7-punkt-2-ledd-1-punkt-6"><article class="legalP" id="kapittel-1-ledd-7-punkt-2-ledd-1-punkt-6-ledd-1">inspeksjon av eget tiltak av det øvrige politi og andre organer eller institusjoner som bistår Politiets sikkerhetstjeneste.</article></article></li><li data-li-identifier="g)" data-name="g)"><article class="listArticle" id="kapittel-1-ledd-7-punkt-2-ledd-1-punkt-7"><article class="legalP" id="kapittel-1-ledd-7-punkt-2-ledd-1-punkt-7-ledd-1">for øvrig slik inspeksjon som lovens formål tilsier.</article></article></li></ul></article></article></li></ul></article> <article class="defaultP" margin-top="true">§ 12 første ledd første punktum skal lyde:</article><article class="legalP" id="kapittel-1-ledd-8">Innen rammen av lovens § 9 tredje ledd jf. § 8 nr. 1 bestemmer utvalget hva som skal meddeles offentligheten i saker som utvalget har uttalt seg om.</article> <article class="defaultP" margin-top="true">Overskriften i § 14 skal lyde:</article> <article class="defaultP" margin-top="true"><i>Økonomiforvaltning, utgiftsdekning til innkalte og sakkyndige</i></article> <article class="defaultP" margin-top="true">§ 14 punkt 1 skal lyde:</article><article class="legalP" id="kapittel-1-ledd-9">Utvalget har ansvaret for den økonomiske styringen av utvalgets virksomhet, og fastsetter egen instruks for sin økonomiforvaltning. Instruksen skal være godkjent av Stortingets presidentskap.</article> <article class="defaultP" margin-top="true">§ 14 nåværende punkt 3 og 4 blir nye punkt 2 og 3.</article></section><section class="section" data-name="kapII" id="kapittel-2" data-lovdata-URL="LTI/forskrift/2009-06-10-623/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2009.</article></section></main></body></html>