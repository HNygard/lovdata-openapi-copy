<!DOCTYPE html><html lang="no"><head><title>Forskrift om endring i forskrift til lov om toll og vareførsel (tollforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-03-03-258</dd><dt class="dokid">DokumentID</dt><dd class="dokid">LTI/forskrift/2009-03-03-258</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 3 s 472</dd><dt class="dateInForce">I kraft fra</dt><dd class="dateInForce">2009-03-03</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-12-17-1502</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-12-21-119/§3-1</li><li>forskrift/2008-11-25-1256</li></ul></dd><dt class="dateOfPublication">Kunngjort</dt><dd class="dateOfPublication">2009-03-06 13:45</dd><dt class="journalNumber">Journalnummer</dt><dd class="journalNumber">2009-0221</dd><dt class="titleShort">Korttittel</dt><dd class="titleShort">Endr. i tollforskriften</dd><dt class="title">Tittel</dt><dd class="title">Forskrift om endring i forskrift til lov om toll og vareførsel (tollforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Toll- og avgiftsdirektoratet 3. mars 2009 med hjemmel i lov 21. desember 2007 nr. 119 om toll og vareførsel (tolloven) § 3-1, jf. delegeringsvedtak 25. november 2008 nr. 1256.</dd><dt class="refid">RefID</dt><dd class="refid">forskrift/2009-03-03-258</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til lov om toll og vareførsel (tollforskriften)<ul class="tocSubUl"><li>I<ul class="tocSubUl"><li>§ 3-1-20. Autorisasjon</li><li>§ 3-1-21. Vilkår om overholdelse av toll-, skatte- og avgiftsregelverket de tre siste år</li><li>§ 3-1-22. Vilkår om bokføringssystem og internkontroll mv.</li><li>§ 3-1-23. Vilkår om solvens</li><li>§ 3-1-24. Vilkår om sikkerhetstiltak</li><li>§ 3-1-25. Tilbaketrekking av autorisasjon</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2009-03-03-258" id="dokument"><h1>Forskrift om endring i forskrift til lov om toll og vareførsel (tollforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2009-03-03-258/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. desember 2008 nr. 1502 til lov om toll og vareførsel (tollforskriften) gjøres følgende endringer:</article> <article class="defaultP" margin-top="true">Ny overskrift til § 3-1-1 til § 3-1-10 skal lyde:</article><span class="futuretitle" id="kapittel-1-foreslåttittel-1">Melde- og fremleggelsesplikt</span> <article class="defaultP" margin-top="true">Etter § 3-1-10 tilføyes:</article><span class="futuretitle" id="kapittel-1-foreslåttittel-2">Autoriserte foretak</span><article class="futureLegalArticle" data-name="§3-1-20" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-1-20</span>. <span class="legalArticleTitle">Autorisasjon</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Tollmyndighetene kan etter søknad autorisere norske foretak registrert i Foretaksregisteret og som oppfyller vilkårene etter § 3-1-21 til § 3-1-24. Med norske foretak menes ethvert foretak med hovedkontor i Norge. En autorisasjon gjelder i fem år.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Autoriserte foretak kan gis lettelser fra tollkontroll og lettelser fra plikt til forhåndsvarsling.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Foretak som er tilsvarende autorisert i Den europeiske union anses også som autorisert i Norge.</article></article><article class="futureLegalArticle" data-name="§3-1-21" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-1-21</span>. <span class="legalArticleTitle">Vilkår om overholdelse av toll-, skatte- og avgiftsregelverket de tre siste år</span></span><article class="legalP" id="kapittel-1-foreslåttparagraf-2-ledd-1">Vilkår for autorisasjon er at foretaket de tre siste år har opptrådt i samsvar med toll-, skatte- og avgiftslovgivningen slik at<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">foretaket, personer i ledelsen i foretaket, foretakets juridiske representanter og personer i foretaket som er ansvarlig for oppgaver relatert til tollbehandling av varer ikke har begått alvorlige eller gjentatte overtredelser av toll-, skatte- og avgiftslovgivningen,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">tollmyndighetene ikke har trukket tilbake tidligere autorisasjon permanent etter § 3-1-25 første ledd, og</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">foretaket ikke er dømt for alvorlige økonomiske forbrytelser.</article></article></li></ul></article></article><article class="futureLegalArticle" data-name="§3-1-22" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-1-22</span>. <span class="legalArticleTitle">Vilkår om bokføringssystem og internkontroll mv.</span></span><article class="legalP" id="kapittel-1-foreslåttparagraf-3-ledd-1">Vilkår for autorisasjon er at foretaket har et system for bokføring og internkontroll mv. som gjør det mulig å gjennomføre tollkontroll slik at<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">foretaket oppbevarer all informasjon tilknyttet regnskapet og andre økonomiske forhold, transport av varer og andre forhold av betydning for tollmyndighetenes kontroll i samsvar med tolloven § 4-12,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">foretaket har internkontroll som forebygger overtredelser av tollovgivningen,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">foretaket underretter de ansatte om at tollmyndighetene skal varsles dersom det oppstår forhold av betydning for autorisasjonen.</article></article></li></ul></article></article><article class="futureLegalArticle" data-name="§3-1-23" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 3-1-23</span>. <span class="legalArticleTitle">Vilkår om solvens</span></span><article class="legalP" id="kapittel-1-foreslåttparagraf-4-ledd-1">Vilkår for autorisasjon er at foretaket kan dokumentere solvens de siste tre år.</article></article><article class="futureLegalArticle" data-name="§3-1-24" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 3-1-24</span>. <span class="legalArticleTitle">Vilkår om sikkerhetstiltak</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Vilkår for autorisasjon er at foretaket har iverksatt sikkerhetstiltak tilpasset foretakets art og størrelse slik at<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-nummer-1-punkt-1"><article class="legalP" id="kapittel-1-foreslåttparagraf-5-nummer-1-punkt-1-ledd-1">bygninger og områder som brukes av foretaket skal være sikret mot uønsket adgang,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-nummer-1-punkt-2"><article class="legalP" id="kapittel-1-foreslåttparagraf-5-nummer-1-punkt-2-ledd-1">foretaket skal sikre at uvedkommende ikke får tilgang til varene mens de er i foretakets besittelse,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-5-nummer-1-punkt-3"><article class="legalP" id="kapittel-1-foreslåttparagraf-5-nummer-1-punkt-3-ledd-1">foretaket har rutiner for behandling av varer som er avhengig av særlige tillatelser ved inn- og utførsel der dette er aktuelt,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-5-nummer-1-punkt-4"><article class="legalP" id="kapittel-1-foreslåttparagraf-5-nummer-1-punkt-4-ledd-1">foretaket klart kan identifisere foretakets forretningsforbindelser og vurdere disse etter risiko for vareførselen,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-5-nummer-1-punkt-5"><article class="legalP" id="kapittel-1-foreslåttparagraf-5-nummer-1-punkt-5-ledd-1">foretaket skal ha rutiner ved ansettelser og for oppfølging av ansettelsesforhold som sikrer at de ansatte ikke innebærer en sikkerhetsrisiko for vareførselen, og</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-5-nummer-1-punkt-6"><article class="legalP" id="kapittel-1-foreslåttparagraf-5-nummer-1-punkt-6-ledd-1">foretaket skal ha rutiner for jevnlig oppdatering av sine ansatte om foretakets sikkerhetsrutiner.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Foretak som har relevante internasjonale sertifiseringer, skal anses å oppfylle vilkårene i første ledd dersom vilkårene er identiske.</article></article><article class="futureLegalArticle" data-name="§3-1-25" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 3-1-25</span>. <span class="legalArticleTitle">Tilbaketrekking av autorisasjon</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) Tollmyndighetene kan gi formell advarsel eller trekke tilbake hele eller deler av autorisasjonen permanent eller midlertidig ved brudd på vilkårene for autorisasjonen eller bestemmelser i tollovgivningen. Ved vurderingen skal tollmyndighetene legge vekt på overtredelsens omfang og alvor, tidligere overtredelser og forholdene for øvrig.</article><article class="numberedLegalP" data-numerator="2" id="kapittel-1-foreslåttparagraf-6-nummer-2">(2) Tollmyndighetene kan trekke tilbake autorisasjonen midlertidig med umiddelbar virkning dersom hensynet til nasjonal helse, miljø eller sikkerhet gjør det nødvendig.</article><article class="numberedLegalP" data-numerator="3" id="kapittel-1-foreslåttparagraf-6-nummer-3">(3) Tollmyndighetene kan også trekke autorisasjonen tilbake dersom foretaket blir dømt for andre alvorlige straffbare handlinger av økonomisk art.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2009-03-03-258/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft den 3. mars 2009.</article></section></main></body></html>