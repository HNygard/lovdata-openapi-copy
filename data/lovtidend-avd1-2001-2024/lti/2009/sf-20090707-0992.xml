<!DOCTYPE html><html lang="no"><head><title>Forskrift om hindring av spredning av fremmede organismer via ballastvann og sedimenter fra skip (ballastvannforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-07-07-992</dd><dt class="dokid">DokumentID</dt><dd class="dokid">LTI/forskrift/2009-07-07-992</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 9 s 1577</dd><dt class="dateInForce">I kraft fra</dt><dd class="dateInForce">2010-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-02-16-9/§2</li><li>lov/2007-02-16-9/§6</li><li>lov/2007-02-16-9/§31</li><li>lov/2007-02-16-9/§32</li><li>lov/2007-02-16-9/§33</li></ul></dd><dt class="dateOfPublication">Kunngjort</dt><dd class="dateOfPublication">2009-07-14 13:55</dd><dt class="journalNumber">Journalnummer</dt><dd class="journalNumber">2009-0778</dd><dt class="titleShort">Korttittel</dt><dd class="titleShort">Ballastvannforskriften</dd><dt class="title">Tittel</dt><dd class="title">Forskrift om hindring av spredning av fremmede organismer via ballastvann og sedimenter fra skip (ballastvannforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Miljøverndepartementet 7. juli 2009 med hjemmel i lov 16. februar 2007 nr. 9 om skipssikkerhet (skipssikkerhetsloven) § 2, § 6, § 31, § 32 og § 33.</dd><dt class="refid">RefID</dt><dd class="refid">forskrift/2009-07-07-992</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om hindring av spredning av fremmede organismer via ballastvann og sedimenter fra skip (ballastvannforskriften)<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Unntak</li><li>§ 4. Fravik</li></ul></li><li>Kapittel 2. Krav til håndtering av ballastvann<ul class="tocSubUl"><li>§ 5. Håndtering av ballastvann</li><li>§ 6. Utskifting av urenset ballastvann</li><li>§ 7. Rensing av ballastvann</li><li>§ 8. Levering av ballastvann til mottaksanlegg</li><li>§ 9. Plan for håndtering av ballastvann og sedimenter fra ballastvanntanker</li><li>§ 10. Ballastvanndagbok</li><li>§ 11. Besiktelse og sertifisering</li></ul></li><li>Kapittel 3. Avsluttende bestemmelser<ul class="tocSubUl"><li>§ 12. Ikrafttredelse</li></ul></li><li>Vedlegg 1<ul class="tocSubUl"><li>1.1 Region for opptak av ballastvann:</li><li>1.2 Utskiftingsområder for ballastvann</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2009-07-07-992" id="dokument"><h1>Forskrift om hindring av spredning av fremmede organismer via ballastvann og sedimenter fra skip (ballastvannforskriften)</h1><section class="section" data-name="kap1" id="kapittel-1" data-lovdata-URL="LTI/forskrift/2009-07-07-992/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2009-07-07-992/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder i norsk territorialfarvann, herunder i territorialfarvannet rundt Svalbard og Jan Mayen, og i norsk økonomisk sone for alle skip som er bygget for å føre ballastvann. Som skip regnes også neddykkbare fartøy og flyttbare innretninger under transport.</article><article class="legalP" id="kapittel-1-paragraf-1-ledd-2">Forskriften gjelder ikke for:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-1-ledd-2-punkt-1"><article class="legalP" id="kapittel-1-paragraf-1-ledd-2-punkt-1-ledd-1">skip som utelukkende går i norsk territorialfarvann og norsk økonomisk sone,</article></article></li><li data-li-identifier="b)" data-name="b)"><article class="listArticle" id="kapittel-1-paragraf-1-ledd-2-punkt-2"><article class="legalP" id="kapittel-1-paragraf-1-ledd-2-punkt-2-ledd-1">skip med permanent ballastvann i forseglede tanker og</article></article></li><li data-li-identifier="c)" data-name="c)"><article class="listArticle" id="kapittel-1-paragraf-1-ledd-2-punkt-3"><article class="legalP" id="kapittel-1-paragraf-1-ledd-2-punkt-3-ledd-1">skip som er mindre enn 50 meter med maksimalt 8 kubikkmeter ballastvannkapasitet, som benyttes utelukkende for rekreasjon, i konkurransesammenheng eller som hovedsakelig benyttes til letings- og redningsoperasjoner. Slike skip skal likevel skifte ut ballastvann utenfor havnefarvann og så langt fra kysten som praktisk mulig.</article></article></li></ul></article></article><article class="legalArticle" data-lovdata-URL="LTI/forskrift/2009-07-07-992/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I denne forskriften betyr:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>Ballastvann:</i> Vann, medregnet suspendert stoff, tatt om bord på et skip for å kontrollere skipets styrlast, slagside, dypgang, stabilitet eller spenninger i skroget.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>Ballastvannkapasitet:</i> Samlet volumetrisk kapasitet i tanker, rom eller områder på et skip som brukes til å føre, ta inn eller slippe ut ballastvann, herunder flerbrukstanker, flerbruksrom eller flerbruksområder utformet slik at de kan føre ballastvann.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1"><i>Sedimenter:</i> Bunnfall fra ballastvann.</article></article></li></ul></article></article><article class="legalArticle" data-lovdata-URL="LTI/forskrift/2009-07-07-992/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Unntak</span></h3><article class="legalP" id="kapittel-1-paragraf-3-ledd-1">Forskriften gjelder ikke når utilsiktet utslipp eller inntrengning av ballastvann og sedimenter skjer som følge av skade på et skip eller et skips utstyr, og alle rimelige forholdsregler er tatt for å hindre eller minske utslippet før og etter skaden, eller etter utslippet ble oppdaget.</article><article class="legalP" id="kapittel-1-paragraf-3-ledd-2">Forskriftens krav om håndtering av ballastvann og sedimenter gjelder ikke i nødssituasjoner når inntak eller utslipp av ballastvann og sedimenter er nødvendig av hensyn til skipets sikkerhet, de ombordværendes helse eller for å redde liv til sjøs.</article><article class="legalP" id="kapittel-1-paragraf-3-ledd-3">Sjøfartsdirektoratet kan i særskilte tilfeller med økt risiko for introduksjon av fremmede arter, for eksempel ved algeoppblomstringer, fastsette strengere krav til håndtering av ballastvann og sedimenter enn hva som følger av denne forskriften.</article></article><article class="legalArticle" data-lovdata-URL="LTI/forskrift/2009-07-07-992/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Fravik</span></h3><article class="legalP" id="kapittel-1-paragraf-4-ledd-1">I enkelttilfeller kan Sjøfartsdirektoratet etter skriftlig søknad gi fravik fra forskriftens krav. Spesielle grunner må gjøre fraviket nødvendig, og fraviket må være sikkerhetsmessig forsvarlig. Fraviket må ikke være i strid med internasjonal overenskomst Norge har sluttet seg til.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2009-07-07-992/KAPITTEL_2"><h2>Kapittel 2. Krav til håndtering av ballastvann</h2><article class="legalArticle" data-lovdata-URL="LTI/forskrift/2009-07-07-992/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Håndtering av ballastvann</span></h3><article class="legalP" id="kapittel-2-paragraf-1-ledd-1">Skip som skal slippe ut ballastvann, og som har tatt dette opp fra områder utenfor regionen i vedlegg 1 punkt 1.1, eller fra et annet område innen regionen enn det området det skal slippes ut i, skal håndtere ballastvannet ved utskifting, rensing eller levering til mottaksanlegg i henhold til dette kapittelet.</article></article><article class="legalArticle" data-lovdata-URL="LTI/forskrift/2009-07-07-992/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Utskifting av urenset ballastvann</span></h3><article class="legalP" id="kapittel-2-paragraf-2-ledd-1">Ved utskifting av ballastvann skal minst 95 prosent av volumet i samtlige av de ballastvanntanker som skal benyttes ved havneanløp skiftes ut. Gjennompumping av tre ganger volumet i hver ballastvanntank er likestilt med dette kravet.</article><article class="legalP" id="kapittel-2-paragraf-2-ledd-2">Urenset ballastvann kan kun slippes ut på havdyp over 200 meter minst 200 nautiske mil fra nærmeste land. Dersom dette ikke er mulig, kan ballastvann slippes ut på havdyp over 200 meter minst 50 nautiske mil fra nærmeste land. Nærmeste land måles fra grunnlinjen der territorialfarvannet beregnes.</article><article class="legalP" id="kapittel-2-paragraf-2-ledd-3">I havområder der avstanden fra land eller dyp ikke oppfyller kriteriene i andre ledd, skal ballastvann skiftes ut i utskiftingsområder som er inntatt i vedlegg 1 punkt 1.2 til forskriften.</article><article class="legalP" id="kapittel-2-paragraf-2-ledd-4">Kravene i andre og tredje ledd gjelder ikke dersom skipet må avvike fra sin planlagte reise eller blir unødig forsinket. Ballastvann kan likevel ikke slippes ut i havner og indre farvann.</article><article class="legalP" id="kapittel-2-paragraf-2-ledd-5">Kravene i andre og tredje ledd skal ikke gjelde dersom skipsføreren med rimelig grunn finner at utskiftningen vil sette sikkerheten eller stabiliteten til skipet, mannskapet eller passasjerene i fare på grunn av dårlig vær, utformingen av eller påkjenningene på skipet, utstyrssvikt eller annet ekstraordinært forhold.</article></article><article class="legalArticle" data-lovdata-URL="LTI/forskrift/2009-07-07-992/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Rensing av ballastvann</span></h3><article class="legalP" id="kapittel-2-paragraf-3-ledd-1">Dersom rensing benyttes skal ballastvannet renses med teknologi som er godkjent i henhold til IMOs retningslinjer før det slippes ut.</article><article class="legalP" id="kapittel-2-paragraf-3-ledd-2">Renset ballastvann som slippes ut, skal inneholde færre enn 10 levedyktige organismer pr. kubikkmeter større enn eller lik 50 mikrometer i minstemål, og færre enn 10 levedyktige organismer pr. milliliter mindre enn 50 mikrometer i minstemål og større enn eller lik 10 mikrometer i minstemål.</article><article class="legalP" id="kapittel-2-paragraf-3-ledd-3">Utslippet av indikatorbakterier skal ikke overstige følgende konsentrasjoner:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-ledd-3-punkt-1"><article class="legalP" id="kapittel-2-paragraf-3-ledd-3-punkt-1-ledd-1"><i>Vibrio cholerae</i> O1 og O139 (toksigene kolerabakterier): mindre enn 1 kolonidannende enhet (kde) pr. 100 milliliter eller mindre enn 1 kde pr. 1 gram (våtvekt) dyreplanktonprøver</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-ledd-3-punkt-2"><article class="legalP" id="kapittel-2-paragraf-3-ledd-3-punkt-2-ledd-1"><i>Escherichia coli</i> (<i>E. coli;</i> tarmbakterie): mindre enn 250 kde pr. 100 milliliter</article></article></li><li data-li-identifier="c)" data-name="c)"><article class="listArticle" id="kapittel-2-paragraf-3-ledd-3-punkt-3"><article class="legalP" id="kapittel-2-paragraf-3-ledd-3-punkt-3-ledd-1">Intestinale enterokokker (tarmbakterier): mindre enn 100 kde pr. 100 milliliter.</article></article></li></ul></article><article class="legalP" id="kapittel-2-paragraf-3-ledd-4">Kravene i første til tredje ledd gjelder ikke for skip som deltar i et program for utprøving av ny ballastvannteknologi de første fem årene etter at skipet har installert slik teknologi eller skulle ha installert godkjent ballastvannteknologi. Programmet må være godkjent i henhold til IMOs retningslinjer.</article></article><article class="legalArticle" data-lovdata-URL="LTI/forskrift/2009-07-07-992/§8" data-name="§8" id="kapittel-2-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Levering av ballastvann til mottaksanlegg</span></h3><article class="legalP" id="kapittel-2-paragraf-4-ledd-1">Dersom ballastvann leveres til mottaksanlegg skal det skje til et mottaksanlegg i henhold til forskrift 1. juni 2004 nr. 931 om begrensning av forurensning (forurensningsforskriften) kapittel 20.</article></article><article class="legalArticle" data-lovdata-URL="LTI/forskrift/2009-07-07-992/§9" data-name="§9" id="kapittel-2-paragraf-5"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Plan for håndtering av ballastvann og sedimenter fra ballastvanntanker</span></h3><article class="legalP" id="kapittel-2-paragraf-5-ledd-1">Ethvert skip skal ha om bord en plan for håndtering av ballastvann og sedimenter.</article><article class="legalP" id="kapittel-2-paragraf-5-ledd-2">Planen skal være spesifikk for det enkelte skip og inneholde en detaljert beskrivelse av hvilke tiltak og rutiner som skal treffes for å oppfylle forskriftens krav for håndtering av ballastvann og sedimenter.</article><article class="legalP" id="kapittel-2-paragraf-5-ledd-3">Det skal framgå av planen hvilke offiserer om bord som har ansvaret for at planen gjennomføres på en forsvarlig måte.</article><article class="legalP" id="kapittel-2-paragraf-5-ledd-4">Planen skal være skrevet på arbeidsspråket til skipet. Dersom det brukes et annet språk enn engelsk, fransk eller spansk, skal det ligge ved en oversettelse til et av disse språkene.</article><article class="legalP" id="kapittel-2-paragraf-5-ledd-5">Planen skal være godkjent i henhold til IMOs retningslinjer.</article></article><article class="legalArticle" data-lovdata-URL="LTI/forskrift/2009-07-07-992/§10" data-name="§10" id="kapittel-2-paragraf-6"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Ballastvanndagbok</span></h3><article class="legalP" id="kapittel-2-paragraf-6-ledd-1">For norske skip skal ballastvanndagbok føres i samsvar med forskrift 15. september 1992 nr. 693 om innretning og føring av dagbøker på skip og flyttbare innretninger.</article></article><article class="legalArticle" data-lovdata-URL="LTI/forskrift/2009-07-07-992/§11" data-name="§11" id="kapittel-2-paragraf-7"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Besiktelse og sertifisering</span></h3><article class="legalP" id="kapittel-2-paragraf-7-ledd-1">Norske skip som benytter teknologi for rensing av ballastvann og med bruttotonnasje på 400 eller mer, skal besiktes og sertifiseres av Sjøfartsdirektoratet. Dette kravet gjelder ikke for flyttbare innretninger.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2009-07-07-992/KAPITTEL_3"><h2>Kapittel 3. Avsluttende bestemmelser</h2><article class="legalArticle" data-lovdata-URL="LTI/forskrift/2009-07-07-992/§12" data-name="§12" id="kapittel-3-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h3><article class="legalP" id="kapittel-3-paragraf-1-ledd-1">Denne forskriften trer i kraft 1. januar 2010.</article></article></section><section class="section" data-name="vedlegg1" id="kapittel-4" data-lovdata-URL="LTI/forskrift/2009-07-07-992/KAPITTEL_4"><h2>Vedlegg 1</h2><section class="section" data-name="kap1.1" id="kapittel-4-kapittel-1" data-lovdata-URL="LTI/forskrift/2009-07-07-992/KAPITTEL_4-1"><h3>1.1 Region for opptak av ballastvann:</h3><article class="defaultP"><i>Regionen består av følgende områder;</i><ul class="defaultList"><li data-li-identifier="I:" data-name="I:"><article class="listArticle" id="kapittel-4-kapittel-1-punkt-1"><article class="legalP" id="kapittel-4-kapittel-1-punkt-1-ledd-1">Barentshavet, Norskehavet,</article></article></li><li data-li-identifier="II:" data-name="II:"><article class="listArticle" id="kapittel-4-kapittel-1-punkt-2"><article class="legalP" id="kapittel-4-kapittel-1-punkt-2-ledd-1">Nordsjøen,</article></article></li><li data-li-identifier="III:" data-name="III:"><article class="listArticle" id="kapittel-4-kapittel-1-punkt-3"><article class="legalP" id="kapittel-4-kapittel-1-punkt-3-ledd-1">Irskesjøen,</article></article></li><li data-li-identifier="IV:" data-name="IV:"><article class="listArticle" id="kapittel-4-kapittel-1-punkt-4"><article class="legalP" id="kapittel-4-kapittel-1-punkt-4-ledd-1">Biskaya med farvannene rundt Den iberiske halvøy, og</article></article></li><li data-li-identifier="V:" data-name="V:"><article class="listArticle" id="kapittel-4-kapittel-1-punkt-5"><article class="legalP" id="kapittel-4-kapittel-1-punkt-5-ledd-1">Det nordlige Atlanterhav</article></article></li></ul><p class="leddfortsettelse"><img height="417" src="static/LTI//ltavd1/filer/grafikk/sf-20090707-0992-01-01.gif" width="389" /></p></article> <article class="defaultP" margin-top="true"><i>Koordinater for regionen og områdene;</i><table><thead><tr><th data-text-align="left" data-vertical-align="top"><i>Område</i></th><th data-text-align="left" data-vertical-align="top"><i>Grense i nord</i></th><th data-text-align="left" data-vertical-align="top"><i>Grense i øst</i></th><th data-text-align="left" data-vertical-align="top"><i>Grense i sør</i></th><th data-text-align="left" data-vertical-align="top"><i>Grense i vest</i></th></tr></thead><tbody><tr><td data-text-align="left" data-vertical-align="top"><i>Område I</i><br />Barentshavet<br />Norskehavet</td><td data-text-align="left" data-vertical-align="top">Nordpolen</td><td data-text-align="left" data-vertical-align="top">Ø 51° fra Nordpolen til den russiske kysten, videre sør langs den russiske og den norske kysten til N 62°</td><td data-text-align="left" data-vertical-align="top">Fra norske kysten vestover langs N 62° til V 05°<br />Fra N 62° V 05° sørover langs V 05° til N 60°<br />Fra N 60° V 05° vestover langs N 60° til V 08°<br />Fra N 60° V 08° nordvestover til N 62° til V 10°<br />Fra N 62° til V 10° vestover til N 62° til V 30°<br />Fra N 62° V 30° : trekk en linje til St. Johns Newfoundland (N 47° V 53° )<br />Linjen vil krysse V 42° nær N 55°<br />Fra N 59° V 42° til N 59° V 44°</td><td data-text-align="left" data-vertical-align="top">Sør for N 59° : V 42° Nord for N 59° : V 44° og kystlinjen til Grønland</td></tr><tr><td data-text-align="left" data-vertical-align="top"><i>Område II</i><br />Nordsjøen</td><td data-text-align="left" data-vertical-align="top">N 62°</td><td data-text-align="left" data-vertical-align="top">I Kattegat, nordover ved linjen fra Hasenore Hoved (DK) til Gniben Odde (DK) og fra Gilbjerg Hoved (DK) til Kullen (S)<br />For øvrig kystlinjen til Norge, Danmark, Tyskland, Nederland, Belgia og Frankrike</td><td data-text-align="left" data-vertical-align="top">N 48° fra kysten av Bretagne til N 48° V 05°</td><td data-text-align="left" data-vertical-align="top">V 05° og den britiske kystlinje</td></tr><tr><td data-text-align="left" data-vertical-align="top"><i>Område III</i><br />Irskesjøen</td><td data-text-align="left" data-vertical-align="top">Omtrentlig utgangspunkt: der 200-meters dybdekonturen krysser N 60° noe øst for V 05°</td><td data-text-align="left" data-vertical-align="top">V 05° og vestkysten av Storbritannia fra N 60° til N 48°</td><td data-text-align="left" data-vertical-align="top">Fra N 48° V 05° til N 48° V 07°</td><td data-text-align="left" data-vertical-align="top">Følger 200 meters dybdekonturen vest for V 05° langs vestkysten av Skottland og Irland fra N 60° til N 48°</td></tr><tr><td data-text-align="left" data-vertical-align="top"><i>Område IV</i><br />Biskaya med farvannene rundt den Iberiske halvøy</td><td data-text-align="left" data-vertical-align="top">N 48°</td><td data-text-align="left" data-vertical-align="top">Kysten til Frankrike, Spania og Portugal</td><td data-text-align="left" data-vertical-align="top">N 36°</td><td data-text-align="left" data-vertical-align="top">V 11°</td></tr><tr><td data-text-align="left" data-vertical-align="top"><i>Område V</i><br />Det nordlige Atlanterhav</td><td data-text-align="left" data-vertical-align="top">Svarer til grensen i sør for område I fra N 60° V 08° vestover</td><td data-text-align="left" data-vertical-align="top">Svarer til grensen i vest for områdene III og IV og den tilknyttede seksjonen N 48° mellom N 48° V 07° og N 48° V 11°</td><td data-text-align="left" data-vertical-align="top">N 36°</td><td data-text-align="left" data-vertical-align="top">V 42°</td></tr></tbody></table></article></section><section class="section" data-name="kap1.2" id="kapittel-4-kapittel-2" data-lovdata-URL="LTI/forskrift/2009-07-07-992/KAPITTEL_4-2"><h3>1.2 Utskiftingsområder for ballastvann</h3><article class="legalP" id="kapittel-4-kapittel-2-ledd-1">Områder for utskifting av urenset ballastvann:<ul class="defaultList"><li data-li-identifier="1." data-name="1."><article class="listArticle" id="kapittel-4-kapittel-2-ledd-1-punkt-1"><article class="legalP" id="kapittel-4-kapittel-2-ledd-1-punkt-1-ledd-1"><i>Røst-Tromsø:</i> Området er avgrenset sørover av område 2. Mot kysten er grensen langs territorialgrensen (12 nm). Vest er området avgrenset 50 nm fra kysten. Nordlig grense går ved Tromsøflaket.</article></article></li></ul><p class="leddfortsettelse"><img height="558" src="static/LTI//ltavd1/filer/grafikk/sf-20090707-0992-02-01.gif" width="612" /></p></article><article class="defaultP" data-text-size="small">Utskiftingsområde 1: Røst-Tromsøflaket. Rød linje markerer avstand 50 nm fra land, grønn linje viser norsk territorialgrense. <table><thead><tr><th data-text-align="left" data-vertical-align="top"><i>Nord</i></th><th data-text-align="left" data-vertical-align="top"><i>Øst</i></th><th data-text-align="left" data-vertical-align="top" /><th data-text-align="left" data-vertical-align="top"><i>Nord</i></th><th data-text-align="left" data-vertical-align="top"><i>Øst</i></th></tr></thead><tbody><tr><td data-text-align="left" data-vertical-align="top">67° 2′</td><td data-text-align="left" data-vertical-align="top">009° 52′</td><td data-text-align="left" data-vertical-align="top" /><td data-text-align="left" data-vertical-align="top">69° 52′</td><td data-text-align="left" data-vertical-align="top">016° 47′</td></tr><tr><td data-text-align="left" data-vertical-align="top">67° 25′</td><td data-text-align="left" data-vertical-align="top">009° 40′</td><td data-text-align="left" data-vertical-align="top" /><td data-text-align="left" data-vertical-align="top">69° 41′</td><td data-text-align="left" data-vertical-align="top">016° 44′</td></tr><tr><td data-text-align="left" data-vertical-align="top">67° 51′</td><td data-text-align="left" data-vertical-align="top">009° 52′</td><td data-text-align="left" data-vertical-align="top" /><td data-text-align="left" data-vertical-align="top">69° 31′</td><td data-text-align="left" data-vertical-align="top">015° 43′</td></tr><tr><td data-text-align="left" data-vertical-align="top">68° 13′</td><td data-text-align="left" data-vertical-align="top">010° 43′</td><td data-text-align="left" data-vertical-align="top" /><td data-text-align="left" data-vertical-align="top">69° 14′</td><td data-text-align="left" data-vertical-align="top">014° 46′</td></tr><tr><td data-text-align="left" data-vertical-align="top">68° 45′</td><td data-text-align="left" data-vertical-align="top">011° 22′</td><td data-text-align="left" data-vertical-align="top" /><td data-text-align="left" data-vertical-align="top">68° 51′</td><td data-text-align="left" data-vertical-align="top">013° 53′</td></tr><tr><td data-text-align="left" data-vertical-align="top">68° 54′</td><td data-text-align="left" data-vertical-align="top">011° 58′</td><td data-text-align="left" data-vertical-align="top" /><td data-text-align="left" data-vertical-align="top">68° 28′</td><td data-text-align="left" data-vertical-align="top">013° 51′</td></tr><tr><td data-text-align="left" data-vertical-align="top">69° 16′</td><td data-text-align="left" data-vertical-align="top">012° 32′</td><td data-text-align="left" data-vertical-align="top" /><td data-text-align="left" data-vertical-align="top">68° 18′</td><td data-text-align="left" data-vertical-align="top">012° 41′</td></tr><tr><td data-text-align="left" data-vertical-align="top">69° 38′</td><td data-text-align="left" data-vertical-align="top">013° 24′</td><td data-text-align="left" data-vertical-align="top" /><td data-text-align="left" data-vertical-align="top">68° 1′</td><td data-text-align="left" data-vertical-align="top">012° 71′</td></tr><tr><td data-text-align="left" data-vertical-align="top">69° 59′</td><td data-text-align="left" data-vertical-align="top">014° 29′</td><td data-text-align="left" data-vertical-align="top" /><td data-text-align="left" data-vertical-align="top">67° 49′</td><td data-text-align="left" data-vertical-align="top">012° 9′</td></tr><tr><td data-text-align="left" data-vertical-align="top">70° 12′</td><td data-text-align="left" data-vertical-align="top">015° 36′</td><td data-text-align="left" data-vertical-align="top" /><td data-text-align="left" data-vertical-align="top">67° 35′</td><td data-text-align="left" data-vertical-align="top">011° 25′</td></tr><tr><td data-text-align="left" data-vertical-align="top">70° 54′</td><td data-text-align="left" data-vertical-align="top">017° 11′</td><td data-text-align="left" data-vertical-align="top" /><td data-text-align="left" data-vertical-align="top">67° 24′</td><td data-text-align="left" data-vertical-align="top">011° 18′</td></tr><tr><td data-text-align="left" data-vertical-align="top">70° 12′</td><td data-text-align="left" data-vertical-align="top">017° 24′</td><td data-text-align="left" data-vertical-align="top" /><td data-text-align="left" data-vertical-align="top">66° 52′</td><td data-text-align="left" data-vertical-align="top">011° 23′</td></tr></tbody></table><ul class="defaultList"><li data-li-identifier="2." data-name="2."><article class="listArticle" id="kapittel-4-kapittel-2-ledd-1-punkt-2"><article class="legalP" id="kapittel-4-kapittel-2-ledd-1-punkt-2-ledd-1"><i>Norskehavet:</i> Utskiftingsområdet er avgrenset sørover av Møreplatået. Mot kysten er grensen lagt langs 20 nm, mens det er avgrenset 50 nm vestover.</article></article></li></ul><p class="leddfortsettelse"><img height="514" src="static/LTI//ltavd1/filer/grafikk/sf-20090707-0992-03-01.gif" width="359" /></p><p class="leddfortsettelse">Utskiftingsområde 2: Norskehavet: Rød linje representerer avstand 50 nm fra land, grønn linje viser 12 nm. Røde punkter viser oljeinstallasjoner. <table><thead><tr><th data-text-align="left" data-vertical-align="top"><i>Nord</i></th><th data-text-align="left" data-vertical-align="top"><i>Øst</i></th></tr></thead><tbody><tr><td data-text-align="left" data-vertical-align="top">62° 35′</td><td data-text-align="left" data-vertical-align="top">004° 13′</td></tr><tr><td data-text-align="left" data-vertical-align="top">62° 41′</td><td data-text-align="left" data-vertical-align="top">003° 34′</td></tr><tr><td data-text-align="left" data-vertical-align="top">63° 16′</td><td data-text-align="left" data-vertical-align="top">004° 40′</td></tr><tr><td data-text-align="left" data-vertical-align="top">63° 43′</td><td data-text-align="left" data-vertical-align="top">005° 55′</td></tr><tr><td data-text-align="left" data-vertical-align="top">64° 28′</td><td data-text-align="left" data-vertical-align="top">006° 59′</td></tr><tr><td data-text-align="left" data-vertical-align="top">64° 43′</td><td data-text-align="left" data-vertical-align="top">007° 43′</td></tr><tr><td data-text-align="left" data-vertical-align="top">65° 12′</td><td data-text-align="left" data-vertical-align="top">008° 41′</td></tr><tr><td data-text-align="left" data-vertical-align="top">67° 2′</td><td data-text-align="left" data-vertical-align="top">009° 52′</td></tr><tr><td data-text-align="left" data-vertical-align="top">66° 52′</td><td data-text-align="left" data-vertical-align="top">011° 23′</td></tr><tr><td data-text-align="left" data-vertical-align="top">66° 26′</td><td data-text-align="left" data-vertical-align="top">010° 56′</td></tr><tr><td data-text-align="left" data-vertical-align="top">65° 43′</td><td data-text-align="left" data-vertical-align="top">010° 28′</td></tr><tr><td data-text-align="left" data-vertical-align="top">64° 59′</td><td data-text-align="left" data-vertical-align="top">009° 43′</td></tr><tr><td data-text-align="left" data-vertical-align="top">64° 28′</td><td data-text-align="left" data-vertical-align="top">008° 45′</td></tr><tr><td data-text-align="left" data-vertical-align="top">64° 10′</td><td data-text-align="left" data-vertical-align="top">007° 49′</td></tr><tr><td data-text-align="left" data-vertical-align="top">63° 29′</td><td data-text-align="left" data-vertical-align="top">006° 48′</td></tr><tr><td data-text-align="left" data-vertical-align="top">63° 18′</td><td data-text-align="left" data-vertical-align="top">006° 26′</td></tr><tr><td data-text-align="left" data-vertical-align="top">63° 17′</td><td data-text-align="left" data-vertical-align="top">005° 26′</td></tr></tbody></table></p><ul class="defaultList"><li data-li-identifier="3." data-name="3."><article class="listArticle" id="kapittel-4-kapittel-2-ledd-1-punkt-3"><article class="legalP" id="kapittel-4-kapittel-2-ledd-1-punkt-3-ledd-1"><i>Vestlandskysten:</i> Området er avgrenset sør- og vestover av forekomsten av offshoreinstallasjoner. Mot kysten er grensen lagt langs 12 nm. I nord er grensen satt der Møreplatået begynner.</article></article></li></ul><p class="leddfortsettelse"><img height="568" src="static/LTI//ltavd1/filer/grafikk/sf-20090707-0992-04-01.gif" width="398" /></p><p class="leddfortsettelse">Utskiftingsområde 3: Vestlandskysten. Rød linje representerer avstand 50 nm fra land, mens grønn linje viser 12 nm (norsk territorialgrense). Punkter viser oljeinstallasjoner på norsk sokkel. <table><thead><tr><th data-text-align="left" data-vertical-align="top"><i>Nord</i></th><th data-text-align="left" data-vertical-align="top"><i>Øst</i></th></tr></thead><tbody><tr><td data-text-align="left" data-vertical-align="top">57° 44′</td><td data-text-align="left" data-vertical-align="top">002° 53′</td></tr><tr><td data-text-align="left" data-vertical-align="top">60° 27′</td><td data-text-align="left" data-vertical-align="top">003° 6′</td></tr><tr><td data-text-align="left" data-vertical-align="top">60° 59′</td><td data-text-align="left" data-vertical-align="top">002° 46′</td></tr><tr><td data-text-align="left" data-vertical-align="top">61° 47′</td><td data-text-align="left" data-vertical-align="top">002° 51′</td></tr><tr><td data-text-align="left" data-vertical-align="top">62° 41′</td><td data-text-align="left" data-vertical-align="top">003° 35′</td></tr><tr><td data-text-align="left" data-vertical-align="top">62° 26′</td><td data-text-align="left" data-vertical-align="top">004° 53′</td></tr><tr><td data-text-align="left" data-vertical-align="top">61° 40′</td><td data-text-align="left" data-vertical-align="top">004° 7′</td></tr><tr><td data-text-align="left" data-vertical-align="top">61° 1′</td><td data-text-align="left" data-vertical-align="top">004° 6′</td></tr><tr><td data-text-align="left" data-vertical-align="top">59° 39′</td><td data-text-align="left" data-vertical-align="top">004° 41′</td></tr><tr><td data-text-align="left" data-vertical-align="top">59° 16′</td><td data-text-align="left" data-vertical-align="top">004° 27′</td></tr><tr><td data-text-align="left" data-vertical-align="top">58° 58′</td><td data-text-align="left" data-vertical-align="top">004° 58′</td></tr><tr><td data-text-align="left" data-vertical-align="top">58° 14′</td><td data-text-align="left" data-vertical-align="top">005° 40′</td></tr><tr><td data-text-align="left" data-vertical-align="top">57° 49′</td><td data-text-align="left" data-vertical-align="top">004° 49′</td></tr></tbody></table></p></article></section></section></main></body></html>