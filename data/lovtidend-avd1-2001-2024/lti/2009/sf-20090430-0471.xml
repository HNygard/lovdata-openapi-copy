<!DOCTYPE html><html lang="no"><head><title>Forskrift om utforming og innmontering av sorteringsrist i fisket etter kolmule med småmasket trål</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-04-30-471</dd><dt class="dokid">DokumentID</dt><dd class="dokid">LTI/forskrift/2009-04-30-471</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 5 s 704</dd><dt class="dateInForce">I kraft fra</dt><dd class="dateInForce">2009-04-30</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§16</li><li>forskrift/2004-12-22-1878/§98</li><li>lov/1976-12-17-91/§4</li><li>forskrift/1977-05-13-2/§14</li></ul></dd><dt class="dateOfPublication">Kunngjort</dt><dd class="dateOfPublication">2009-05-05 14:10</dd><dt class="journalNumber">Journalnummer</dt><dd class="journalNumber">2009-0382</dd><dt class="titleShort">Korttittel</dt><dd class="titleShort">Forskrift om sorteringsrist i kolmulefisket</dd><dt class="title">Tittel</dt><dd class="title">Forskrift om utforming og innmontering av sorteringsrist i fisket etter kolmule med småmasket trål</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 30. april 2009 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 16, forskrift 22. desember 2004 nr. 1878 om utøvelse av fisket i sjøen § 98, lov 17. desember 1976 nr. 91 om Norges økonomiske sone § 4 og forskrift 13. mai 1977 nr. 2 om utlendingers fiske og fangst mv. i Norges økonomiske sone og landinger til norsk havn § 14.</dd><dt class="refid">RefID</dt><dd class="refid">forskrift/2009-04-30-471</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om utforming og innmontering av sorteringsrist i fisket etter kolmule med småmasket trål<ul class="tocSubUl"><li>§ 1. Tillatelse til benytte sorteringsrist</li><li>§ 2. Spileavstand</li><li>§ 3. Montering</li><li>§ 4. Fiskeutslipp</li><li>§ 5. Ledetunnel</li><li>§ 6. Spesifikasjoner</li><li>§ 7. Straff</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2009-04-30-471" id="dokument"><h1>Forskrift om utforming og innmontering av sorteringsrist i fisket etter kolmule med småmasket trål</h1><article class="legalArticle" data-lovdata-URL="LTI/forskrift/2009-04-30-471/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Tillatelse til benytte sorteringsrist</span></h2><article class="legalP" id="paragraf-1-ledd-1">I fisket etter kolmule med småmasket trål er det tillatt å benytte sorteringsrist.</article><article class="legalP" id="paragraf-1-ledd-2">Dersom sorteringsrist benyttes skal vilkårene i § 2 – § 6 være oppfylt.</article></article><article class="legalArticle" data-lovdata-URL="LTI/forskrift/2009-04-30-471/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Spileavstand</span></h2><article class="legalP" id="paragraf-2-ledd-1">Sorteringsristens spileavstand skal ikke overstige 40 mm.</article></article><article class="legalArticle" data-lovdata-URL="LTI/forskrift/2009-04-30-471/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Montering</span></h2><article class="legalP" id="paragraf-3-ledd-1">Sorteringsristen(e) skal monteres tverrveien i trålen på en slik måte at tre av sidene av risten(e) er festet til trålen. Det vil si at overpanelet og sidepaneler er sydd fast i rammeverket på risten(e). Underkant av risten(e) skal festes til en ledetunnel/ledepanel for utsortering av fisk. Sorteringsristen(e) monteres i forkant av fiskeposen eller i fiskeposens forlengelse.</article><article class="legalP" id="paragraf-3-ledd-2">Helningsvinkelen på sorteringsristen skal ikke overstige 50°.</article></article><article class="legalArticle" data-lovdata-URL="LTI/forskrift/2009-04-30-471/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fiskeutslipp</span></h2><article class="legalP" id="paragraf-4-ledd-1">I trålens underpanel skal det være et rektangulært fiskeutslipp for å lede bort utsortert fisk.</article><article class="legalP" id="paragraf-4-ledd-2">Fiskeutslippets åpning skal være i bakkant av sorteringsristens nedre del. Fiskeutslippets bredde skal være lik sorteringsristens bredde, og starte en meter bak ristens nedre og bakre kant. Fiskeutslippets forkant skjæres maskerett tvers over underpanelet. Sidene i fiskeutslippet skjæres maskerett bakover ca. 60 cm langs underleis på begge sider og deretter maskerett tvers over underpanelet (slik at fiskeutslippet får en rektangulær form).</article></article><article class="legalArticle" data-lovdata-URL="LTI/forskrift/2009-04-30-471/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ledetunnel</span></h2><article class="legalP" id="paragraf-5-ledd-1">Det skal benyttes ledetunnel fra ristens nedre del og bakover til bakkant av fiskeutslippet.</article><article class="legalP" id="paragraf-5-ledd-2">Maskevidden i ledetunnel/ledepanel skal være den samme som benyttes i ristseksjonen.</article><article class="legalP" id="paragraf-5-ledd-3">Ledetunnelen skal være sydd fast i nedre og bakre kant av sorteringsrist, bakover langs leisene og langs fiskeutslippets bakre kant.</article></article><article class="legalArticle" data-lovdata-URL="LTI/forskrift/2009-04-30-471/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Spesifikasjoner</span></h2><article class="legalP" id="paragraf-6-ledd-1">Det kan benyttes to typer sorteringsrister:<ul class="defaultList"><li data-li-identifier="-" data-name="-"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">«Flexipanel», som er bygd opp av plastrør og bundet sammen av spektra tau.</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">Stålrist(er).</article></article></li></ul></article><article class="legalP" id="paragraf-6-ledd-2">Største tillatte dimensjoner (lengde x bredde) på «Flexipanel» er 360 cm x 180 cm.</article><article class="legalP" id="paragraf-6-ledd-3">Ved bruk av stålrist(er) skal ristenes totale lengde ikke overstige 360 cm. Ristenes lengde kan fordeles på opp til fire like lange rister. En stålrist skal ha en bredde på maksimum 180 cm og minimum 130 cm.</article></article><article class="legalArticle" data-lovdata-URL="LTI/forskrift/2009-04-30-471/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straff</span></h2><article class="legalP" id="paragraf-7-ledd-1">Den som forsettlig eller uaktsomt overtrer bestemmelser gitt i denne forskriften straffes etter lov 6. juni 2008 nr. 37 om forvaltning av viltlevande marine ressursar § 61 og § 64 og lov 17. desember 1976 nr. 91 om Norges økonomiske sone § 8. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2009-04-30-471/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Denne forskriften trer i kraft straks.</article></article></main></body></html>