<!DOCTYPE html><html lang="no"><head><title>Forskrift om endring i forskrift om støtteordningen for fri scenekunst</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-10-08-1256</dd><dt class="dokid">DokumentID</dt><dd class="dokid">LTI/forskrift/2009-10-08-1256</dd><dt class="ministry">Departement</dt><dd class="ministry"><ul><li>Kultur- og kirkedepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 11 s 1802</dd><dt class="dateInForce">I kraft fra</dt><dd class="dateInForce">2010-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-10-12-1440</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1814-05-17/§3</li></ul></dd><dt class="dateOfPublication">Kunngjort</dt><dd class="dateOfPublication">2009-10-13 14:00</dd><dt class="journalNumber">Journalnummer</dt><dd class="journalNumber">2009-0939</dd><dt class="titleShort">Korttittel</dt><dd class="titleShort">Endr. i forskrift om støtte til fri scenekunst</dd><dt class="title">Tittel</dt><dd class="title">Forskrift om endring i forskrift om støtteordningen for fri scenekunst</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kultur- og kirkedepartementet 8. oktober 2009 med hjemmel i Kongeriget Norges Grundlov 17. mai 1814 § 3 og Stortingets budsjettvedtak.</dd><dt class="refid">RefID</dt><dd class="refid">forskrift/2009-10-08-1256</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om støtteordningen for fri scenekunst<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2009-10-08-1256" id="dokument"><h1>Forskrift om endring i forskrift om støtteordningen for fri scenekunst</h1><section class="section" data-name="kapI" id="kapittel-1" data-lovdata-URL="LTI/forskrift/2009-10-08-1256/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 12. oktober 1998 nr. 1440 om støtteordningen for fri scenekunst gjøres følgende endringer:</article> <article class="defaultP" margin-top="true">Innledende setning skal lyde:</article><article class="legalP" id="kapittel-1-ledd-2">Støtteordningen for fri scenekunst er en del av Norsk kulturfond som forvaltes av Norsk kulturråd.</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-3">Støtteordningen for fri scenekunst har som formål å styrke produksjon og visning av scenekunst utenfor de offentlig støttede institusjonene.</article><article class="legalP" id="kapittel-1-ledd-4">De økonomiske rammene for ordningen fastsettes av Stortinget hvert år gjennom budsjettvedtaket.</article> <article class="defaultP" margin-top="true">§ 2 nytt første ledd skal lyde:</article><article class="legalP" id="kapittel-1-ledd-5">Det kan søkes støtte til produksjon av scenekunst og til visninger i tilknytning til den ferdige produksjonen.</article> <article class="defaultP" margin-top="true">§ 2 nåværende første og annet ledd slås sammen i nytt annet ledd og skal lyde:</article><article class="legalP" id="kapittel-1-ledd-6">Det kan gis prosjektstøtte til enkeltproduksjoner eller til flere prosjekter innenfor en tidsavgrenset periode, maksimalt over 4 år. Tilskudd gis til produksjonsutgifter, inkludert utgifter til produsent, samt administrasjons- og driftsutgifter knyttet til produksjonen og til visninger i tilknytning til den ferdige produksjonen. Det kan ikke søkes støtte til gjeldssanering.</article> <article class="defaultP" margin-top="true">§ 3 første ledd skal lyde:</article><article class="legalP" id="kapittel-1-ledd-7">Profesjonelle scenekunstnere, produksjonsmiljøer, produsenter og profesjonelle enheter innen teater, dans, opera og andre scenekunstuttrykk, som setter opp forestillinger med profesjonelle utøvere, kan søke om støtte.</article> <article class="defaultP" margin-top="true">§ 4 første ledd skal lyde:</article><article class="legalP" id="kapittel-1-ledd-8">Støtteordningen for fri scenekunst kunngjøres på Norsk kulturråds nettsider og i andre aktuelle nettfora.</article> <article class="defaultP" margin-top="true">§ 5 skal lyde:</article><article class="legalP" id="kapittel-1-ledd-9">Søknad skal sendes til Norsk kulturråd. Det må søkes på fastsatt søknadsskjema. Søknadsskjema og krav til søknaden finnes på Norsk kulturråds nettsider.</article> <article class="defaultP" margin-top="true">§ 6 første ledd oppheves.</article> <article class="defaultP" margin-top="true">§ 6 nåværende annet ledd blir nytt første ledd og skal lyde:</article><article class="legalP" id="kapittel-1-ledd-10">Innkomne søknader om tilskudd til danseprosjekter behandles av Norsk kulturråds scenekunstkonsulent, som innstiller til Norsk kulturråds faglige utvalg for dans. Øvrige søknader behandles av Norsk kulturråds scenekunstkonsulent, som innstiller til Norsk kulturråds faglige utvalg for scenekunst. Utvalgene kan velge hvert sitt medlem til å bistå scenekunstkonsulenten i innstillingsarbeidet. Utvalgene legger fram tilrådning til Kulturrådet, som fatter vedtak. Vedtaksmyndighet kan delegeres til fagutvalgene etter gjeldende regler.</article> <article class="defaultP" margin-top="true">§ 6 nåværende tredje til sjette ledd videreføres uendret.</article></section><section class="section" data-name="kapII" id="kapittel-2" data-lovdata-URL="LTI/forskrift/2009-10-08-1256/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2010.</article></section></main></body></html>