<!DOCTYPE html><html lang="no"><head><title>Forskrift om endring i forskrift om tilskudd til studentboliger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-11-02-1330</dd><dt class="dokid">DokumentID</dt><dd class="dokid">LTI/forskrift/2009-11-02-1330</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 12 s 1916</dd><dt class="dateInForce">I kraft fra</dt><dd class="dateInForce">2009-11-02</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-01-28-424</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2003-12-10-1894</li><li>lov/1946-03-01-3/§1</li><li>lov/1946-03-01-3/§21</li></ul></dd><dt class="dateOfPublication">Kunngjort</dt><dd class="dateOfPublication">2009-11-06 13:55</dd><dt class="journalNumber">Journalnummer</dt><dd class="journalNumber">2009-1002</dd><dt class="titleShort">Korttittel</dt><dd class="titleShort">Endr. i forskrift om studentboliger</dd><dt class="title">Tittel</dt><dd class="title">Forskrift om endring i forskrift om tilskudd til studentboliger</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av kunnskapsdepartementet 2. november 2009 med hjemmel i delegeringsvedtak 10. desember 2003 nr. 1894 gitt med hjemmel i lov 1. mars 1946 nr. 3 om Den Norske Stats Husbank § 1 og § 21.</dd><dt class="refid">RefID</dt><dd class="refid">forskrift/2009-11-02-1330</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilskudd til studentboliger<ul class="tocSubUl"><li>I<ul class="tocSubUl"><li>§ 2. Hvem kan få tilskudd</li><li>§ 3. Hva det kan gis tilskudd til</li><li>§ 4. Fordeling av tilsagn</li><li>§ 5. Beregning av tilskudd</li><li>§ 7. Veiledning og oppfølgning</li><li>§ 8. Klageadgang</li><li>§ 9. Krav om tilbakebetaling</li><li>§ 10. Nærmere retningslinjer</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2009-11-02-1330" id="dokument"><h1>Forskrift om endring i forskrift om tilskudd til studentboliger</h1><section class="section" data-name="kapI" id="kapittel-1" data-lovdata-URL="LTI/forskrift/2009-11-02-1330/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 28. januar 2004 nr. 424 om tilskudd til studentboliger gjøres følgende endringer:</article> <article class="defaultP" margin-top="true">§ 2, § 3, § 4 og § 5 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Hvem kan få tilskudd</span></span><article class="legalP" id="kapittel-1-foreslåttparagraf-1-ledd-1">Tilskudd kan gis til studentsamskipnader og i særlige tilfeller studentboligstiftelser.</article></article><article class="futureLegalArticle" data-name="§3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Hva det kan gis tilskudd til</span></span><article class="legalP" id="kapittel-1-foreslåttparagraf-2-ledd-1">Det kan gis tilskudd til:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">oppføring av studentboliger.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">kjøp og ombygging av eksisterende bygningsmasse til studentboliger.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">rehabilitering av eksisterende studentboliger i særlige tilfeller.</article></article></li></ul></article></article><article class="futureLegalArticle" data-name="§4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Fordeling av tilsagn</span></span><article class="legalP" id="kapittel-1-foreslåttparagraf-3-ledd-1">Departementet behandler søknader og vedtar tilsagn om tilskudd til studentboliger.</article></article><article class="futureLegalArticle" data-name="§5" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Beregning av tilskudd</span></span><article class="legalP" id="kapittel-1-foreslåttparagraf-4-ledd-1">Departementet fastsetter størrelsen på tilskuddet og de øvre kostnadsrammene.</article></article> <article class="defaultP" margin-top="true">§ 7, § 8, § 9 og § 10 skal lyde:</article><article class="futureLegalArticle" data-name="§7" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Veiledning og oppfølgning</span></span><article class="legalP" id="kapittel-1-foreslåttparagraf-5-ledd-1">Husbanken skal gi råd til studentsamskipnadene og har ansvaret for å følge opp prosjektene gjennom hele byggeprosessen for å sikre at fastsatte vilkår for tilskuddet etterleves.</article></article><article class="futureLegalArticle" data-name="§8" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Klageadgang</span></span><article class="legalP" id="kapittel-1-foreslåttparagraf-6-ledd-1">Klage på Husbankens vedtak, jf. § 6, behandles etter reglene i forskrift 14. september 1992 nr. 692 for klagenemnda for Husbanken.</article></article><article class="futureLegalArticle" data-name="§9" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Krav om tilbakebetaling</span></span><article class="legalP" id="kapittel-1-foreslåttparagraf-7-ledd-1">Departementet kan kreve tilskuddet tilbakebetalt dersom forutsetningene for tilskuddet ikke overholdes.</article><article class="legalP" id="kapittel-1-foreslåttparagraf-7-ledd-2">Studentboliger som helt eller delvis er finansiert med tilskudd, kan ikke avhendes eller pantsettes uten departementets samtykke. Hvis studentboligene avhendes eller på annen måte overføres til tredjemann, kan tilskuddet kreves tilbakebetalt.</article></article><article class="futureLegalArticle" data-name="§10" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Nærmere retningslinjer</span></span><article class="legalP" id="kapittel-1-foreslåttparagraf-8-ledd-1">Husbanken kan gi nærmere retningslinjer. Retningslinjene skal forelegges departementet før de vedtas.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2009-11-02-1330/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>