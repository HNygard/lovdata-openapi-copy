<!DOCTYPE html><html lang="no"><head><title>Forskrift om overgangsregler for personer som ved innføringen av arbeidsavklaringspenger mottar rehabiliteringspenger, attføringspenger, attføringsstønader eller tidsbegrenset uførestønad</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-09-15-1194</dd><dt class="dokid">DokumentID</dt><dd class="dokid">LTI/forskrift/2009-09-15-1194</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 10 s 1727</dd><dt class="dateInForce">I kraft fra</dt><dd class="dateInForce">2010-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-09-11-1078</li><li>forskrift/1993-09-30-917</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-12-19-106</li></ul></dd><dt class="dateOfPublication">Kunngjort</dt><dd class="dateOfPublication">2009-09-18 14:30</dd><dt class="journalNumber">Journalnummer</dt><dd class="journalNumber">2009-0886</dd><dt class="titleShort">Korttittel</dt><dd class="titleShort">Overgangsregler for stønadsmottakere</dd><dt class="title">Tittel</dt><dd class="title">Forskrift om overgangsregler for personer som ved innføringen av arbeidsavklaringspenger mottar rehabiliteringspenger, attføringspenger, attføringsstønader eller tidsbegrenset uførestønad</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og inkluderingsdepartementet 15. september 2009 med hjemmel i lov 19. desember 2008 nr. 106 om endringer i folketrygdloven og i enkelte andre lover (arbeidsavklaringspenger, arbeidsevnevurderinger og aktivitetsplaner) del XIX.</dd><dt class="refid">RefID</dt><dd class="refid">forskrift/2009-09-15-1194</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overgangsregler for personer som ved innføringen av arbeidsavklaringspenger mottar rehabiliteringspenger, attføringspenger, attføringsstønader eller tidsbegrenset uførestønad<ul class="tocSubUl"><li>§ 1. Overgangssak</li><li>§ 2. Overgang til arbeidsavklaringspenger</li><li>§ 3. Overgangsperiode</li><li>§ 4. Barnetillegg</li><li>§ 5. Kompensasjon for bortfall av behovsprøvd barnetillegg til tidsbegrenset uførestønad</li><li>§ 6. Kompensasjon for bortfall av skattemessig særfradrag for alder og uførhet mv. til tidsbegrenset uførestønad</li><li>§ 7. Kompensasjon for bortfall av friinntekt til tidsbegrenset uførestønad</li><li>§ 8. Reduksjon av ytelse på grunn av samtidig arbeid</li><li>§ 9. Ytelser fra arbeidsgiver</li><li>§ 10. Ytelser under utenlandsopphold</li><li>§ 11. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2009-09-15-1194" id="dokument"><h1>Forskrift om overgangsregler for personer som ved innføringen av arbeidsavklaringspenger mottar rehabiliteringspenger, attføringspenger, attføringsstønader eller tidsbegrenset uførestønad</h1><article class="legalArticle" data-lovdata-URL="LTI/forskrift/2009-09-15-1194/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Overgangssak</span></h2><article class="legalP" id="paragraf-1-ledd-1">Forskriften gjelder for saker der et medlem av folketrygden, jf. folketrygdloven kapittel 2, eller en person som har rettigheter iht. avtale med annet land, jf. folketrygdloven § 1-3:<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">har et vedtak om rehabiliteringspenger, attføringspenger, attføringsstønader eller tidsbegrenset uførestønad som går ut over 28. februar 2010,</article></article></li><li data-li-identifier="b)" data-name="b)"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">har søkt om og fyller vilkårene for rehabiliteringspenger, attføringspenger, attføringsstønader eller tidsbegrenset uførestønad før 1. mars 2010,</article></article></li><li data-li-identifier="c)" data-name="c)"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">urettmessig har fått avslag på søknad om rehabiliteringspenger, attføringspenger, attføringsstønader eller tidsbegrenset uførestønad og får vedtaket omgjort etter 1. mars 2010,</article></article></li><li data-li-identifier="d)" data-name="d)"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">har mottatt tidsbegrenset uførestønad og før 1. mars 2010 hadde en hvilende pensjonsrett som medlemmet ville ha kunnet gjøre gjeldende innen 31. desember 2012, eller</article></article></li><li data-li-identifier="e)" data-name="e)"><article class="listArticle" id="paragraf-1-ledd-1-punkt-5"><article class="legalP" id="paragraf-1-ledd-1-punkt-5-ledd-1">har et vedtak om rehabiliteringspenger, attføringspenger eller tidsbegrenset uførestønad som går ut over 28. februar 2010 og som etter endt opphold i helseinstitusjon eller lignende eller fengsel igjen kan motta ytelsen.</article></article></li></ul></article><article class="legalP" id="paragraf-1-ledd-2">Overgangssaker etter forskrift 11. september 2001 nr. 1078 om overgangsregler i forbindelse med nye bestemmelser i lov 28. februar 1997 nr. 19 om folketrygd, kapittel 11 – Ytelser under yrkesrettet attføring, skal beregnes på nytt etter folketrygdloven kapittel 11 – Arbeidsavklaringspenger og tilleggsstønader.</article></article><article class="legalArticle" data-lovdata-URL="LTI/forskrift/2009-09-15-1194/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Overgang til arbeidsavklaringspenger</span></h2><article class="legalP" id="paragraf-2-ledd-1">Et medlem som har en overgangssak etter § 1 skal overføres til arbeidsavklaringspenger. Arbeidsavklaringspengene skal i overgangssaker etter § 1 første ledd fastsettes etter de særregler som følger av denne forskriften</article><article class="legalP" id="paragraf-2-ledd-2">Hovedytelsen skal fastsettes med grunnlag i den dagsats medlemmet hadde per 28. februar 2010.</article></article><article class="legalArticle" data-lovdata-URL="LTI/forskrift/2009-09-15-1194/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Overgangsperiode</span></h2><article class="legalP" id="paragraf-3-ledd-1">Overgangsreglene etter denne forskriften kommer til anvendelse ut vedtaksperioden. Overgangsperioden skal likevel ikke vare lenger enn til og med 31. desember 2012.</article><article class="legalP" id="paragraf-3-ledd-2">For et medlem som mottar rehabiliteringspenger skal vedtaksperioden minst fastsettes til 52 uker fra det opprinnelige virkningstidspunktet forutsatt at vilkårene for å motta ytelsen er oppfylt.</article></article><article class="legalArticle" data-lovdata-URL="LTI/forskrift/2009-09-15-1194/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Barnetillegg</span></h2><article class="legalP" id="paragraf-4-ledd-1">For barn hvor forsørgeransvar er oppstått etter 28. februar 2010, ytes barnetillegg etter folketrygdloven § 11-16 fjerde ledd.</article><article class="legalP" id="paragraf-4-ledd-2">Folketrygdloven § 11-16 femte ledd kommer ikke til anvendelse i overgangssaker etter denne forskriften § 1 første ledd.</article></article><article class="legalArticle" data-lovdata-URL="LTI/forskrift/2009-09-15-1194/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kompensasjon for bortfall av behovsprøvd barnetillegg til tidsbegrenset uførestønad</span></h2><article class="legalP" id="paragraf-5-ledd-1">Til et medlem som før 1. mars 2010 ville hatt krav på barnetillegg til tidsbegrenset uførestønad, skal det i stedet for barnetillegg etter folketrygdloven § 11-16 fjerde ledd utbetales en kompensasjon som svarer til det barnetillegget personen ville mottatt per 28. februar 2010. For et medlem som før 28. februar 2010 har søkt om og fyller vilkårene for tidsbegrenset uførestønad, skal kompensasjonen fastsettes med grunnlag i vedkommendes inntekt på det tidspunktet da kravet ble satt fram.</article><article class="legalP" id="paragraf-5-ledd-2">Dersom vilkårene for rett til barnetillegg bortfaller fordi et barn fyller 18 år eller blir selvforsørget, skal tillegget reduseres. Barnets andel av barnetillegget fastsettes da slik at det yngste barnet mottar det som overstiger 17 kroner per stønadsdag til hvert av de eldre barna. Andre endringer fører ikke til ny beregning. Kompensasjon for bortfall av behovsprøvd barnetillegg skal regnes som barnetillegg etter annen lovgivning.</article></article><article class="legalArticle" data-lovdata-URL="LTI/forskrift/2009-09-15-1194/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kompensasjon for bortfall av skattemessig særfradrag for alder og uførhet mv. til tidsbegrenset uførestønad</span></h2><article class="legalP" id="paragraf-6-ledd-1">Til et medlem som før 1. mars 2010 ville hatt krav på tidsbegrenset uførestønad med rett til skattemessig særfradrag for alder og uførhet mv. jf. skatteloven § 6-81, skal det utbetales en kompensasjon som svarer til det skattemessige særfradraget vedkommende hadde i alminnelig inntekt.</article><article class="legalP" id="paragraf-6-ledd-2">Kompensasjonen skal utgjøre 39 prosent av særfradraget for 2010 per år for et medlem med en uføregrad på minst 67 prosent, og 19 prosent av særfradraget for 2010 per år for et medlem med en uføregrad lavere enn 67 prosent. Senere endringer i særfradragssatsene fører ikke til ny beregning.</article></article><article class="legalArticle" data-lovdata-URL="LTI/forskrift/2009-09-15-1194/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Kompensasjon for bortfall av friinntekt til tidsbegrenset uførestønad</span></h2><article class="legalP" id="paragraf-7-ledd-1">Et medlem som før 1. mars 2010 ville hatt krav på tidsbegrenset uførestønad kan arbeide inntil 16 timer per meldeperiode (jf. folketrygdloven § 11-7) uten at arbeidsavklaringspengene reduseres.</article></article><article class="legalArticle" data-lovdata-URL="LTI/forskrift/2009-09-15-1194/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Reduksjon av ytelse på grunn av samtidig arbeid</span></h2><article class="legalP" id="paragraf-8-ledd-1">Et medlem som før 1. mars 2010 ville hatt krav på rehabiliteringspenger eller tidsbegrenset uførestønad kan motta arbeidsavklaringspenger når arbeidsevnen er redusert med minst 20 prosent.</article></article><article class="legalArticle" data-lovdata-URL="LTI/forskrift/2009-09-15-1194/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ytelser fra arbeidsgiver</span></h2><article class="legalP" id="paragraf-9-ledd-1">Et medlem som før 1. mars 2010 ville hatt krav på rehabiliteringspenger kan motta fulle ytelser etter kapittel 11 ut overgangsperioden uten hensyn til bestemmelsene i folketrygdloven § 11-19 første og annet ledd.</article></article><article class="legalArticle" data-lovdata-URL="LTI/forskrift/2009-09-15-1194/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ytelser under utenlandsopphold</span></h2><article class="legalP" id="paragraf-10-ledd-1">Folketrygdloven § 11-3 kommer i overgangsperioden (jf. denne forskriften § 3) ikke til anvendelse for medlem som før 1. mars 2010 ville hatt krav på rehabiliteringspenger ved yrkesskade eller tidsbegrenset uførestønad.</article></article><article class="legalArticle" data-lovdata-URL="LTI/forskrift/2009-09-15-1194/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Denne forskriften trer i kraft 1. mars 2010.</article><article class="legalP" id="paragraf-11-ledd-2">Forskrift 11. september 2001 nr. 1078 om overgangsregler i forbindelse med nye bestemmelser i lov 28. februar 1997 nr. 19 om folketrygd, kapittel 11 – ytelser under yrkesrettet attføring, oppheves med virkning fra 1. mars 2010.</article><article class="legalP" id="paragraf-11-ledd-3">Overgangsregler 30. september 1993 nr. 917 ved yrkesrettet attføring oppheves med virkning fra 1. mars 2010.</article></article></main></body></html>