<!DOCTYPE html><html lang="no"><head><title>Forskrift om endring i forskrift om opprettelse av soner for å bekjempe bluetongue</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-04-23-452</dd><dt class="dokid">DokumentID</dt><dd class="dokid">LTI/forskrift/2009-04-23-452</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 4 s 661</dd><dt class="dateInForce">I kraft fra</dt><dd class="dateInForce">2009-04-23</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-02-20-215</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§19</li><li>forskrift/2002-06-27-732/§20</li><li>forskrift/2003-12-19-1790</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2009-04-30 13:35</dd><dt class="journalNumber">Journalnummer</dt><dd class="journalNumber">2009-0368</dd><dt class="titleShort">Korttittel</dt><dd class="titleShort">Endr. i forskrift om opprettelse av bluetongue-soner</dd><dt class="title">Tittel</dt><dd class="title">Forskrift om endring i forskrift om opprettelse av soner for å bekjempe bluetongue</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 23. april 2009 med hjemmel i lov 19. desember 2003 nr. 124 om matproduksjon og mattrygghet mv. (matloven) § 19 og forskrift 27. juni 2002 nr. 732 om bekjempelse av dyresjukdommer § 20, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884. <br /><strong>EØS-henvisninger:</strong> EØS-avtalen vedlegg I nr. 9a (direktiv 2000/75/EF) og nr. 40 (forordning (EF) nr. 1266/2007).</dd><dt class="refid">RefID</dt><dd class="refid">forskrift/2009-04-23-452</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opprettelse av soner for å bekjempe bluetongue<ul class="tocSubUl"><li>I<ul class="tocSubUl"><li>§ 2. Opprettelse av soner</li><li>§ 4. Geografisk avgrensing av restriksjonssonen</li><li>§ 5. Tiltak i sonene</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2009-04-23-452" id="dokument"><h1>Forskrift om endring i forskrift om opprettelse av soner for å bekjempe bluetongue</h1><section class="section" data-name="kapI" id="kapittel-1" data-lovdata-URL="LTI/forskrift/2009-04-23-452/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. februar 2009 nr. 215 om opprettelse av soner for å bekjempe bluetongue gjøres følgende endringer:</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Opprettelse av soner</span></span><article class="legalP" id="kapittel-1-foreslåttparagraf-1-ledd-1">Det opprettes en sperresone og en restriksjonssone. Restriksjonssonen tilsvarer risiko- og observasjonssone i forskrift 27. juni 2002 nr. 732 om bekjempelse av dyresjukdommer.</article><article class="legalP" id="kapittel-1-foreslåttparagraf-1-ledd-2">Den nærmere avgrensing av sonene følger av bestemmelsene i § 3 og § 4.</article></article> <article class="defaultP" margin-top="true">§ 4 og § 5 skal lyde:</article><article class="futureLegalArticle" data-name="§4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Geografisk avgrensing av restriksjonssonen</span></span><article class="legalP" id="kapittel-1-foreslåttparagraf-2-ledd-1">Alle kommuner i fylkene Vest-Agder, Aust-Agder, Rogaland, Telemark og Vestfold.</article><article class="legalP" id="kapittel-1-foreslåttparagraf-2-ledd-2">Hordaland fylke, kommunene: Sveio, Fitjar (den del av kommunen som ligger på øyene Stord og Fonno), Bømlo, Stord, Kvinnherad, Jondal, Etne, Ullensvang (sør for Hardangerfjorden), Odda og Eidfjord sør for Simadalen til Hardangerjøkulens sørspiss og derfra rett mot øst til fylkesgrensen mot Buskerud.</article><article class="legalP" id="kapittel-1-foreslåttparagraf-2-ledd-3">Buskerud fylke: Kongsberg kommune – området sørvest i kommunen med følgende grenser:<p class="leddfortsettelse">Nord: E134 fra Fylkesgrensa Telemark-Buskerud til Buvatnet.</p><p class="leddfortsettelse">Øst: Vassdraget fra Buvatnet gjennom Øksne, Kolsjø, Fossvatnet og Buvatnet til Sandorsætra, videre gjennom Råbakkdalen til Haugsplass over Skrimfjella (Styggemann) til Store Stølevatn, videre via Omholtsætra, Haugmosætra og Prestsætra til Godli ved Fylkesgrensa Buskerud-Vestfold.</p><p class="leddfortsettelse">Sør og Vest: Fylkesgrensa Buskerud-Vestfold/Telemark.</p></article></article><article class="futureLegalArticle" data-name="§5" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Tiltak i sonene</span></span><article class="legalP" id="kapittel-1-foreslåttparagraf-3-ledd-1">Tiltak og forbud i sonene følger av forskrift 30. april 2008 nr. 416 om kontroll med, overvåkning av bluetongue og restriksjoner på forflytning av dyr som er mottakelige for bluetongue, forskrift 27. juni 2002 nr. 732 om bekjempelse av dyresjukdommer og enkeltvedtak vedtatt av Mattilsynet.</article><article class="legalP" id="kapittel-1-foreslåttparagraf-3-ledd-2">Forbudet i forskrift 27. juni 2002 nr. 732 § 26 første ledd nr. 1 gjelder ikke for forflytning av døde dyr ut av dyreholdet til godkjent destruksjonsanlegg.</article><article class="legalP" id="kapittel-1-foreslåttparagraf-3-ledd-3">Forbudet i forskrift 27. juni 2002 nr. 732 § 26 første ledd nr. 2 b) mot å la husdyr gå på beite innenfor risikosonen, gjelder ikke.</article><article class="legalP" id="kapittel-1-foreslåttparagraf-3-ledd-4">Forbudet i forskrift 27. juni 2002 nr. 732 § 27 første ledd nr. 2 a) mot å transportere dyr av arter som er mottakelige for sykdommen innenfor sonen, gjelder ikke.</article></article> <article class="defaultP" margin-top="true">Nåværende § 7 til § 10 blir § 6 til § 9.</article></section><section class="section" data-name="kapII" id="kapittel-2" data-lovdata-URL="LTI/forskrift/2009-04-23-452/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>