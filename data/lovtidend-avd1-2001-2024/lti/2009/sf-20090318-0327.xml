<!DOCTYPE html><html lang="no"><head><title>Forskrift om forvaltningen av Statens obligasjonsfond</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-03-18-327</dd><dt class="dokid">DokumentID</dt><dd class="dokid">LTI/forskrift/2009-03-18-327</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 3 s 516</dd><dt class="dateInForce">I kraft fra</dt><dd class="dateInForce">2009-03-18</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2009-03-06-13/§3</li></ul></dd><dt class="dateOfPublication">Kunngjort</dt><dd class="dateOfPublication">2009-03-20 13:50</dd><dt class="journalNumber">Journalnummer</dt><dd class="journalNumber">2009-0262</dd><dt class="titleShort">Korttittel</dt><dd class="titleShort">Forskr om forvaltning av Statens obligasjonsfond</dd><dt class="title">Tittel</dt><dd class="title">Forskrift om forvaltningen av Statens obligasjonsfond</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 18. mars 2009 med hjemmel i lov 6. mars 2009 nr. 13 om Statens obligasjonsfond § 3.</dd><dt class="refid">RefID</dt><dd class="refid">forskrift/2009-03-18-327</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forvaltningen av Statens obligasjonsfond<ul class="tocSubUl"><li>§ 1. Forvaltning av Statens obligasjonsfond</li><li>§ 2. Plassering av Obligasjonsfondet</li><li>§ 3. Investeringsunivers</li><li>§ 4. Referanseindeks</li><li>§ 5. Diversifikasjonskrav mv.</li><li>§ 6. Maksimal eksponering mot en enkelt utsteder</li><li>§ 7. Dokumentasjon av markedspris</li><li>§ 8. Innfasingsregler</li><li>§ 9. Avvikling</li><li>§ 10. Forholdet til regelverket for Statens pensjonsfond – Norge</li><li>§ 11. Utfyllende regler. Adgang til å fravike forskriften</li><li>§ 12. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2009-03-18-327" id="dokument"><h1>Forskrift om forvaltningen av Statens obligasjonsfond</h1><article class="legalArticle" data-lovdata-URL="LTI/forskrift/2009-03-18-327/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forvaltning av Statens obligasjonsfond</span></h2><article class="legalP" id="paragraf-1-ledd-1">Folketrygdfondet skal forvalte Statens obligasjonsfond (Obligasjonsfondet) på vegne av Finansdepartementet, jf. lov om Statens obligasjonsfond (obligasjonsfondloven) § 2 annet ledd.</article></article><article class="legalArticle" data-lovdata-URL="LTI/forskrift/2009-03-18-327/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Plassering av Obligasjonsfondet</span></h2><article class="legalP" id="paragraf-2-ledd-1">Staten plasserer Obligasjonsfondet som et kapitalinnskudd i Folketrygdfondet. Folketrygdfondet skal i eget navn videreplassere dette innskuddet i finansielle instrumenter og kontantinnskudd.</article><article class="legalP" id="paragraf-2-ledd-2">Styret i Folketrygdfondet har ansvaret for at Obligasjonsfondets midler plasseres med sikte på høyest mulig avkastning over tid innenfor de rammer som følger av lov, forskrift og utfyllende retningslinjer for forvaltningen, jf. § 10. Styret skal ta hensyn til Obligasjonsfondets formål om å bidra til økt likviditet i og kapitaltilgang til kredittobligasjonsmarkedet i Norge.</article></article><article class="legalArticle" data-lovdata-URL="LTI/forskrift/2009-03-18-327/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Investeringsunivers</span></h2><article class="legalP" id="paragraf-3-ledd-1">Obligasjonsfondets midler kan plasseres i kontolån, innskudd og rentebærende instrumenter hvor utsteder er hjemmehørende i Norge. Det kan ikke investeres i lån som er utstedt av staten eller kommuner.</article><article class="legalP" id="paragraf-3-ledd-2">Inntil 10 pst. av fondets midler kan investeres i fordringer som etter avtale skal stå tilbake for de øvrige fordringshaverne (ansvarlige lån).</article><article class="legalP" id="paragraf-3-ledd-3">Det kan benyttes derivater i styringen av porteføljen. Motpart for innskudd, verdipapirutlån og derivathandler kan foruten i Norge være hjemmehørende i USA, Storbritannia, Danmark, Finland, Frankrike, Italia, Nederland, Spania, Sverige og Tyskland.</article></article><article class="legalArticle" data-lovdata-URL="LTI/forskrift/2009-03-18-327/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Referanseindeks</span></h2><article class="legalP" id="paragraf-4-ledd-1">Finansdepartementet fastsetter en referanseindeks for Obligasjonsfondet.</article></article><article class="legalArticle" data-lovdata-URL="LTI/forskrift/2009-03-18-327/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Diversifikasjonskrav mv.</span></h2><article class="legalP" id="paragraf-5-ledd-1">Den delen av fondets midler som er plassert i kredittobligasjonsmarkedet skal plasseres i henhold til følgende sektorfordeling:<ul class="defaultList"><li data-li-identifier="-" data-name="-"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">Bank og finans 25-65 pst.</article></article></li><li data-li-identifier="-" data-name="-"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">Andre, ikke-finansielle rettssubjekter 35-75 pst.</article></article></li></ul></article><article class="legalP" id="paragraf-5-ledd-2">Fondets midler kan plasseres i obligasjoner denominert i andre valutaer enn norske kroner, likevel begrenset til EUR, GBP og USD. Slik plassering skal valutasikres, slik at fondet ikke blir eksponert for endringer i kronekursen.</article><article class="legalP" id="paragraf-5-ledd-3">Inntil 30 pst. av fondets midler kan plasseres i obligasjoner utstedt av foretak som ikke er vurdert tilsvarende Standard &amp; Poor's kredittvurdering BBB- eller bedre (Investment grade klassifisering).</article><article class="legalP" id="paragraf-5-ledd-4">Fondets midler kan ikke investeres i obligasjoner utstedt av foretak med kredittvurdering tilsvarende Standard &amp; Poor's kredittvurdering CCC+ eller dårligere. Hvis et foretak hvor fondets midler allerede er plassert, blir nedgradert til kredittvurdering tilsvarende Standard &amp; Poor's kredittvurdering CCC+ eller dårligere, kan allerede ervervede obligasjoner utstedt av foretaket likevel inngå i porteføljen.</article><article class="legalP" id="paragraf-5-ledd-5">Hvis et foretak ikke er kredittvurdert av et av ratingbyråene Standard &amp; Poor's, Fitch eller Moody's, skal Folketrygdfondet sørge for å foreta kredittvurderinger for å sikre at foretakets kredittverdighet er i tråd med prinsippene i tredje og fjerde ledd.</article></article><article class="legalArticle" data-lovdata-URL="LTI/forskrift/2009-03-18-327/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Maksimal eksponering mot en enkelt utsteder</span></h2><article class="legalP" id="paragraf-6-ledd-1">Mer enn 5 pst. av Obligasjonsfondets midler kan ikke være investert i obligasjoner utstedt av en enkelt utsteder.</article><article class="legalP" id="paragraf-6-ledd-2">For å sikre markedsriktig prising skal Folketrygdfondet fastsette retningslinjer for maksimalt erverv av volumene av nye låneopptak (førstehåndsmarkedet).</article></article><article class="legalArticle" data-lovdata-URL="LTI/forskrift/2009-03-18-327/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Dokumentasjon av markedspris</span></h2><article class="legalP" id="paragraf-7-ledd-1">Erverv av mer enn 30 pst. av volumet av nye låneopptak (førstehåndsmarkedet) kan bare finne sted hvis Folketrygdfondet skriftlig kan dokumentere at ervervet skjer til markedspris. Tilsvarende gjelder dersom Folketrygdfondets plasseringer for Statens pensjonsfond – Norge og Obligasjonsfondet i førstehåndsmarkedet til sammen overstiger 50 pst. av det utestående beløpet.</article><article class="legalP" id="paragraf-7-ledd-2">Kjøp i andrehåndsmarkedet som innebærer at Obligasjonsfondet erverver mer enn 50 pst. av et låns utestående kan bare finne sted hvis Folketrygdfondet kan dokumentere at kjøpet skjer til markedspris. Det samme gjelder ved enhver transaksjon mellom Statens pensjonsfond – Norge og Obligasjonsfondet.</article></article><article class="legalArticle" data-lovdata-URL="LTI/forskrift/2009-03-18-327/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Innfasingsregler</span></h2><article class="legalP" id="paragraf-8-ledd-1">Inntil 20 pst. av fondets midler er plassert i markedet, kommer § 4 og § 5 ikke til anvendelse, likevel slik at § 5 fjerde ledd, jf. femte ledd gjelder selv om grensen på 20 pst. ikke er nådd.</article></article><article class="legalArticle" data-lovdata-URL="LTI/forskrift/2009-03-18-327/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Avvikling</span></h2><article class="legalP" id="paragraf-9-ledd-1">Innen 31. desember 2013 skal Folketrygdfondet forelegge en plan for avvikling av fondet for Finansdepartementet.</article></article><article class="legalArticle" data-lovdata-URL="LTI/forskrift/2009-03-18-327/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Forholdet til regelverket for Statens pensjonsfond – Norge</span></h2><article class="legalP" id="paragraf-10-ledd-1">Forskrift 7. november 2007 nr. 1228 om Statens pensjonsfond – Norge, forskrift 10. november 2008 nr. 1264 om årsregnskap m.m. for Folketrygdfondet inkludert Statens pensjonsfond – Norge og retningslinjer for forvaltningen av Statens pensjonsfond – Norge gjelder tilsvarende for forvaltningen av Obligasjonsfondet med de unntak som følger av denne bestemmelsen.</article><article class="legalP" id="paragraf-10-ledd-2">Følgende bestemmelser i forskrift om Statens pensjonsfond – Norge kommer ikke til anvendelse:<ul class="defaultList"><li data-li-identifier="a)" data-name="a)"><article class="listArticle" id="paragraf-10-ledd-2-punkt-1"><article class="legalP" id="paragraf-10-ledd-2-punkt-1-ledd-1">§ 2 (plassering av pensjonsfondet)</article></article></li><li data-li-identifier="b)" data-name="b)"><article class="listArticle" id="paragraf-10-ledd-2-punkt-2"><article class="legalP" id="paragraf-10-ledd-2-punkt-2-ledd-1">§ 4 (investeringsunivers)</article></article></li><li data-li-identifier="c)" data-name="c)"><article class="listArticle" id="paragraf-10-ledd-2-punkt-3"><article class="legalP" id="paragraf-10-ledd-2-punkt-3-ledd-1">§ 5 (referanseportefølje og relativ volatilitet)</article></article></li><li data-li-identifier="d)" data-name="d)"><article class="listArticle" id="paragraf-10-ledd-2-punkt-4"><article class="legalP" id="paragraf-10-ledd-2-punkt-4-ledd-1">§ 6 (eie av andeler)</article></article></li><li data-li-identifier="e)" data-name="e)"><article class="listArticle" id="paragraf-10-ledd-2-punkt-5"><article class="legalP" id="paragraf-10-ledd-2-punkt-5-ledd-1">Reglene om halvårsrapportering i § 9.</article></article></li></ul></article><article class="legalP" id="paragraf-10-ledd-3">Følgende bestemmelser i retningslinjer for forvaltningen av Statens pensjonsfond – Norge kommer ikke til anvendelse:<ul class="defaultList"><li data-li-identifier="a)" data-name="a)"><article class="listArticle" id="paragraf-10-ledd-3-punkt-1"><article class="legalP" id="paragraf-10-ledd-3-punkt-1-ledd-1">Pkt. 1 (referanseportefølje og investeringsunivers)</article></article></li><li data-li-identifier="b)" data-name="b)"><article class="listArticle" id="paragraf-10-ledd-3-punkt-2"><article class="legalP" id="paragraf-10-ledd-3-punkt-2-ledd-1">Pkt. 2. (rebalansering)</article></article></li><li data-li-identifier="c)" data-name="c)"><article class="listArticle" id="paragraf-10-ledd-3-punkt-3"><article class="legalP" id="paragraf-10-ledd-3-punkt-3-ledd-1">Reglene om halvårsrapportering i pkt. 4 annet ledd.</article></article></li></ul></article></article><article class="legalArticle" data-lovdata-URL="LTI/forskrift/2009-03-18-327/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Utfyllende regler. Adgang til å fravike forskriften</span></h2><article class="legalP" id="paragraf-11-ledd-1">Finansdepartementet kan gi nærmere bestemmelser til utfylling og gjennomføring av forskriften. Finansdepartementet kan i særlige tilfeller fravike § 4 – § 10.</article></article><article class="legalArticle" data-lovdata-URL="LTI/forskrift/2009-03-18-327/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" id="paragraf-12-ledd-1">Forskriften trer i kraft straks.</article></article></main></body></html>