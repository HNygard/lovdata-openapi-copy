<!DOCTYPE html><html lang="no"><head><title>Forskrift for eksamener ved Universitetet i Tromsø</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-05-07-533</dd><dt class="dokid">DokumentID</dt><dd class="dokid">LTI/forskrift/2009-05-07-533</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 5 s 762</dd><dt class="dateInForce">I kraft fra</dt><dd class="dateInForce">2009-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-12-15-1779</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li><li>lov/2005-04-01-15/§3-10</li></ul></dd><dt class="dateOfPublication">Kunngjort</dt><dd class="dateOfPublication">2009-05-22 14:00</dd><dt class="journalNumber">Journalnummer</dt><dd class="journalNumber">2009-0423</dd><dt class="titleShort">Korttittel</dt><dd class="titleShort">Forskrift for eksamener ved UiT</dd><dt class="title">Tittel</dt><dd class="title">Forskrift for eksamener ved Universitetet i Tromsø</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av universitetsstyret 7. mai 2009 med hjemmel i lov 1. april 2005 nr 15 om universiteter og høyskoler (universitets- og høyskoleloven) § 3-9 og § 3-10.</dd><dt class="refid">RefID</dt><dd class="refid">forskrift/2009-05-07-533</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for eksamener ved Universitetet i Tromsø<ul class="tocSubUl"><li>Kapittel I. Virkeområde og terminologi<ul class="tocSubUl"><li>§ 1. Forskriftens virkeområde</li><li>§ 2. Utfyllende bestemmelser</li><li>§ 3. Terminologi</li></ul></li><li>Kapittel II. Registrering og eksamensmelding<ul class="tocSubUl"><li>§ 4. Pensumliste</li><li>§ 5. Registrering og eksamensmelding</li><li>§ 6. Annullering av eksamensoppmelding eller endring av eksamenssemester</li><li>§ 7. Privatister</li><li>§ 8. Dispensasjon fra fristene for registrering, eksamensmelding og søknad om tilrettelegging ved eksamen</li></ul></li><li>Kapittel III. Eksamensavvikling<ul class="tocSubUl"><li>§ 9. Vilkår for å få avlegge eksamen</li><li>§ 10. Eksamensordninger</li><li>§ 11. Språk og målform ved eksamen</li><li>§ 12. Tidspunkt og lokaler</li><li>§ 13. Trykking/kopiering av mastergradsoppgaver og lignende</li><li>§ 14. Tilgjengeliggjøring av mastergradsoppgaver eller tilsvarende i universitetets vitenarkiv</li><li>§ 15. Unntak fra offentlighet</li><li>§ 16. Trekk fra eksamen</li><li>§ 17. Akutt sykdom og andre særskilte grunner til fravær i forbindelse med eksamen</li><li>§ 18. Fravær ved gruppeeksamen</li><li>§ 19. Tillatte hjelpemidler ved eksamen</li><li>§ 20. Fusk</li></ul></li><li>Kapittel IV. Utsatt eksamen, kontinuasjon, ekstraordinær eksamen m.m.<ul class="tocSubUl"><li>§ 21. Adgang til utsatt eksamen</li><li>§ 22. Adgang til kontinuasjonseksamen</li><li>§ 23. Adgang til ekstraordinær eksamen</li><li>§ 24. Adgang til å avlegge eksamen etter tidligere ordning ved nedlegging eller endringer i emnet</li><li>§ 25. Adgangen til å framstille seg til samme eksamen</li><li>§ 26. Adgangen til å framstille seg til ny praksisperiode</li><li>§ 27. Varsel i forbindelse med fare for å ikke bestå praksis</li></ul></li><li>Kapittel V. Særlig tilrettelegging under eksamen<ul class="tocSubUl"><li>§ 28. Særlig tilrettelegging under eksamen</li><li>§ 29. Varige fysiske og psykiske funksjonsnedsettelser</li><li>§ 30. Akutte lidelser eller forbigående funksjonsnedsettelser</li><li>§ 31. Spesifikke lese-, skrive- og matematikkvansker</li><li>§ 32. Allergi og/eller astma</li><li>§ 33. Graviditet eller amming</li><li>§ 34. Norsk som fremmedspråk</li></ul></li><li>Kapittel VI. Vurderingsuttrykk og karakterfastsettelse<ul class="tocSubUl"><li>§ 35. Karakterfastsettelse</li><li>§ 36. Vurderingsuttrykk</li><li>§ 37. Gjennomsnittskarakter</li></ul></li><li>Kapittel VII. Sensur<ul class="tocSubUl"><li>§ 38. Sensorveiledninger</li><li>§ 39. Antall sensorer, sensurordninger og bruk av eksterne sensorer</li><li>§ 40. Sensur på avsluttende mastergradseksamener</li><li>§ 41. Ekstern sensor og krav til kvalifikasjon</li><li>§ 42. Sensurfrister</li><li>§ 43. Kunngjøring av sensur</li></ul></li><li>Kapittel VIII. Klage<ul class="tocSubUl"><li>§ 44. Klage over enkeltvedtak og formelle feil ved gjennomføring av eksamen</li><li>§ 45. Begrunnelse for karakterfastsetting</li><li>§ 46. Klage over karakterfastsetting</li></ul></li><li>Kapittel IX. Vitnemål, Diploma Supplement og karakterutskrift<ul class="tocSubUl"><li>§ 47. Vitnemål, Diploma Supplement og karakterutskrift</li><li>§ 48. Semester for oppnådd høgere grad</li></ul></li><li>Kapittel X. Ikrafttredelse<ul class="tocSubUl"><li>§ 49. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2009-05-07-533" id="dokument"><h1>Forskrift for eksamener ved Universitetet i Tromsø</h1><section class="section" data-name="kapI" id="kapittel-1" data-lovdata-URL="LTI/forskrift/2009-05-07-533/KAPITTEL_1"><h2>Kapittel I. Virkeområde og terminologi</h2><article class="legalArticle" data-lovdata-URL="LTI/forskrift/2009-05-07-533/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></h3><article class="legalP" id="kapittel-1-paragraf-1-ledd-1">Denne forskriften gjelder studentenes rettigheter og plikter i forbindelse med avleggelse av eksamen ved Universitetet i Tromsø. Forskriften gjelder for eksamener i opplæringsdelen av ph.d.-programmene så langt den passer. Studentene plikter å gjøre seg kjent med lov om universiteter og høyskoler, forskrift for eksamener ved Universitetet i Tromsø og andre reglement som også gjelder for eksamen.</article><article class="legalP" id="kapittel-1-paragraf-1-ledd-2">For studier hvor det er fastsatt nasjonale rammeplaner med bestemmelser om eksamener som avviker fra denne forskriften, gjelder rammeplanens bestemmelser.</article><article class="legalP" id="kapittel-1-paragraf-1-ledd-3">Forskriften gjelder også så langt den passer for privatister dersom ikke annet er bestemt i studieprogram eller emnebeskrivelsen.</article></article><article class="legalArticle" data-lovdata-URL="LTI/forskrift/2009-05-07-533/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Utfyllende bestemmelser</span></h3><article class="legalP" id="kapittel-1-paragraf-2-ledd-1">Fakultetene selv kan gi utfyllende bestemmelser i henhold til denne forskriften om forhold som er særegne for den enkelte eksamen. Disse skal ikke innebære innskrenkninger i de rettigheter og plikter som studenten har etter denne forskriften. For studietilbud som tilbys i samarbeid mellom flere fakulteter, skal utfyllende regler godkjennes av samtlige fakulteter. Når det fastsettes utfyllende bestemmelser eller foretas endringer i disse, skal universitetsdirektøren underrettes.</article></article><article class="legalArticle" data-lovdata-URL="LTI/forskrift/2009-05-07-533/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Terminologi</span></h3><article class="legalP" id="kapittel-1-paragraf-3-ledd-1"><table><tbody><tr><td data-text-align="left" data-vertical-align="top"><i>Arbeidskrav</i></td><td data-text-align="left" data-vertical-align="top">Arbeidskrav er alle former for arbeider og prøver som settes som vilkår for å framstille seg til eksamen, men der resultatet ikke inngår i beregningsgrunnlaget for den karakteren som angis på vitnemålet eller karakterutskriften. Vurderingsuttrykket for arbeidskrav skal være «godkjent» eller «ikke godkjent».</td></tr><tr><td data-text-align="left" data-vertical-align="top"><i>Deleksamen</i></td><td data-text-align="left" data-vertical-align="top">Deleksamen er prøving der karakteren inngår i beregningen av endelig karakter.</td></tr><tr><td data-text-align="left" data-vertical-align="top"><i>Diploma Supplement</i></td><td data-text-align="left" data-vertical-align="top">Vitnemålstillegg på engelsk og/eller norsk som skal gi informasjon om utdanningssystemet ved norske universiteter og høyskoler, og den enkelte students utdanning.</td></tr><tr><td data-text-align="left" data-vertical-align="top"><i>Eksamen</i></td><td data-text-align="left" data-vertical-align="top">Prøving av studentens kunnskaper og ferdigheter i de tilfeller det gis en karakter som angis på vitnemålet eller karakterutskriften, eller som inngår i beregningsgrunnlaget for en karakter som angis på vitnemålet eller karakterutskriften.</td></tr><tr><td data-text-align="left" data-vertical-align="top"><i>Ekstraordinær eksamen</i></td><td data-text-align="left" data-vertical-align="top">Eksamen som fakultetene i særlige tilfeller kan avholde for studenter som fakultetet finner godtgjort ikke kan vente til neste ordinære eksamen, og som ikke fyller kravene til å delta på utsatt eksamen eller på kontinuasjonseksamen, jf. § 23.</td></tr><tr><td data-text-align="left" data-vertical-align="top"><i>Emne</i></td><td data-text-align="left" data-vertical-align="top">Den minste enheten som kan inngå i et fag eller et studieprogram.</td></tr><tr><td data-text-align="left" data-vertical-align="top"><i>Emnebeskrivelse</i></td><td data-text-align="left" data-vertical-align="top">Beskrivelse av læringsmål, faglige komponenter, oppbygging og gjennomføring av emnet. Alle emner ved Universitetet i Tromsø er beskrevet i en emnebeskrivelse.</td></tr><tr><td data-text-align="left" data-vertical-align="top"><i>Emnegruppe</i></td><td data-text-align="left" data-vertical-align="top">Samling av emner fra ett eller flere fag som i en fag- eller studieplan er definert til å utgjøre en samlet faglig enhet.</td></tr><tr><td data-text-align="left" data-vertical-align="top"><i>Fag</i></td><td data-text-align="left" data-vertical-align="top">Samling av emner som er beslektet, og som er samlet under en felles fagbetegnelse.</td></tr><tr><td data-text-align="left" data-vertical-align="top"><i>Fagplan</i></td><td data-text-align="left" data-vertical-align="top">En plan som konkretiserer det faglige innholdet i studier som reguleres av rammeplaner.</td></tr><tr><td data-text-align="left" data-vertical-align="top"><i>Hjemmeeksamen</i></td><td data-text-align="left" data-vertical-align="top">Eksamen der studentene har en bestemt tid på å besvare en gitt eller selvvalgt problemstilling enkeltvis eller i grupper, og der alle hjelpemidler er tilgjengelige.</td></tr><tr><td data-text-align="left" data-vertical-align="top"><i>Kontinuasjonseksamen</i></td><td data-text-align="left" data-vertical-align="top">Eksamen som kan arrangeres for studenter som har framstilt seg og fått «ikke bestått» på siste ordinære eksamen, jf. § 22.</td></tr><tr><td data-text-align="left" data-vertical-align="top"><i>Privatist</i></td><td data-text-align="left" data-vertical-align="top">Med privatist menes en person som ikke har studierett ved det aktuelle studium eller emnet ved Universitetet i Tromsø, men som er gitt adgang til å framstille seg til eksamen etter bestemmelsen i lov om universiteter og høyskoler § 3-10 nr. 1 annet punktum.</td></tr><tr><td data-text-align="left" data-vertical-align="top"><i>Rammeplan</i></td><td data-text-align="left" data-vertical-align="top">En nasjonal plan fastsatt av fagdepartementet. Planen beskriver læringsmål, faglig innhold, oppbygging og gjennomføring av yrkesutdanninger.</td></tr><tr><td data-text-align="left" data-vertical-align="top"><i>Selvstendig arbeid</i></td><td data-text-align="left" data-vertical-align="top">Avsluttende arbeid av et nærmere angitt omfang som inngår i mastergradseksamen, og som skal vise selvstendig forståelse, refleksjon og modning.</td></tr><tr><td data-text-align="left" data-vertical-align="top"><i>Skoleeksamen</i></td><td data-text-align="left" data-vertical-align="top">Skriftlig eksamen med tilsyn.</td></tr><tr><td data-text-align="left" data-vertical-align="top"><i>Student</i></td><td data-text-align="left" data-vertical-align="top">Med student menes en person som er tatt opp til et studium ved Universitetet i Tromsø i samsvar med lov om universiteter og høyskoler § 3-6 og § 3-7.</td></tr><tr><td data-text-align="left" data-vertical-align="top"><i>Studieplan</i></td><td data-text-align="left" data-vertical-align="top">En plan som beskriver læringsmål, faglige komponenter, oppbygging og gjennomføring av studiet.</td></tr><tr><td data-text-align="left" data-vertical-align="top"><i>Studiepoeng</i></td><td data-text-align="left" data-vertical-align="top">Mål på arbeidsmengde. 60 studiepoeng tilsvarer ett studieårs arbeidsinnsats.</td></tr><tr><td data-text-align="left" data-vertical-align="top"><i>Studieprogram</i></td><td data-text-align="left" data-vertical-align="top">Et flerårig helhetlig studium som leder fram til en grad eller yrkesutdanning.</td></tr><tr><td data-text-align="left" data-vertical-align="top"><i>Utsatt eksamen</i></td><td data-text-align="left" data-vertical-align="top">Eksamen som arrangeres for studenter som har vært syke eller som har hatt annen gyldig grunn til fravær ved siste ordinære eksamen, jf. § 21.</td></tr></tbody></table></article></article></section><section class="section" data-name="kapII" id="kapittel-2" data-lovdata-URL="LTI/forskrift/2009-05-07-533/KAPITTEL_2"><h2>Kapittel II. Registrering og eksamensmelding</h2><article class="legalArticle" data-lovdata-URL="LTI/forskrift/2009-05-07-533/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Pensumliste</span></h3><article class="legalP" id="kapittel-2-paragraf-1-ledd-1">Alle emner skal ha et angitt pensum. Ved starten av hvert undervisningssemester skal det foreligge oppdatert pensumliste for det aktuelle emnet. Dersom den organiserte delen av undervisningen, som for eksempel forelesninger, laboratoriearbeid og seminarer og lignende, skal forstås som en del av pensum, og eksamensoppgaver skal kunne gis kun med utgangspunkt i dette, skal dette framgå av pensumlisten.</article><article class="legalP" id="kapittel-2-paragraf-1-ledd-2">I emner innen kunstfag kan pensum angis i omfang/varighet eller antall verk uten nærmere spesifisering.</article></article><article class="legalArticle" data-lovdata-URL="LTI/forskrift/2009-05-07-533/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Registrering og eksamensmelding</span></h3><article class="legalP" id="kapittel-2-paragraf-2-ledd-1">Studenten må betale semesteravgift, registrere seg som student og melde seg til eksamen til emner, feltkurs eller ekskursjoner som gir studiepoeng innen gjeldende frister. Fristene kunngjøres på universitetets nettsted.</article><article class="legalP" id="kapittel-2-paragraf-2-ledd-2">Den enkelte student har selv ansvar for å rette opp eller melde fra om eventuelle feil og mangler ved eksamensmeldingen på studentveven, og å holde à jour egen bostedsadresse og e-postadresse.</article></article><article class="legalArticle" data-lovdata-URL="LTI/forskrift/2009-05-07-533/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Annullering av eksamensoppmelding eller endring av eksamenssemester</span></h3><article class="legalP" id="kapittel-2-paragraf-3-ledd-1">Utdanningsdirektøren fastsetter fristen for annullering eller endring av eksamensmelding. Fristen kunngjøres på universitetets nettsted. For eksamener som avvikles før denne dato, er fristen for å annullere sin eksamensmelding eller endre eksamenssemester, 14 dager før eksamensdato, eller innleveringsdato for deleksamen.</article><article class="legalP" id="kapittel-2-paragraf-3-ledd-2">Eksamensmelding til utsatte eksamener, kontinuasjonseksamener og tidlig eksamen i undervisningsfritt semester, kan ikke annulleres. Det samme gjelder obligatoriske praksisstudier, praksisperioder, praktiske arbeider, laboratorieforsøk eller lignende som varer sammenhengende i mer enn to uker.</article></article><article class="legalArticle" data-lovdata-URL="LTI/forskrift/2009-05-07-533/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Privatister</span></h3><article class="legalP" id="kapittel-2-paragraf-4-ledd-1">Den som ikke er tatt opp som student, har rett til å melde seg til eksamen i et emne i samsvar med lov om universiteter og høyskoler § 3-10 nr. 1 annet punktum. Fakultetene avgjør om vilkårene for oppmelding til eksamen er oppfylt, og kan gi nærmere regler om adgangen til å gå opp til eksamen uten å være tatt opp som student. Fakultetene avgjør også hvorvidt kunnskaper og ferdigheter skal prøves på en annen måte enn for studenter som er tatt opp til studiet, jf. lov om universiteter og høyskoler § 3-11 nr. 3. Privatistretten begrenser seg til adgang til å delta i offentlige forelesninger, og til å gå opp til eksamen.</article><article class="legalP" id="kapittel-2-paragraf-4-ledd-2">Utdanningsdirektøren kan fastsette særskilt oppmeldingsfrist for slike eksamener, og kan også fastsette at de som ikke er tatt opp som studenter til et emne, skal betale et vederlag som skal dekke institusjonens merutgifter.</article></article><article class="legalArticle" data-lovdata-URL="LTI/forskrift/2009-05-07-533/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Dispensasjon fra fristene for registrering, eksamensmelding og søknad om tilrettelegging ved eksamen</span></h3><article class="legalP" id="kapittel-2-paragraf-5-ledd-1">Utdanningsdirektøren kan, etter søknad fra studenten, gi dispensasjon fra fristene for registrering og oppmelding til eksamen.</article><article class="legalP" id="kapittel-2-paragraf-5-ledd-2">Fakultetene kan, etter søknad fra studenten, gi dispensasjon fra frist for søknad om særlig tilrettelegging til eksamen i følgende tilfeller:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-5-ledd-2-punkt-1"><article class="legalP" id="kapittel-2-paragraf-5-ledd-2-punkt-1-ledd-1">ved sykdom på dagen for fristens utløp, dokumentert ved legeattest</article></article></li><li data-li-identifier="2." data-name="2."><article class="listArticle" id="kapittel-2-paragraf-5-ledd-2-punkt-2"><article class="legalP" id="kapittel-2-paragraf-5-ledd-2-punkt-2-ledd-1">ved dødsfall i nærmeste familie, dokumentert av offentlig tjenestemann</article></article></li><li data-li-identifier="3." data-name="3."><article class="listArticle" id="kapittel-2-paragraf-5-ledd-2-punkt-3"><article class="legalP" id="kapittel-2-paragraf-5-ledd-2-punkt-3-ledd-1">det første semesteret en utenlandsk student er registrert ved universitetet</article></article></li><li data-li-identifier="4." data-name="4."><article class="listArticle" id="kapittel-2-paragraf-5-ledd-2-punkt-4"><article class="legalP" id="kapittel-2-paragraf-5-ledd-2-punkt-4-ledd-1">når studenten deltar i et gruppearbeid som direkte inngår som del av den eksamen det gjelder, og eksamen ikke kan gjennomføres for de andre i gruppen uten at denne studenten er med</article></article></li><li data-li-identifier="5." data-name="5."><article class="listArticle" id="kapittel-2-paragraf-5-ledd-2-punkt-5"><article class="legalP" id="kapittel-2-paragraf-5-ledd-2-punkt-5-ledd-1">den eksamen eller de eksamener det gjelder vil føre til fullført grad eller yrkesutdanning ved Universitetet i Tromsø</article></article></li><li data-li-identifier="6." data-name="6."><article class="listArticle" id="kapittel-2-paragraf-5-ledd-2-punkt-6"><article class="legalP" id="kapittel-2-paragraf-5-ledd-2-punkt-6-ledd-1">i andre særlige tilfeller.</article></article></li></ul></article><article class="legalP" id="kapittel-2-paragraf-5-ledd-3">Søknader som mottas senere enn fire uker etter at fristen har utløpt, behandles ikke. Avslag på søknad om dispensasjon fra fristene kan påklages.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2009-05-07-533/KAPITTEL_3"><h2>Kapittel III. Eksamensavvikling</h2><article class="legalArticle" data-lovdata-URL="LTI/forskrift/2009-05-07-533/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Vilkår for å få avlegge eksamen</span></h3><article class="legalP" id="kapittel-3-paragraf-1-ledd-1">For å få avlegge eksamen må studenten ha fått godkjent eventuelle arbeidskrav og ha bestått eventuelle eksamener eller praksis i henhold til emnebeskrivelsen. Det enkelte fakultet kan dispensere fra kravene i særlige tilfeller, for eksempel der studenten har dokumentert tilsvarende fra annet lærested.</article></article><article class="legalArticle" data-lovdata-URL="LTI/forskrift/2009-05-07-533/§10" data-name="§10" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Eksamensordninger</span></h3><article class="legalP" id="kapittel-3-paragraf-2-ledd-1">I hvert emne skal studentenes kunnskaper og ferdigheter prøves.</article><article class="legalP" id="kapittel-3-paragraf-2-ledd-2">En eksamen kan omfatte en eller flere deler og kan bestå av en eller flere ulike eksamensordninger. Eksamensordningen skal være fastsatt i emnebeskrivelsen. Den muntlige del av eksamener skal være offentlig med mindre hensynet til gjennomføringen av eksamenen tilsier noe annet. Det samme gjelder eksamen i utøvende kunstneriske, praktiske og estetiske emner. Styret kan gjøre unntak fra regelen i det enkelte tilfellet og etter ønske fra vedkommende eksamenskandidat når tungtveiende hensyn taler for det.</article><article class="legalP" id="kapittel-3-paragraf-2-ledd-3">For eksamener som går over flere dager, medregnes ikke bevegelige helligdager og andre offentlige høytidsdager i eksamenstiden.</article></article><article class="legalArticle" data-lovdata-URL="LTI/forskrift/2009-05-07-533/§11" data-name="§11" id="kapittel-3-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Språk og målform ved eksamen</span></h3><article class="legalP" id="kapittel-3-paragraf-3-ledd-1">Fakultetene velger selv hvilket språk som skal benyttes i oppgavesett og besvarelser ved eksamen. Opplysninger om undervisningsspråk og eksamensspråk skal gå fram av emnebeskrivelsen for det enkelte emne.</article><article class="legalP" id="kapittel-3-paragraf-3-ledd-2">Søknad fra student om å få oppgavesett og/eller besvare eksamen på et annet språk enn det som er fastsatt i emnebeskrivelsen, avgjøres av fakultetet.</article><article class="legalP" id="kapittel-3-paragraf-3-ledd-3">Fakultetene skal sørge for at eksamensoppgaver som gis på norsk, foreligger i begge målformer. Dersom alle studentene har ønsket samme målform, kan oppgavene gis i bare denne målformen. Studentene velger målform når de melder seg til eksamen.</article></article><article class="legalArticle" data-lovdata-URL="LTI/forskrift/2009-05-07-533/§12" data-name="§12" id="kapittel-3-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Tidspunkt og lokaler</span></h3><article class="legalP" id="kapittel-3-paragraf-4-ledd-1">For muntlige eksamener og eksamener i kunstneriske, praktiske og estetiske emner, samt innlevering av skriftlige arbeider, fastsettes eksamenssted, eksamensdato og tidspunkt av det enkelte fakultet. Fakultetene sørger for kunngjøring.</article><article class="legalP" id="kapittel-3-paragraf-4-ledd-2">For skoleeksamener i universitetets lokaler fastsettes eksamenssted, eksamensdato og tidspunkt av det enkelte fakultet, i samråd med utdanningsdirektøren. Dette kunngjøres på universitetets nettsted. Eksamensdatoene er ikke endelige før de er kunngjort.</article><article class="legalP" id="kapittel-3-paragraf-4-ledd-3">Eksamen avvikles normalt i universitetets lokaler.</article><article class="legalP" id="kapittel-3-paragraf-4-ledd-4">Fastlagte eksamensdatoer flyttes normalt ikke. Studentene har selv ansvar for at de ikke melder seg til eksamener som avvikles samtidig.</article><article class="legalP" id="kapittel-3-paragraf-4-ledd-5">Ved organisert undervisning utenfor campus, kan det etter søknad til faglig ansvarlig fakultet gis anledning til desentralisert eksamensavvikling. Spørsmålet om desentralisert eksamen skal avklares før tilbudet settes i gang.</article></article><article class="legalArticle" data-lovdata-URL="LTI/forskrift/2009-05-07-533/§13" data-name="§13" id="kapittel-3-paragraf-5"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Trykking/kopiering av mastergradsoppgaver og lignende</span></h3><article class="legalP" id="kapittel-3-paragraf-5-ledd-1">Fakultetene plikter å trykke inntil 10 eksemplarer av skriftlige mastergrads- og kandidatoppgaver kostnadsfritt for egne studenter.</article></article><article class="legalArticle" data-lovdata-URL="LTI/forskrift/2009-05-07-533/§14" data-name="§14" id="kapittel-3-paragraf-6"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Tilgjengeliggjøring av mastergradsoppgaver eller tilsvarende i universitetets vitenarkiv</span></h3><article class="legalP" id="kapittel-3-paragraf-6-ledd-1">Mastergradsoppgaver eller tilsvarende, som ikke er unntatt offentlighet etter § 15, skal gjøres åpent tilgjengelig i universitetets digitale vitenarkiv.</article><article class="legalP" id="kapittel-3-paragraf-6-ledd-2">Den enkelte student kan reservere seg mot slik tilgjengeliggjøring.</article></article><article class="legalArticle" data-lovdata-URL="LTI/forskrift/2009-05-07-533/§15" data-name="§15" id="kapittel-3-paragraf-7"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Unntak fra offentlighet</span></h3><article class="legalP" id="kapittel-3-paragraf-7-ledd-1">Mastergradsoppgaver eller tilsvarende er i utgangspunktet offentlige.</article><article class="legalP" id="kapittel-3-paragraf-7-ledd-2">Oppgaver som inneholder opplysninger som er underlagt lovbestemt taushetsplikt, skal unntas offentlighet.</article><article class="legalP" id="kapittel-3-paragraf-7-ledd-3">Fakultetene kan også unnta oppgaver fra offentligheten i inntil fem år dersom det foreligger tungtveiende grunner. I særlige tilfeller kan en oppgave unntas for en lengre periode.</article></article><article class="legalArticle" data-lovdata-URL="LTI/forskrift/2009-05-07-533/§16" data-name="§16" id="kapittel-3-paragraf-8"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Trekk fra eksamen</span></h3><article class="legalP" id="kapittel-3-paragraf-8-ledd-1">Studenter som ikke møter til eksamen, ikke leverer deleksamen innen fristen, eller trekker seg etter at annulleringsfristen er utløpt, regnes for å ha framstilt seg til eksamen. Kandidater som møter, men som trekker seg under eksamen, regnes også for å ha framstilt seg til eksamen.</article><article class="legalP" id="kapittel-3-paragraf-8-ledd-2">Kandidater som framstiller seg til skoleeksamen, men som likevel ikke vil levere besvarelse, må fylle ut og levere trekkskjema før lokalet forlates. Ved andre typer eksamen hvor det er satt frist for innlevering, må trekkskjema leveres innen denne fristen.</article><article class="legalP" id="kapittel-3-paragraf-8-ledd-3">Kandidater som leverer blank besvarelse, eller besvarelse som åpenbart ikke er et forsøk på en faglig besvarelse, anses også for å ha trukket seg fra eksamen.</article><article class="legalP" id="kapittel-3-paragraf-8-ledd-4">Kandidater som har levert eksamensbesvarelse, kan ikke unndra seg sensur.</article></article><article class="legalArticle" data-lovdata-URL="LTI/forskrift/2009-05-07-533/§17" data-name="§17" id="kapittel-3-paragraf-9"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Akutt sykdom og andre særskilte grunner til fravær i forbindelse med eksamen</span></h3><article class="legalP" id="kapittel-3-paragraf-9-ledd-1">Ved akutt sykdom gis det rett til utsatt eksamen, jf. § 21. Som akutt sykdom regnes sykdom som er oppstått etter annulleringsfristens utløp, jf. § 6. Ved dødsfall i nær familie eller ved andre særskilte grunner kan det også gis rett til utsatt eksamen, dersom forholdet dokumenteres.</article><article class="legalP" id="kapittel-3-paragraf-9-ledd-2">Dersom en kandidat ikke kan møte til eksamen på grunn av akutt sykdom eller andre særskilte grunner, gis vedkommende rett til utsatt eksamen jf. § 21 dersom legeattest/dokumentasjon er sendt eller levert til fakultetet senest to døgn etter den første eksamen som attesten/dokumentasjon gjelder for. En kandidat som blir syk under eksamen, må levere trekkskjema, straks oppsøke lege og levere legeattest. Er det ikke mulig å få en legeattest senest to døgn etter den første eksamen som attesten gjelder for, må eksamenskandidaten gi fakultetet beskjed om dette innen fristens utløp.</article><article class="legalP" id="kapittel-3-paragraf-9-ledd-3">Ved hjemmeeksamen og lignende eksamensformer av flere dagers varighet, kan det i særlige tilfeller gis et begrenset antall ekstra eksamensdager dersom kandidaten dokumenterer uforutsette problemer av medisinsk karakter, dødsfall i nærmeste familie, eller andre ulykkeslignende tilfeller som har inntruffet i løpet av eksamensperioden. Når fastsatt eksamenstid er mer enn to uker, kan det gis utsatt innleveringsfrist med inntil to dager. Når fastsatt eksamenstid er av kortere varighet, kan det gis utsatt innlevering med én dag. Studenter som likevel ikke klarer å fullføre med ekstra tid, gis rett til utsatt eksamen i henhold til § 21.</article><article class="legalP" id="kapittel-3-paragraf-9-ledd-4">Legeattesten skal inneholde opplysninger om hvilken eksamen eller hvilke eksamener den gjelder for, samt tidsrom for sykdomsperioden. Sykemelding beregnet til bruk overfor arbeidsgiver, godtas ikke som legeattest.</article></article><article class="legalArticle" data-lovdata-URL="LTI/forskrift/2009-05-07-533/§18" data-name="§18" id="kapittel-3-paragraf-10"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Fravær ved gruppeeksamen</span></h3><article class="legalP" id="kapittel-3-paragraf-10-ledd-1">En kandidat som deltar i gruppeeksamen og får fravær i samsvar med § 17, skal anses for ikke å ha deltatt under eksamen. Dersom gruppa opprinnelig besto av inntil fire personer, skal det fastsettes ny innleveringsfrist eller nytt eksamenstidspunkt for de resterende gruppemedlemmene. Dersom gruppa besto av fem eller flere personer, skal gruppeeksamen fullføres for de resterende etter de fastsatte bestemmelsene om omfang, innleveringsfrist og eksamenstidspunkt.</article><article class="legalP" id="kapittel-3-paragraf-10-ledd-2">Dersom det oppstår tvil om hvorvidt en eksamenskandidat bidrar eller har bidratt tilstrekkelig til å få uttelling for et felles produkt hvor det gis samlet karakter for hele gruppen, kan det ved sensur fastsettes individuelle karakterer for gruppens medlemmer. Fakultetet kan i særlige tilfeller fatte vedtak om at kandidaten som ikke har bidratt tilstrekkelig, skal anses for å ha trukket seg under eksamen.</article><article class="legalP" id="kapittel-3-paragraf-10-ledd-3">Blir gruppearbeidet pga. forhold som nevnt i første og andre ledd vesentlig annerledes enn forutsatt, kan enten faglæreren eller kandidatene på gruppa hver for seg kreve at det fastsettes en ny eksamensoppgave. Oppnås ikke enighet, avgjøres spørsmålet med endelig virkning av fakultetet ved dekan. Dersom gruppen ikke får fastsatt ny eksamensoppgave, kan det bestemmes at gruppen skal gis en rimelig tilleggsfrist for å fullføre oppgaven.</article><article class="legalP" id="kapittel-3-paragraf-10-ledd-4">Når særlige grunner tilsier det, kan likevel bestemmelsene i tredje ledd anvendes tilsvarende. Dersom flere enn én kandidat på gruppa får fravær eller forfall, må det i hvert enkelt tilfelle vurderes om eksamen for de resterende skal fullføres. Det må da tas hensyn til de fraværendes bidrag eller forventede bidrag og de resterendes muligheter til å gjennomføre eksamen. Bestemmelsene i tredje ledd gjelder da tilsvarende.</article><article class="legalP" id="kapittel-3-paragraf-10-ledd-5">Ved fravær i en utøvende gruppeeksamen, fastsettes nytt eksamenstidspunkt.</article></article><article class="legalArticle" data-lovdata-URL="LTI/forskrift/2009-05-07-533/§19" data-name="§19" id="kapittel-3-paragraf-11"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Tillatte hjelpemidler ved eksamen</span></h3><article class="legalP" id="kapittel-3-paragraf-11-ledd-1">Tillatte hjelpemidler skal være oppført på eksamensoppgavens forside. Godkjenning og kontroll av hjelpemidler skal foretas av fakultetene.</article><article class="legalP" id="kapittel-3-paragraf-11-ledd-2">Studenter har ikke anledning til å ta med seg mobiltelefon eller annet kommunikasjonsutstyr i eksamenslokalet.</article></article><article class="legalArticle" data-lovdata-URL="LTI/forskrift/2009-05-07-533/§20" data-name="§20" id="kapittel-3-paragraf-12"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Fusk</span></h3><article class="legalP" id="kapittel-3-paragraf-12-ledd-1">Ved hjemmeeksamen og andre skriftlige arbeider vil bl.a. kopiering eller avskrift av faglitteratur og andres arbeider uten henvisning, bli vurdert som fusk.</article><article class="legalP" id="kapittel-3-paragraf-12-ledd-2">Bruk av andre hjelpemidler enn de som er oppført på eksamensoppgaven, blir ansett som fusk. Dersom studenten har ulovlige hjelpemidler til disposisjon etter at eksamen er startet, blir det behandlet som forsøk på fusk.</article><article class="legalP" id="kapittel-3-paragraf-12-ledd-3">Dersom det oppstår mistanke om fusk eller forsøk på fusk under eksamen, skal kandidaten straks gjøres oppmerksom på at forholdet vil bli rapportert. Kandidaten velger selv om vedkommende vil fullføre eller avbryte eksamen. Dersom eksamenen fullføres skal besvarelsen leveres inn sammen med rapporten.</article><article class="legalP" id="kapittel-3-paragraf-12-ledd-4">Kandidater som blir tatt i fusk eller forsøk på fusk ved eksamen, kan få eksamen annullert, utestenges fra institusjonen og fratas retten til å gå opp til eksamen ved alle institusjoner under universitets og høyskoleloven i inntil ett år.</article><article class="legalP" id="kapittel-3-paragraf-12-ledd-5">Fusk eller forsøk på fusk ved obligatoriske arbeidskrav, følger samme bestemmelser som fusk ved eksamen.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2009-05-07-533/KAPITTEL_4"><h2>Kapittel IV. Utsatt eksamen, kontinuasjon, ekstraordinær eksamen m.m.</h2><article class="legalArticle" data-lovdata-URL="LTI/forskrift/2009-05-07-533/§21" data-name="§21" id="kapittel-4-paragraf-1"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Adgang til utsatt eksamen</span></h3><article class="legalP" id="kapittel-4-paragraf-1-ledd-1">Kandidater som ikke fullfører en eksamen eller deler av eksamen og som oppfyller betingelsene i § 17, kan framstille seg til utsatt eksamen.</article><article class="legalP" id="kapittel-4-paragraf-1-ledd-2">Kandidater som av særskilte grunner i forbindelse med svangerskap, fødsel eller omsorg for barn ikke kan gå opp til ordinær eksamen, kan også søke om å få delta på utsatt eksamen. Forholdet må dokumenteres med legeattest, fødselsattest o.l.</article><article class="legalP" id="kapittel-4-paragraf-1-ledd-3">Ved utsatt eksamen er det ikke anledning til å gå opp til eventuelle deler av eksamen som ble avlagt under den ordinære eksamen. Eksamensordningen ved utsatt eksamen skal være den samme som ved ordinær eksamen.</article><article class="legalP" id="kapittel-4-paragraf-1-ledd-4">Utsatte eksamener skal arrangeres så snart som mulig etter at forfallsgrunnen er opphørt og normalt senest to måneder inn i det nye semesteret. Studentene må selv melde seg til utsatt eksamen. Utdanningsdirektøren fastsetter fristen for å melde seg. Eksamensmeldinger til utsatt eksamen er bindende.</article><article class="legalP" id="kapittel-4-paragraf-1-ledd-5">Arrangering av utsatte eksamener, også der eksamen består av flere deler, må studentene avklare med det aktuelle fakultetet.</article><article class="legalP" id="kapittel-4-paragraf-1-ledd-6">Dersom utsatt eksamen skal finne sted i et nytt semester, må studenten fylle ut eget skjema for oppmelding til utsatt eksamen til det aktuelle fakultetet.</article><article class="legalP" id="kapittel-4-paragraf-1-ledd-7">Dersom en student ikke møter til utsatt eksamen eller avbryter eksamen, gis det ikke adgang til å avlegge ny utsatt eksamen.</article></article><article class="legalArticle" data-lovdata-URL="LTI/forskrift/2009-05-07-533/§22" data-name="§22" id="kapittel-4-paragraf-2"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Adgang til kontinuasjonseksamen</span></h3><article class="legalP" id="kapittel-4-paragraf-2-ledd-1">Studenter som ikke består siste avholdte ordinære eksamen, og som har studierett til det aktuelle studieprogrammet eller emnet, kan få adgang til kontinuasjonseksamen dersom fakultetet har bestemt at det skal være anledning til å avlegge kontinuasjonseksamen i det aktuelle emnet. Kandidater som anses for å ha trukket seg fra eksamen etter § 16, har ikke rett til kontinuasjonseksamen. Bestemmelser om kontinuasjonsadgang, herunder hvilke karaktergivende aktiviteter som må tas opp igjen når studenten ikke har bestått emnet, skal tas inn i emnebeskrivelsen for det enkelte emnet.</article><article class="legalP" id="kapittel-4-paragraf-2-ledd-2">Kontinuasjon i forbindelse med eksamen avholdes normalt ved begynnelsen av påfølgende semester etter siste ordinære eksamen.</article><article class="legalP" id="kapittel-4-paragraf-2-ledd-3">Studentene må selv melde seg til kontinuasjonseksamen. Utdanningsdirektøren fastsetter fristen for oppmelding. Eksamensmeldinger til kontinuasjonseksamener er bindende.</article><article class="legalP" id="kapittel-4-paragraf-2-ledd-4">Det avholdes ikke utsatte eksamener ved sykdomsforfall eller annet forfall til kontinuasjonseksamen.</article><article class="legalP" id="kapittel-4-paragraf-2-ledd-5">Det er ikke anledning til å framstille seg til kontinuasjonseksamen for å forbedre karakteren fra en allerede bestått eksamen.</article><article class="legalP" id="kapittel-4-paragraf-2-ledd-6">Det selvstendige arbeidet på høgre grad, eller andre arbeider av lignende omfang, kan kun framlegges til ny sensur i bearbeidet eller supplert form dersom arbeidet bedømmes til «ikke bestått».</article></article><article class="legalArticle" data-lovdata-URL="LTI/forskrift/2009-05-07-533/§23" data-name="§23" id="kapittel-4-paragraf-3"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Adgang til ekstraordinær eksamen</span></h3><article class="legalP" id="kapittel-4-paragraf-3-ledd-1">Ekstraordinær eksamen er en eksamen som fakultetet i særlige tilfeller kan avholde for studenter som ikke kan vente til neste ordinære eksamen, og som ikke fyller kravene til å delta på utsatt eksamen eller på kontinuasjonseksamen.</article><article class="legalP" id="kapittel-4-paragraf-3-ledd-2">Søknad sendes til det fakultetet som er faglig ansvarlig for emnet.</article><article class="legalP" id="kapittel-4-paragraf-3-ledd-3">Det arrangeres ikke utsatt eksamen eller kontinuasjonseksamen i forbindelse med ekstraordinære eksamener.</article><article class="legalP" id="kapittel-4-paragraf-3-ledd-4">Studenter som har framstilt seg til den ordinære eksamen i samme emne sist slik ble avholdt, og eksamenskandidater som ikke er tatt opp som studenter ved det aktuelle faget eller studiet, kan ikke gå opp til ekstraordinær eksamen.</article></article><article class="legalArticle" data-lovdata-URL="LTI/forskrift/2009-05-07-533/§24" data-name="§24" id="kapittel-4-paragraf-4"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Adgang til å avlegge eksamen etter tidligere ordning ved nedlegging eller endringer i emnet</span></h3><article class="legalP" id="kapittel-4-paragraf-4-ledd-1">Dersom emnet endres vesentlig med hensyn til omfang, pensum eller lignende eller nedlegges, skal det være anledning til å avlegge eksamen etter tidligere ordning kun én gang for et tidsrom på ett år etter at ny ordning trer i kraft. Studenten har imidlertid ikke krav på undervisning etter tidligere ordning. Gjelder endringen selve eksamensordningen, gis det anledning til å gå opp til eksamen én gang etter tidligere ordning dersom studenten har påbegynt emnet før den nye ordningen trådte i kraft.</article><article class="legalP" id="kapittel-4-paragraf-4-ledd-2">Eksamenskandidater som ikke er tatt opp som studenter ved det aktuelle studieprogrammet eller emnet, må avlegge eksamen etter den eksamensordning som til enhver tid gjelder for privatister.</article><article class="legalP" id="kapittel-4-paragraf-4-ledd-3">Det må søkes om å få avlegge eksamen etter tidligere ordning. Søknaden sendes til det fakultet som er faglig ansvarlig for emnet.</article></article><article class="legalArticle" data-lovdata-URL="LTI/forskrift/2009-05-07-533/§25" data-name="§25" id="kapittel-4-paragraf-5"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Adgangen til å framstille seg til samme eksamen</span></h3><article class="legalP" id="kapittel-4-paragraf-5-ledd-1">Det er anledning til å framstille seg til samme eksamen ved Universitetet i Tromsø inntil tre ganger. Hva som regnes som å framstille seg til eksamen, er beskrevet i § 16.</article><article class="legalP" id="kapittel-4-paragraf-5-ledd-2">Det aktuelle fakultet kan gjøre unntak fra denne bestemmelsen dersom ett av følgende kriterier er oppfylt:<ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-5-ledd-2-punkt-1"><article class="legalP" id="kapittel-4-paragraf-5-ledd-2-punkt-1-ledd-1">Ved å bestå eksamen i emnet vil studenten fullføre en grad eller yrkesutdanning ved universitetet.</article></article></li><li data-li-identifier="2." data-name="2."><article class="listArticle" id="kapittel-4-paragraf-5-ledd-2-punkt-2"><article class="legalP" id="kapittel-4-paragraf-5-ledd-2-punkt-2-ledd-1">Studenten kan dokumentere tungtveiende sosiale og/eller personlige grunner til at eksamen i emnet ikke er bestått etter å ha framstilt seg tre ganger.</article></article></li></ul></article><article class="legalP" id="kapittel-4-paragraf-5-ledd-3">Det kan gis inntil tre dispensasjoner.</article><article class="legalP" id="kapittel-4-paragraf-5-ledd-4">Fakultetet kan frata studieretten til studenter som har framstilt seg til samme eksamen ved Universitetet i Tromsø tre eller flere ganger.</article><article class="legalP" id="kapittel-4-paragraf-5-ledd-5">Dersom en kandidat har bestått samme eksamen mer enn én gang, vil beste karakter gjelde.</article><article class="legalP" id="kapittel-4-paragraf-5-ledd-6">Ved et nytt eksamensforsøk må kandidater som har bestått eksamen i et emne, som inkluderer flere deler, ta alle delene om igjen.</article></article><article class="legalArticle" data-lovdata-URL="LTI/forskrift/2009-05-07-533/§26" data-name="§26" id="kapittel-4-paragraf-6"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Adgangen til å framstille seg til ny praksisperiode</span></h3><article class="legalP" id="kapittel-4-paragraf-6-ledd-1">Ved ikke bestått praksisstudium eller praksisperiode, kan studenten ta praksisstudiet eller praksisperioden opp igjen én gang.</article><article class="legalP" id="kapittel-4-paragraf-6-ledd-2">Studenter som får sitt andre forsøk vurdert til «ikke bestått», kan fratas studieretten. Dette skal studenten gjøres særskilt skriftlig oppmerksom på, før andre praksisforsøk påbegynnes. Dersom nasjonale rammeplaner gir anledning til ytterligere eksamensforsøk, gjelder rammeplanens bestemmelser.</article><article class="legalP" id="kapittel-4-paragraf-6-ledd-3">Det aktuelle fakultet kan dispensere fra denne bestemmelsen dersom ett av følgende kriterier er oppfylt:<ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-6-ledd-3-punkt-1"><article class="legalP" id="kapittel-4-paragraf-6-ledd-3-punkt-1-ledd-1">Ved å bestå praksisstudiet eller praksisperioden vil studenten oppnå en grad eller yrkesutdanning ved universitetet.</article></article></li><li data-li-identifier="2." data-name="2."><article class="listArticle" id="kapittel-4-paragraf-6-ledd-3-punkt-2"><article class="legalP" id="kapittel-4-paragraf-6-ledd-3-punkt-2-ledd-1">Studenten kan dokumentere sosiale eller personlig grunner til at praksis ikke er bestått etter å ha framstilt seg to ganger i praksis.</article></article></li></ul></article><article class="legalP" id="kapittel-4-paragraf-6-ledd-4">Dispensasjonsmulighetene gjelder ikke for praksis som inngår i lærerutdanningene.</article></article><article class="legalArticle" data-lovdata-URL="LTI/forskrift/2009-05-07-533/§27" data-name="§27" id="kapittel-4-paragraf-7"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Varsel i forbindelse med fare for å ikke bestå praksis</span></h3><article class="legalP" id="kapittel-4-paragraf-7-ledd-1">Dersom det i løpet av praksisperioder e.l. viser seg at studenten står i fare for ikke å bestå, skal studenten varsles om dette. I varselet skal studenten gjøres oppmerksom på hva som er påkrevd for å bli vurdert til «bestått».</article><article class="legalP" id="kapittel-4-paragraf-7-ledd-2">Varselet skal gis skriftlig og på et tidspunkt som gir studenten mulighet til å oppfylle målene og bestå praksisperioden. Studenten skal gis anledning til å uttale seg om de forhold vurderingen bygger på, før det tas beslutning om «ikke bestått».</article><article class="legalP" id="kapittel-4-paragraf-7-ledd-3">Dersom det etter varslingstidspunktet oppstår forhold som er av en slik art at det utvilsomt ville ført til ikke bestått praksis dersom dette hadde oppstått tidligere, skal det likevel kunne føre til at praksisperioden ikke blir bestått. Dette gjelder også dersom forutgående varsel ikke er gitt.</article><article class="legalP" id="kapittel-4-paragraf-7-ledd-4">Det juridiske fakultet kan fravike bestemmelsene i denne paragraf i utfyllende regler for Master i rettsvitenskap.</article></article></section><section class="section" data-name="kapV" id="kapittel-5" data-lovdata-URL="LTI/forskrift/2009-05-07-533/KAPITTEL_5"><h2>Kapittel V. Særlig tilrettelegging under eksamen</h2><article class="legalArticle" data-lovdata-URL="LTI/forskrift/2009-05-07-533/§28" data-name="§28" id="kapittel-5-paragraf-1"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Særlig tilrettelegging under eksamen</span></h3><article class="legalP" id="kapittel-5-paragraf-1-ledd-1">Særlig tilrettelegging under eksamen skal ha som formål å oppveie de ulemper funksjonsnedsettelsen medfører for kandidaten i eksamenssituasjonen, samtidig som det i størst mulig utstrekning skal sørges for at kandidatene prøves likt. Den aktuelle eksamensformen skal legges til grunn ved vurdering av hvilket hjelpemiddel/hjelpetiltak som kan oppveie funksjonsnedsettelsen. Tilretteleggingen skal ikke føre til en reduksjon av de faglige krav som stilles ved det enkelte studium.</article><article class="legalP" id="kapittel-5-paragraf-1-ledd-2">Studenten må framsette skriftlig søknad til fakultetet om den aktuelle tilretteleggingen innen fristen for å levere eksamensmelding, jf. § 5. Fakultetet kan gi dispensasjon fra søknadsfristen, jf. § 8. Søknader skal være dokumentert med legeattest eller spesialisterklæring av ny dato med mindre ordningen skjer på annet enn medisinsk grunnlag. Dokumentasjonen må angi hvilke spesifikke vansker studenten vil ha i forbindelse med de aktuelle eksamensformene som vedkommende søker tilrettelegging for.</article><article class="legalP" id="kapittel-5-paragraf-1-ledd-3">Avslag på søknad om særlig tilrettelegging kan påklages.</article></article><article class="legalArticle" data-lovdata-URL="LTI/forskrift/2009-05-07-533/§29" data-name="§29" id="kapittel-5-paragraf-2"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Varige fysiske og psykiske funksjonsnedsettelser</span></h3><article class="legalP" id="kapittel-5-paragraf-2-ledd-1">Studenter som ved spesialist- eller legeattest dokumenterer fysiske og/eller psykiske funksjonsnedsettelser, skal få sine eksamener tilrettelagt så langt det er praktisk mulig. Det kan gis særordning i form av utvidet eksamenstid, regulerbar stol, spesialstol kan medbringes, kandidaten kan få sitte i eget rom, PC o.l. Dersom det er dokumentert at funksjonsnedsettelsen er av varig art, kan tilretteleggingen ved skriftlige skoleeksamener registreres som varig slik at det ikke er nødvendig med ny søknad for hvert eksamenssemester.</article><article class="legalP" id="kapittel-5-paragraf-2-ledd-2">For andre typer eksamener, eller for eksamener som består av kombinasjoner av flere ulike eksamensformer, må det søkes på nytt for hvert eksamenssemester. Slik ny søknad trenger ikke å være vedlagt ny dokumentasjon dersom det tidligere er dokumentert at funksjonsnedsettelsen er av varig art.</article><article class="legalP" id="kapittel-5-paragraf-2-ledd-3">Ved hjemmeeksamen eller liknende eksamensformer må fakultetet foreta en individuell vurdering av omfanget av en eventuell utvidet eksamenstid. Det kan i utgangspunktet ikke gis flere dager enn at oppgaven kan sensureres sammen med de som er levert innen fristen. Ved semesteroppgaver og andre skriftlige arbeider som det kan arbeides med gjennom hele semesteret, vurderer det aktuelle fakultet hva som eventuelt er et rimelig antall ekstra eksamensdager.</article></article><article class="legalArticle" data-lovdata-URL="LTI/forskrift/2009-05-07-533/§30" data-name="§30" id="kapittel-5-paragraf-3"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Akutte lidelser eller forbigående funksjonsnedsettelser</span></h3><article class="legalP" id="kapittel-5-paragraf-3-ledd-1">Kandidater som på grunn av en akutt lidelse like før eksamen ikke kan gjennomføre denne, har rett til utsatt eksamen etter bestemmelsene i § 21. Dersom det er sannsynlig at en kandidat med en akutt lidelse vil klare å gjennomføre eksamen med enkle, lite ressurskrevende tiltak, kan slik særlig tilrettelegging likevel gis.</article></article><article class="legalArticle" data-lovdata-URL="LTI/forskrift/2009-05-07-533/§31" data-name="§31" id="kapittel-5-paragraf-4"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Spesifikke lese-, skrive- og matematikkvansker</span></h3><article class="legalP" id="kapittel-5-paragraf-4-ledd-1">Studenter som dokumenterer spesifikke lese-, skrive- eller matematikkvansker, kan få utvidet eksamenstid på 20 minutter ved skoleeksamener som varer i inntil tre timer, 30 minutter ved eksamener som varer fra tre til fem timer og en time på skoleeksamener som varer i fem timer eller mer. Det kan gis tilbud om å få avlegge skoleeksamen ved bruk av PC med retteprogram. Andre hjelpemidler kan også vurderes. Kandidaten kan ved henvendelse til fakultetet få anonymiserte kopier av sin logopedattest som legges ved eksamensbesvarelsen. Det gis ikke anledning til å benytte retteprogram ved eksamen i norsk og engelsk ved lærerutdanningene. Det gis normalt ikke ekstra eksamenstid for hjemmeoppgaver og lignende eksamensformer av flere dagers varighet.</article><article class="legalP" id="kapittel-5-paragraf-4-ledd-2">Utydelig håndskrift gir ikke rett til tilrettelegging av eksamen.</article></article><article class="legalArticle" data-lovdata-URL="LTI/forskrift/2009-05-07-533/§32" data-name="§32" id="kapittel-5-paragraf-5"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Allergi og/eller astma</span></h3><article class="legalP" id="kapittel-5-paragraf-5-ledd-1">Allergi og/eller astma gir ikke grunnlag for særlig tilrettelegging under eksamen. Ved alvorlige eller særlige tilfeller kan det gi grunnlag for ekstra tid til hvile og/eller tid til nødvendig medisinering under eksamen av kortere varighet. Dersom en kandidat skulle bli så plaget av allergi eller astma at vedkommende ikke klarer å gjennomføre eksamen, kan kandidaten få utsatt eksamen i henhold til § 21.</article></article><article class="legalArticle" data-lovdata-URL="LTI/forskrift/2009-05-07-533/§33" data-name="§33" id="kapittel-5-paragraf-6"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Graviditet eller amming</span></h3><article class="legalP" id="kapittel-5-paragraf-6-ledd-1">Gravide kandidater gis ekstra eksamenstid på 20 minutter ved eksamener som varer i inntil tre timer, 30 minutter ved eksamener som varer fra tre til fem timer og en time på eksamener som varer i fem timer eller mer dersom eksamen avholdes i svangerskapets 8. eller 9. måned. Fødselstermin må dokumenteres. Dersom en gravid kandidat har behov for hviletid på et tidligere tidspunkt i svangerskapet, må det søkes særskilt om dette og det må fremlegges legeattest som dokumentasjon for behovet. I forbindelse med svangerskap og fødsel kan det søkes om å få avlegge skoleeksamen hjemme eller på sykehus. I det siste tilfellet må kandidaten innhente skriftlig samtykke fra sykehuset.</article><article class="legalP" id="kapittel-5-paragraf-6-ledd-2">Kandidater som ønsker å amme i løpet av en eksamen, får utvidet eksamenstiden tilsvarende medgått tid til amming. Det er ikke krav om at forholdet dokumenteres, men det må søkes innen fristen på vanlig måte.</article></article><article class="legalArticle" data-lovdata-URL="LTI/forskrift/2009-05-07-533/§34" data-name="§34" id="kapittel-5-paragraf-7"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Norsk som fremmedspråk</span></h3><article class="legalP" id="kapittel-5-paragraf-7-ledd-1">Kandidater som har norsk som fremmedspråk gis ekstra eksamenstid på 20 minutt ved skoleeksamener som varer i inntil tre timer, 30 minutt ved eksamener som varer fra tre til fem timer og en time på skoleeksamener som varer i fem timer eller mer. For hjemmeoppgaver og andre eksamensformer foretar fakultetet en vurdering av om det er grunnlag for å gi utvidet tid.</article><article class="legalP" id="kapittel-5-paragraf-7-ledd-2">Ordningen gjelder det første året som registrert student ved Universitetet i Tromsø. Ordningen gjelder ikke for studenter som skal avlegge eksamen på engelsk, eller studenter med norsk som 2. språk i videregående skole. Ordningen gjelder heller ikke for kandidater som tar emner i nordisk.</article><article class="legalP" id="kapittel-5-paragraf-7-ledd-3">Kandidater med norsk som fremmedspråk kan etter søknad til fakultetet få benytte ordbok ved eksamen.</article></article></section><section class="section" data-name="kapVI" id="kapittel-6" data-lovdata-URL="LTI/forskrift/2009-05-07-533/KAPITTEL_6"><h2>Kapittel VI. Vurderingsuttrykk og karakterfastsettelse</h2><article class="legalArticle" data-lovdata-URL="LTI/forskrift/2009-05-07-533/§35" data-name="§35" id="kapittel-6-paragraf-1"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Karakterfastsettelse</span></h3><article class="legalP" id="kapittel-6-paragraf-1-ledd-1">Framgangsmåten ved fastsetting av karakter, herunder innbyrdes vekting av deler med videre, skal være fastsatt i emnebeskrivelsen og/eller fag- eller studieplanen.</article><article class="legalP" id="kapittel-6-paragraf-1-ledd-2">Det selvstendige arbeidet i høgre grad skal alltid gis særskilt karakter.</article></article><article class="legalArticle" data-lovdata-URL="LTI/forskrift/2009-05-07-533/§36" data-name="§36" id="kapittel-6-paragraf-2"><h3 class="legalArticleHeader"><span class="legalArticleValue">§ 36</span>. <span class="legalArticleTitle">Vurderingsuttrykk</span></h3><article class="legalP" id="kapittel-6-paragraf-2-ledd-1">Følgende vurderingsuttrykk skal benyttes:<ul class="defaultList"><li data-li-identifier="a." data-name="a."><article class="listArticle" id="kapittel-6-paragraf-2-ledd-1-punkt-1"><article class="legalP" id="kapittel-6-paragraf-2-ledd-1-punkt-1-ledd-1">bestått/ikke bestått, eller</article></article></li><li data-li-identifier="b." data-name="b."><article class="listArticle" id="kapittel-6-paragraf-2-ledd-1-punkt-2"><article class="legalP" id="kapittel-6-paragraf-2-ledd-1-punkt-2-ledd-1">en gradert skala med 5 trinn fra A til E for «bestått» og F for «ikke bestått»</article></article></li></ul></article><article class="legalP" id="kapittel-6-paragraf-2-ledd-2">Bokstavkaraktertrinnene gis følgende betegnelse og generell, kvalitativ beskrivelse: <table><thead><tr><th data-text-align="left" data-vertical-align="top"><i>Symbol</i></th><th data-text-align="left" data-vertical-align="top"><i>Betegnelse</i></th><th data-text-align="left" data-vertical-align="top"><i>Generell, kvalitativ beskrivelse av vurderingskriterier</i></th></tr></thead><tbody><tr><td data-text-align="left" data-vertical-align="top">A</td><td data-text-align="left" data-vertical-align="top">Fremragende</td><td data-text-align="left" data-vertical-align="top">Fremragende prestasjon som klart utmerker seg. Kandidaten viser svært god vurderingsevne og stor grad av selvstendighet.</td></tr><tr><td data-text-align="left" data-vertical-align="top">B</td><td data-text-align="left" data-vertical-align="top">Meget god</td><td data-text-align="left" data-vertical-align="top">Meget god prestasjon. Kandidaten viser meget god vurderingsevne og selvstendighet.</td></tr><tr><td data-text-align="left" data-vertical-align="top">C</td><td data-text-align="left" data-vertical-align="top">God</td><td data-text-align="left" data-vertical-align="top">Jevnt god prestasjon som er tilfredsstillende på de fleste områder. Kandidaten viser god vurderingsevne og selvstendighet på de viktigste områdene.</td></tr><tr><td data-text-align="left" data-vertical-align="top">D</td><td data-text-align="left" data-vertical-align="top">Nokså god</td><td data-text-align="left" data-vertical-align="top">En akseptabel prestasjon med noen vesentlige mangler. Kandidaten viser en viss grad av vurderingsevne og selvstendighet.</td></tr><tr><td data-text-align="left" data-vertical-align="top">E</td><td data-text-align="left" data-vertical-align="top">Tilstrekkelig</td><td data-text-align="left" data-vertical-align="top">Prestasjonen tilfredsstiller minimumskravene, men heller ikke mer. Kandidaten viser liten vurderingsevne og selvstendighet.</td></tr><tr><td data-text-align="left" data-vertical-align="top">F</td><td data-text-align="left" data-vertical-align="top">Ikke bestått</td><td data-text-align="left" data-vertical-align="top">Prestasjon som ikke tilfredsstiller de faglige minimumskravene. Kandidaten viser både manglende vurderingsevne og selvstendighet.</td></tr></tbody></table></article><article class="legalP" id="kapittel-6-paragraf-2-ledd-3">Når karakterskalaen «bestått»/«ikke bestått» benyttes, skal dette være et selvstendig vurderingsuttrykk uten sammenheng med den graderte karakterskalaen.</article></article><article class="legalArticle" data-lovdata-URL="LTI/forskrift/2009-05-07-533/§37" data-name="§37" id="kapittel-6-paragraf-3"><h3 class="legalArticleHeader"><span class="legalArticleValue">§ 37</span>. <span class="legalArticleTitle">Gjennomsnittskarakter</span></h3><article class="legalP" id="kapittel-6-paragraf-3-ledd-1">Dersom det er behov for utregning av gjennomsnittskarakter i emnegruppe eller studieprogram, må det være benyttet bokstavkarakter på alle emnene som inngår beregningen. Følgende omregningsmodell skal legges til grunn:<ul class="defaultList"><li data-li-identifier="1." data-name="1."><article class="listArticle" id="kapittel-6-paragraf-3-ledd-1-punkt-1"><article class="legalP" id="kapittel-6-paragraf-3-ledd-1-punkt-1-ledd-1">Hver bokstavkarakter erstattes av en tallekvivalent, A=5, B=4, C=3, D=2, E=1.</article></article></li><li data-li-identifier="2." data-name="2."><article class="listArticle" id="kapittel-6-paragraf-3-ledd-1-punkt-2"><article class="legalP" id="kapittel-6-paragraf-3-ledd-1-punkt-2-ledd-1">Tallekvivalenten multipliseres med emnets studiepoeng, og de enkelte produktene av studiepoeng og tallekvivalent summeres for de emner som inngår.</article></article></li><li data-li-identifier="3." data-name="3."><article class="listArticle" id="kapittel-6-paragraf-3-ledd-1-punkt-3"><article class="legalP" id="kapittel-6-paragraf-3-ledd-1-punkt-3-ledd-1">Produktsummen divideres med totalt antall studiepoeng som inngår i samlingen av aktuelle emner.</article></article></li><li data-li-identifier="4." data-name="4."><article class="listArticle" id="kapittel-6-paragraf-3-ledd-1-punkt-4"><article class="legalP" id="kapittel-6-paragraf-3-ledd-1-punkt-4-ledd-1">Kvotienten regnes ut med én desimal.</article></article></li><li data-li-identifier="5." data-name="5."><article class="listArticle" id="kapittel-6-paragraf-3-ledd-1-punkt-5"><article class="legalP" id="kapittel-6-paragraf-3-ledd-1-punkt-5-ledd-1">Gjennomsnittskarakteren blir den bokstavkarakter som har heltallet i kvotienten som tallekvivalent, etter at vanlig avrundingsregel er brukt.</article></article></li></ul></article><article class="legalP" id="kapittel-6-paragraf-3-ledd-2">Alle karaktergivende aktiviteter må være bestått for å kunne beregne gjennomsnittskarakter.</article></article></section><section class="section" data-name="kapVII" id="kapittel-7" data-lovdata-URL="LTI/forskrift/2009-05-07-533/KAPITTEL_7"><h2>Kapittel VII. Sensur</h2><article class="legalArticle" data-lovdata-URL="LTI/forskrift/2009-05-07-533/§38" data-name="§38" id="kapittel-7-paragraf-1"><h3 class="legalArticleHeader"><span class="legalArticleValue">§ 38</span>. <span class="legalArticleTitle">Sensorveiledninger</span></h3><article class="legalP" id="kapittel-7-paragraf-1-ledd-1">Det skal utarbeides sensorveiledning til hver eksamen.</article></article><article class="legalArticle" data-lovdata-URL="LTI/forskrift/2009-05-07-533/§39" data-name="§39" id="kapittel-7-paragraf-2"><h3 class="legalArticleHeader"><span class="legalArticleValue">§ 39</span>. <span class="legalArticleTitle">Antall sensorer, sensurordninger og bruk av eksterne sensorer</span></h3><article class="legalP" id="kapittel-7-paragraf-2-ledd-1">Fakultetene oppnevner sensorer. Det skal være ekstern evaluering av vurderingen eller vurderingsordningene. Følgende ordninger gjelder ved Universitetet i Tromsø:<ul class="defaultList"><li data-li-identifier="1." data-name="1."><article class="listArticle" id="kapittel-7-paragraf-2-ledd-1-punkt-1"><article class="legalP" id="kapittel-7-paragraf-2-ledd-1-punkt-1-ledd-1">Det skal benyttes to sensorer, hvorav minst én ekstern, i følgende tilfeller: <ul class="defaultList"><li data-li-identifier="a." data-name="a."><article class="listArticle" id="kapittel-7-paragraf-2-ledd-1-punkt-1-ledd-1-punkt-1"><article class="legalP" id="kapittel-7-paragraf-2-ledd-1-punkt-1-ledd-1-punkt-1-ledd-1">ved bedømmelse av kandidatens selvstendige arbeid i høgre grad</article></article></li><li data-li-identifier="b." data-name="b."><article class="listArticle" id="kapittel-7-paragraf-2-ledd-1-punkt-1-ledd-1-punkt-2"><article class="legalP" id="kapittel-7-paragraf-2-ledd-1-punkt-1-ledd-1-punkt-2-ledd-1">ved ny sensurering som følge av klage over formelle feil ved eksamen, jf. lov om universiteter og høyskoler § 5-2 nr. 2</article></article></li><li data-li-identifier="c." data-name="c."><article class="listArticle" id="kapittel-7-paragraf-2-ledd-1-punkt-1-ledd-1-punkt-3"><article class="legalP" id="kapittel-7-paragraf-2-ledd-1-punkt-1-ledd-1-punkt-3-ledd-1">ved klage over karakterfastsettelse, jf. lov om universiteter og høyskoler § 5-3 nr. 4.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-7-paragraf-2-ledd-1-punkt-2"><article class="legalP" id="kapittel-7-paragraf-2-ledd-1-punkt-2-ledd-1">I alle øvrige tilfeller skal det benyttes enten: <ul class="defaultList"><li data-li-identifier="a." data-name="a."><article class="listArticle" id="kapittel-7-paragraf-2-ledd-1-punkt-2-ledd-1-punkt-1"><article class="legalP" id="kapittel-7-paragraf-2-ledd-1-punkt-2-ledd-1-punkt-1-ledd-1">Ekstern sensor eventuelt kombinert med intern sensor.</article></article></li><li data-li-identifier="b." data-name="b."><article class="listArticle" id="kapittel-7-paragraf-2-ledd-1-punkt-2-ledd-1-punkt-2"><article class="legalP" id="kapittel-7-paragraf-2-ledd-1-punkt-2-ledd-1-punkt-2-ledd-1">Minst én intern sensor kombinert med ekstern evaluering av vurderingen eller vurderingsordningen.</article></article></li></ul></article><article class="legalP" id="kapittel-7-paragraf-2-ledd-1-punkt-2-ledd-2">Ved bedømmelse av muntlig eksamen, eksamen i kunstneriske, praktiske og estetiske emner eller lignende, som etter sin art ikke lar seg etterprøve, skal det likevel være minst to sensorer.</article><article class="legalP" id="kapittel-7-paragraf-2-ledd-1-punkt-2-ledd-3">Ordninger for ekstern evaluering kan være én, eller en kombinasjon av følgende: <ul class="defaultList"><li data-li-identifier="a." data-name="a."><article class="listArticle" id="kapittel-7-paragraf-2-ledd-1-punkt-2-ledd-3-punkt-1"><article class="legalP" id="kapittel-7-paragraf-2-ledd-1-punkt-2-ledd-3-punkt-1-ledd-1">ekstern deltagelse ved utforming av eksamensoppgaver og sensorveiledning</article></article></li><li data-li-identifier="b." data-name="b."><article class="listArticle" id="kapittel-7-paragraf-2-ledd-1-punkt-2-ledd-3-punkt-2"><article class="legalP" id="kapittel-7-paragraf-2-ledd-1-punkt-2-ledd-3-punkt-2-ledd-1">ekstern kontroll av intern sensors vurdering av et tilfeldig utvalg kandidater</article></article></li><li data-li-identifier="c." data-name="c."><article class="listArticle" id="kapittel-7-paragraf-2-ledd-1-punkt-2-ledd-3-punkt-3"><article class="legalP" id="kapittel-7-paragraf-2-ledd-1-punkt-2-ledd-3-punkt-3-ledd-1">ekstern evaluering av alle vurderingsordningene som inngår i fag- eller studieplanen</article></article></li></ul></article></article></li></ul></article><article class="legalP" id="kapittel-7-paragraf-2-ledd-2">Når to sensorer i fellesskap skal fastsette karakteren ved skriftlig eksamen, og sensorene ikke blir enige om felles sensurvedtak, skal en tredje sensor, som skal være ekstern, trekkes inn. Sensuren framkommer ved felles enighet, eller ved at to av sensorenes standpunkter blir utslagsgivende.</article><article class="legalP" id="kapittel-7-paragraf-2-ledd-3">Fakultetene selv fastsetter retningslinjer generelt, eller for det enkelte studieprogram eller emne, når det gjelder antall sensorer og hvordan ekstern deltakelse i vurderingen skal gjennomføres, enten ved ekstern deltakelse i den enkelte vurdering eller ved ekstern evaluering av vurderingsordningene.</article></article><article class="legalArticle" data-lovdata-URL="LTI/forskrift/2009-05-07-533/§40" data-name="§40" id="kapittel-7-paragraf-3"><h3 class="legalArticleHeader"><span class="legalArticleValue">§ 40</span>. <span class="legalArticleTitle">Sensur på avsluttende mastergradseksamener</span></h3><article class="legalP" id="kapittel-7-paragraf-3-ledd-1">Kandidatens veileder skal ikke være sensor men fakultetsstyret kan i spesielle tilfeller gjøre unntak fra denne bestemmelsen. Eksamenskommisjonen kan konferere med veileder før sensurmøte. Veileder skal ikke delta i sensurmøtet, og således være med å fastsette karakteren. Ved behov kan eksamenskommisjonen be veileder om en skriftlig redegjørelse for veiledningsprosessen.</article></article><article class="legalArticle" data-lovdata-URL="LTI/forskrift/2009-05-07-533/§41" data-name="§41" id="kapittel-7-paragraf-4"><h3 class="legalArticleHeader"><span class="legalArticleValue">§ 41</span>. <span class="legalArticleTitle">Ekstern sensor og krav til kvalifikasjon</span></h3><article class="legalP" id="kapittel-7-paragraf-4-ledd-1">Ekstern sensor skal ikke være ansatt i hel- eller deltidsstilling ved Universitetet i Tromsø i det gjeldende semester. Engasjerte forelesere eller seminarholdere regnes som interne den tiden de mottar lønn fra universitetet. Fakultetene kan gjøre unntak fra dette ved kortvarige engasjement i tilknytning til et annet studieprogram.</article><article class="legalP" id="kapittel-7-paragraf-4-ledd-2">En ekstern sensor må ha vitenskapelig kompetanse som kvalifiserer for ansettelse som minimum høyskolelektor/amanuensis ved universitet/høyskole eller annen forskningsinstitusjon. Ekstern sensor kan i særlige tilfeller være kvalifisert for å foreta sensur innenfor et bestemt område gjennom relevant yrkespraksis.</article><article class="legalP" id="kapittel-7-paragraf-4-ledd-3">For sensur av emner i opplæringsdelen av ph.d.-studiet kreves doktorgrad eller tilsvarende.</article></article><article class="legalArticle" data-lovdata-URL="LTI/forskrift/2009-05-07-533/§42" data-name="§42" id="kapittel-7-paragraf-5"><h3 class="legalArticleHeader"><span class="legalArticleValue">§ 42</span>. <span class="legalArticleTitle">Sensurfrister</span></h3><article class="legalP" id="kapittel-7-paragraf-5-ledd-1">Sensuren skal foreligge innen tre uker med mindre styret selv har fastsatt en lengre frist. For større arbeider på høgre grad, slik som selvstendige arbeider normert til 20 studiepoeng eller mer, kan det settes en frist for sensur på seks uker. De samme fristene gjelder ved klage på karakterfastsetting. Fristen løper fra den dato klagen er journalført.</article><article class="legalP" id="kapittel-7-paragraf-5-ledd-2">Den som er tildelt eller som påtar seg et sensoroppdrag, har plikt til å overholde lovens hovedregel om sensurfrist.</article><article class="legalP" id="kapittel-7-paragraf-5-ledd-3">Fakultetene kan søke om dispensasjon fra sensurfristen etter lov om universiteter og høyskoler § 3-9 nr. 4. Slik søknad skal være fremmet i god tid og slik at søknad kan behandles av universitetsstyret minimum to uker før den aktuelle eksamen.</article></article><article class="legalArticle" data-lovdata-URL="LTI/forskrift/2009-05-07-533/§43" data-name="§43" id="kapittel-7-paragraf-6"><h3 class="legalArticleHeader"><span class="legalArticleValue">§ 43</span>. <span class="legalArticleTitle">Kunngjøring av sensur</span></h3><article class="legalP" id="kapittel-7-paragraf-6-ledd-1">Resultatet fra en eksamen kunngjøres på studentveven. Studentene er selv ansvarlig for å gjøre seg kjent med sensuren. Universitetet i Tromsø er ikke ansvarlig for eventuelle feil eller misforståelser som oppstår ved muntlig beskjed om eksamensresultatet.</article></article></section><section class="section" data-name="kapVIII" id="kapittel-8" data-lovdata-URL="LTI/forskrift/2009-05-07-533/KAPITTEL_8"><h2>Kapittel VIII. Klage</h2><article class="legalArticle" data-lovdata-URL="LTI/forskrift/2009-05-07-533/§44" data-name="§44" id="kapittel-8-paragraf-1"><h3 class="legalArticleHeader"><span class="legalArticleValue">§ 44</span>. <span class="legalArticleTitle">Klage over enkeltvedtak og formelle feil ved gjennomføring av eksamen</span></h3><article class="legalP" id="kapittel-8-paragraf-1-ledd-1">Enkeltvedtak som bygger på bestemmelser etter denne forskriften, med unntak av sensur, kan påklages i henhold til forvaltningslovens kapittel VI.</article><article class="legalP" id="kapittel-8-paragraf-1-ledd-2">Formelle feil ved gjennomføring av eksamen kan påklages i henhold til lov om universiteter og høyskoler § 5-2.</article><article class="legalP" id="kapittel-8-paragraf-1-ledd-3">Universitetets klagenemnd er klageinstans.</article></article><article class="legalArticle" data-lovdata-URL="LTI/forskrift/2009-05-07-533/§45" data-name="§45" id="kapittel-8-paragraf-2"><h3 class="legalArticleHeader"><span class="legalArticleValue">§ 45</span>. <span class="legalArticleTitle">Begrunnelse for karakterfastsetting</span></h3><article class="legalP" id="kapittel-8-paragraf-2-ledd-1">En kandidat har rett til å få en begrunnelse for karakterfastsettingen i henhold til lov om universiteter og høyskoler § 5-3.</article><article class="legalP" id="kapittel-8-paragraf-2-ledd-2">Krav om begrunnelse for karakterfastsettingen for skriftlig eksamen må framsettes senest tre uker etter at karakteren ble kunngjort. Krav om begrunnelse skal rettes til fakultetet.</article><article class="legalP" id="kapittel-8-paragraf-2-ledd-3">Krav om begrunnelse for karakterfastsettingen for muntlig eksamen, praktiske ferdigheter, eller eksamen i utøvende, kunstneriske, praktiske og estetiske emner, må framsettes umiddelbart etter at karakteren er meddelt kandidaten. Krav om begrunnelse skal rettes direkte til sensor(ene).</article><article class="legalP" id="kapittel-8-paragraf-2-ledd-4">Ved krav om begrunnelse for karakterfastsettelsen for praktiske ferdigheter, må arbeidet leveres inn til fakultetet samtidig som krav framsettes.</article><article class="legalP" id="kapittel-8-paragraf-2-ledd-5">Studenten har rett til å få begrunnelse for karakterfastsettingen etter hver enkelt eksamen.</article><article class="legalP" id="kapittel-8-paragraf-2-ledd-6">Begrunnelse gis muntlig eller skriftlig etter sensors valg. Begrunnelse skal normalt være gitt innen to uker etter at kandidaten har bedt om dette. I begrunnelsen skal det gjøres rede for de generelle prinsipper som er lagt til grunn for bedømmelsen, og for bedømmelsen av kandidatens prestasjon. Sensorveiledning eller andre skriftlige retningslinjer for bedømmelsen, skal være tilgjengelige for kandidatene etter at karakter er fastsatt.</article></article><article class="legalArticle" data-lovdata-URL="LTI/forskrift/2009-05-07-533/§46" data-name="§46" id="kapittel-8-paragraf-3"><h3 class="legalArticleHeader"><span class="legalArticleValue">§ 46</span>. <span class="legalArticleTitle">Klage over karakterfastsetting</span></h3><article class="legalP" id="kapittel-8-paragraf-3-ledd-1">En kandidat kan klage skriftlig over karakteren for sine egne prestasjoner i henhold til lov om universiteter og høyskoler § 5-3. Skriftlig klage sendes til fakultetet der eksamen er avlagt. Bedømmelse av muntlig prestasjon eller annen bedømmelse som på grunn av prøvens art ikke lar seg etterprøve, kan ikke påklages.</article><article class="legalP" id="kapittel-8-paragraf-3-ledd-2">Klage over karakterfastsetting skal være framsatt innen tre uker etter at sensuren ble kunngjort. Er krav om begrunnelse for karakterfastsettingen eller klage over formelle feil jf. § 44 og § 45 framsatt, løper klagefristen etter denne paragraf fra studenten har fått begrunnelsen eller endelig avgjørelse av klagen foreligger.</article><article class="legalP" id="kapittel-8-paragraf-3-ledd-3">Ved klage skal kandidatens besvarelse forelegges ny eksamenskommisjon som vurderer hele eksamenen på nytt. Den nye eksamenskommisjonen skal foreta en helt ny sensurering, og skal således ikke ha opplysninger om karakter, begrunnelse for karakteren eller studentens begrunnelse for klagen. Den nye kommisjonen skal alltid ha sensorveiledningen. Karakterfastsetting kan skje til gunst eller ugunst for klager. Karakterfastsettingen ved ny sensurering kan ikke påklages.</article><article class="legalP" id="kapittel-8-paragraf-3-ledd-4">Ved eksamener som består av flere deler, er det ikke anledning til å framsette klage på karakterfastsettelsen før den endelige karakteren på emnet er kunngjort. Ved klage skal alle delene forelegges ny sensur.</article><article class="legalP" id="kapittel-8-paragraf-3-ledd-5">Hvis en karakter skal fastsettes på grunnlag av både skriftlig og muntlig prøving, og en student som har bestått den skriftlige delen klager på karakteren før endelig karakter er gitt, må vedkommende likevel møte opp til den muntlige prøven for å få bestått eksamen. Dersom klagen fører til at karakteren på den skriftlige delen blir endret, må studenten avlegge ny muntlig eksamen. Begrunnelsen kan ikke gis studenten før muntlig eksamen er gjennomført.</article><article class="legalP" id="kapittel-8-paragraf-3-ledd-6">Klage over karakterfastsetting av gruppeeksamen må undertegnes av alle medlemmene i gruppen før den kan framsettes.</article><article class="legalP" id="kapittel-8-paragraf-3-ledd-7">Ved klage over karakterfastsettelsen ved praktiske ferdigheter, må arbeidet levere inn samtidig som klage framsettes.</article><article class="legalP" id="kapittel-8-paragraf-3-ledd-8">Ved klage på karakter eller på formelle feil etter at kandidaten har mottatt vitnemål, må vitnemålet leveres inn samtidig for at klagen skal kunne behandles.</article></article></section><section class="section" data-name="kapIX" id="kapittel-9" data-lovdata-URL="LTI/forskrift/2009-05-07-533/KAPITTEL_9"><h2>Kapittel IX. Vitnemål, Diploma Supplement og karakterutskrift</h2><article class="legalArticle" data-lovdata-URL="LTI/forskrift/2009-05-07-533/§47" data-name="§47" id="kapittel-9-paragraf-1"><h3 class="legalArticleHeader"><span class="legalArticleValue">§ 47</span>. <span class="legalArticleTitle">Vitnemål, Diploma Supplement og karakterutskrift</span></h3><article class="legalP" id="kapittel-9-paragraf-1-ledd-1">En student skal etter forespørsel få utskrift over samtlige avlagte, beståtte eksamener ved Universitetet i Tromsø.</article><article class="legalP" id="kapittel-9-paragraf-1-ledd-2">Vitnemål for oppnådd bachelorgrad utstedes etter forespørsel dersom kandidaten fyller kravene for å få utstedt vitnemål ved Universitetet i Tromsø.</article><article class="legalP" id="kapittel-9-paragraf-1-ledd-3">Vitnemål for kandidater som oppnår master-, cand.psychol.- og cand.med.-grad innenfor norskspråklige studieprogrammer ved Universitetet i Tromsø, utstedes uten anmodning i den målform, bokmål eller nynorsk, kandidaten selv har angitt ved semesterregistrering. Fakultetene kan fastsette at også andre kandidater kan få utstedt vitnemål automatisk.</article><article class="legalP" id="kapittel-9-paragraf-1-ledd-4">Ved vitnemål skal det følge med et Diploma Supplement som gir en nærmere beskrivelse av kandidatens utdanning og av norsk høgre utdanningssystem. Diploma Supplement er bare gyldig sammen med det originale vitnemålet. Eventuelle overskytende studiepoeng dokumenteres med en karakterutskrift.</article><article class="legalP" id="kapittel-9-paragraf-1-ledd-5">Vitnemål utstedes på norsk med mindre utdanningsprogrammet i sin helhet er et engelskspråklig studieprogram. Vitnemål kan suppleres med Diploma Supplement og karakterutskrift på engelsk.</article><article class="legalP" id="kapittel-9-paragraf-1-ledd-6">Det utstedes bare ett vitnemål per kandidat innenfor et studieprogram. Det samme gjelder for bachelorgrad i fritt sammensatte fag.</article><article class="legalP" id="kapittel-9-paragraf-1-ledd-7">Det utstedes nytt vitnemål hvis kandidaten senere forbedrer en karakter som inngår på vitnemålet.</article><article class="legalP" id="kapittel-9-paragraf-1-ledd-8">For å få utstedt vitnemål fra Universitetet i Tromsø må minimum 60 studiepoeng være avlagt ved Universitetet i Tromsø.</article></article><article class="legalArticle" data-lovdata-URL="LTI/forskrift/2009-05-07-533/§48" data-name="§48" id="kapittel-9-paragraf-2"><h3 class="legalArticleHeader"><span class="legalArticleValue">§ 48</span>. <span class="legalArticleTitle">Semester for oppnådd høgere grad</span></h3><article class="legalP" id="kapittel-9-paragraf-2-ledd-1">For å bli uteksaminert i vårsemesteret må avsluttende eksamen i høgere grad være avviklet i tidsrommet 7. januar til 12. august. Tilsvarende for høstsemesteret er 13. august til 6. januar.</article></article></section><section class="section" data-name="kapX" id="kapittel-10" data-lovdata-URL="LTI/forskrift/2009-05-07-533/KAPITTEL_10"><h2>Kapittel X. Ikrafttredelse</h2><article class="legalArticle" data-lovdata-URL="LTI/forskrift/2009-05-07-533/§49" data-name="§49" id="kapittel-10-paragraf-1"><h3 class="legalArticleHeader"><span class="legalArticleValue">§ 49</span>. <span class="legalArticleTitle">Ikrafttredelse</span></h3><article class="legalP" id="kapittel-10-paragraf-1-ledd-1">Forskriften trer i kraft 1. august 2009. Samtidig oppheves forskrift 15. desember 2005 nr. 1779 for eksamener ved Universitetet i Tromsø.</article></article></section></main></body></html>