<!DOCTYPE html><html lang="no"><head><title>Forskrift om flytelefonistsertifikat (flytelefonistforskriften) BSL C 5-2a</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-11-18-1383</dd><dt class="dokid">DokumentID</dt><dd class="dokid">LTI/forskrift/2009-11-18-1383</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 12 s 1945</dd><dt class="dateInForce">I kraft fra</dt><dd class="dateInForce">2010-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-12-03-1345</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§5-4</li><li>lov/1993-06-11-101/§15-4</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2009-11-20 13:40</dd><dt class="journalNumber">Journalnummer</dt><dd class="journalNumber">2009-1050</dd><dt class="titleShort">Korttittel</dt><dd class="titleShort">Flytelefonistforskriften</dd><dt class="title">Tittel</dt><dd class="title">Forskrift om flytelefonistsertifikat (flytelefonistforskriften) BSL C 5-2a</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Luftfartstilsynet 18. november 2009 med hjemmel i lov 11. juni 1993 nr. 101 om luftfart (luftfartsloven) § 5-4 og § 15-4, jf. delegeringsvedtak 10. desember 1999 nr. 1273.</dd><dt class="refid">RefID</dt><dd class="refid">forskrift/2009-11-18-1383</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om flytelefonistsertifikat (flytelefonistforskriften) BSL C 5-2a<ul class="tocSubUl"><li>§ 1. Krav for utstedelse</li><li>§ 2. Teoripensum</li><li>§ 3. Praktisk utdanning</li><li>§ 4. Språkpåtegning</li><li>§ 5. Bedømmelse av språkferdigheter</li><li>§ 6. Språkferdighetsprøvens innhold</li><li>§ 7. Gjennomføring av prøve i språkferdigheter</li><li>§ 8. Språkpåtegningens gyldighetstid</li><li>§ 9. Godkjenning av organisasjoner for språktesting</li><li>§ 10. Gyldighetstid og forlengelse av organisasjonsgodkjenning</li><li>§ 11. Godkjenning av norsk militær utdanning av flytelefonister</li><li>§ 12. Gjensidig godkjenning av utenlandsk flytelefonistsertifikat og språkferdighetsnivå</li><li>§ 13. Godkjenning av språktest avlagt i utlandet</li><li>§ 14. Gyldighet</li><li>§ 15. Rettigheter</li><li>§ 16. Forlengelse og gjenutstedelse</li><li>§ 17. Tilbakekall</li><li>§ 18. Dispensasjon</li><li>§ 19. Ikrafttredelse</li><li>Vedlegg 1 – Teoripensum</li><li>Vedlegg 2 – Språkferdighetsskala</li></ul></li></ul></dd></dl></header><main class="documentBody" data-lovdata-URL="LTI/forskrift/2009-11-18-1383" id="dokument"><h1>Forskrift om flytelefonistsertifikat (flytelefonistforskriften) BSL C 5-2a</h1><article class="legalArticle" data-lovdata-URL="LTI/forskrift/2009-11-18-1383/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Krav for utstedelse</span></h2><article class="legalP" id="paragraf-1-ledd-1">Søker til flytelefonistsertifikat må ha fylt 15 år, ha gjennomgått godkjent utdanning og bestått teoretiske og praktiske prøver slik denne forskriften krever.</article></article><article class="legalArticle" data-lovdata-URL="LTI/forskrift/2009-11-18-1383/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Teoripensum</span></h2><article class="legalP" id="paragraf-2-ledd-1">Pensum til den teoretiske prøven skal inneholde temaene omhandlet i vedlegg 1.</article><article class="legalP" id="paragraf-2-ledd-2">Kravet til kunnskapsnivå er gradert med betegnelsene <i>«kunnskap»</i> eller <i>«kjennskap»</i>. For graden <i>«kunnskap»</i> skal kandidaten lære stoffet og kunne besvare detaljerte spørsmål. For graden <i>«kjennskap»</i> skal kandidaten gjennomgå stoffet og være i stand til å finne frem til og forstå innholdet i relevante bestemmelser, samt besvare generelle spørsmål om emnet.</article></article><article class="legalArticle" data-lovdata-URL="LTI/forskrift/2009-11-18-1383/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Praktisk utdanning</span></h2><article class="legalP" id="paragraf-3-ledd-1">Søker skal ha gjennomgått praktisk utdanning i flytelefoni og bestått prøve godkjent av Luftfartstilsynet.</article><article class="legalP" id="paragraf-3-ledd-2">Prøven skal inneholde elementene<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">Apparatbehandling <ul class="defaultList"><li data-li-identifier="1)" data-name="1)"><article class="listArticle" id="paragraf-3-ledd-2-punkt-1-ledd-1-punkt-1"><article class="legalP" id="paragraf-3-ledd-2-punkt-1-ledd-1-punkt-1-ledd-1">Bruk og behandling av mikrofon, høretelefoner eventuelt høyttaler, volumkontroll, frekvensvelger, kanalvelger m.m.</article></article></li><li data-li-identifier="2)" data-name="2)"><article class="listArticle" id="paragraf-3-ledd-2-punkt-1-ledd-1-punkt-2"><article class="legalP" id="paragraf-3-ledd-2-punkt-1-ledd-1-punkt-2-ledd-1">Betjening av VHF radiostasjoner i luftfartøy</article></article></li><li data-li-identifier="3)" data-name="3)"><article class="listArticle" id="paragraf-3-ledd-2-punkt-1-ledd-1-punkt-3"><article class="legalP" id="paragraf-3-ledd-2-punkt-1-ledd-1-punkt-3-ledd-1">Bruk av nødradioutstyr.</article></article></li></ul></article></article></li><li data-li-identifier="b)" data-name="b)"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">Radiokommunikasjon <ul class="defaultList"><li data-li-identifier="1)" data-name="1)"><article class="listArticle" id="paragraf-3-ledd-2-punkt-2-ledd-1-punkt-1"><article class="legalP" id="paragraf-3-ledd-2-punkt-2-ledd-1-punkt-1-ledd-1">Fonetisk alfabet og siffergrupper</article></article></li><li data-li-identifier="2)" data-name="2)"><article class="listArticle" id="paragraf-3-ledd-2-punkt-2-ledd-1-punkt-2"><article class="legalP" id="paragraf-3-ledd-2-punkt-2-ledd-1-punkt-2-ledd-1">Opprettelse av radiosamband</article></article></li><li data-li-identifier="3)" data-name="3)"><article class="listArticle" id="paragraf-3-ledd-2-punkt-2-ledd-1-punkt-3"><article class="legalP" id="paragraf-3-ledd-2-punkt-2-ledd-1-punkt-3-ledd-1">Testing av radiotelefonistasjoner</article></article></li><li data-li-identifier="4)" data-name="4)"><article class="listArticle" id="paragraf-3-ledd-2-punkt-2-ledd-1-punkt-4"><article class="legalP" id="paragraf-3-ledd-2-punkt-2-ledd-1-punkt-4-ledd-1">Radioprosedyrer og fraseologi for VFR-flyging</article></article></li><li data-li-identifier="5)" data-name="5)"><article class="listArticle" id="paragraf-3-ledd-2-punkt-2-ledd-1-punkt-5"><article class="legalP" id="paragraf-3-ledd-2-punkt-2-ledd-1-punkt-5-ledd-1">Anmodning om og mottaking av vanlige meldinger, klareringer, værrapporter, banestatus, trafikkopplysninger og lignende</article></article></li><li data-li-identifier="6)" data-name="6)"><article class="listArticle" id="paragraf-3-ledd-2-punkt-2-ledd-1-punkt-6"><article class="legalP" id="paragraf-3-ledd-2-punkt-2-ledd-1-punkt-6-ledd-1">Anmodninger om peilinger</article></article></li><li data-li-identifier="7)" data-name="7)"><article class="listArticle" id="paragraf-3-ledd-2-punkt-2-ledd-1-punkt-7"><article class="legalP" id="paragraf-3-ledd-2-punkt-2-ledd-1-punkt-7-ledd-1">Nød- og ilmeldinger</article></article></li><li data-li-identifier="8)" data-name="8)"><article class="listArticle" id="paragraf-3-ledd-2-punkt-2-ledd-1-punkt-8"><article class="legalP" id="paragraf-3-ledd-2-punkt-2-ledd-1-punkt-8-ledd-1">Utveksling av øvrige meldinger.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2009-11-18-1383/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Språkpåtegning</span></h2><article class="legalP" id="paragraf-4-ledd-1">Flytelefonistsertifikat eller tilsvarende rettighet utstedes med en påtegning som angir innehaverens språklige ferdighetsnivå.</article></article><article class="legalArticle" data-lovdata-URL="LTI/forskrift/2009-11-18-1383/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Bedømmelse av språkferdigheter</span></h2><article class="legalP" id="paragraf-5-ledd-1">Innehaver av eller søker til flytelefonistsertifikat skal gjennomføre en prøve i språkferdigheter i norsk og engelsk for Luftfartstilsynet eller organisasjon godkjent til å avholde en slik prøve. Kravene til språkferdigheter gjelder bruk av fraseologi og vanlig språk.</article><article class="legalP" id="paragraf-5-ledd-2">For å bestå prøven kreves det at søker oppnår ferdighetsnivå fire, fem eller seks i språkferdighetsskalaen i vedlegg 2. Kandidaten skal bedømmes i de seks kategoriene uttale, struktur, ordforråd, flyt, forståelse og samhandling. Det endelige ferdighetsnivået skal settes lik det laveste oppnådde nivå innenfor de seks kategoriene.</article><article class="legalP" id="paragraf-5-ledd-3">Hvis søkeren ikke består språkprøven i engelsk, begrenses sertifikatet til å gjelde kun i norsk luftrom. Hvis søker ikke består språkprøven i norsk, må vedkommende bestå i engelsk.</article></article><article class="legalArticle" data-lovdata-URL="LTI/forskrift/2009-11-18-1383/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Språkferdighetsprøvens innhold</span></h2><article class="legalP" id="paragraf-6-ledd-1">Prøven skal teste kandidatens evner til å<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">kommunisere på en effektiv måte i rene muntlige situasjoner, ansikt til ansikt og ved bruk av radio,</article></article></li><li data-li-identifier="b)" data-name="b)"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">kommunisere om alminnelige, konkrete og arbeidsrelaterte emner på en nøyaktig og tydelig måte,</article></article></li><li data-li-identifier="c)" data-name="c)"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">anvende hensiktsmessige kommunikasjonsstrategier for å utveksle meldinger og gjenkjenne og oppklare misforståelser, deriblant kontrollere, bekrefte eller presisere opplysninger i en alminnelig eller arbeidsrelatert situasjon,</article></article></li><li data-li-identifier="d)" data-name="d)"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">kunne relativt lett løse språklige utfordringer i forbindelse med at komplikasjoner eller uforutsette hendelser oppstår i forbindelse med en rutinemessig arbeidssituasjon, eller en kommunikasjonsoppgave som de ellers er fortrolige med,</article></article></li><li data-li-identifier="e)" data-name="e)"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">benytte en dialekt eller en aksent som er forståelig innenfor luftfartsmiljøet.</article></article></li></ul></article></article><article class="legalArticle" data-lovdata-URL="LTI/forskrift/2009-11-18-1383/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Gjennomføring av prøve i språkferdigheter</span></h2><article class="legalP" id="paragraf-7-ledd-1">Prøven kan avlegges i forbindelse med ferdighetsprøve eller ferdighetskontroll, enten i luftfartøy, simulator eller i et godkjent simulert operativt miljø.</article><article class="legalP" id="paragraf-7-ledd-2">Prøven skal avlegges for kontrollant eller organisasjon for språktesting godkjent av Luftfartstilsynet.</article></article><article class="legalArticle" data-lovdata-URL="LTI/forskrift/2009-11-18-1383/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Språkpåtegningens gyldighetstid</span></h2><article class="legalP" id="paragraf-8-ledd-1">Språkferdighet angis etter en skala på seks ferdighetsnivåer. Språkferdighet på nivå 1 til 3 medfører ikke bestått, og påtegnes ikke sertifikatet eller tilsvarende rettighet. Språkferdighet på nivå 4 til 6 gir språkpåtegning der<ul class="defaultList"><li data-li-identifier="a)" data-name="a)"><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">nivå 4 er gyldig i tre år,</article></article></li><li data-li-identifier="b)" data-name="b)"><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">nivå 5 er gyldig i seks år,</article></article></li><li data-li-identifier="c)" data-name="c)"><article class="listArticle" id="paragraf-8-ledd-1-punkt-3"><article class="legalP" id="paragraf-8-ledd-1-punkt-3-ledd-1">nivå 6 er gyldig på ubestemt tid.</article></article></li></ul></article></article><article class="legalArticle" data-lovdata-URL="LTI/forskrift/2009-11-18-1383/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Godkjenning av organisasjoner for språktesting</span></h2><article class="legalP" id="paragraf-9-ledd-1">Søknad om tillatelse til å utøve språktestvirksomhet skal være vedlagt en håndbok som beskriver virksomhetens<ul class="defaultList"><li data-li-identifier="a)" data-name="a)"><article class="listArticle" id="paragraf-9-ledd-1-punkt-1"><article class="legalP" id="paragraf-9-ledd-1-punkt-1-ledd-1">navn, adresse og hvem som er ansvarlig for virksomheten,</article></article></li><li data-li-identifier="b)" data-name="b)"><article class="listArticle" id="paragraf-9-ledd-1-punkt-2"><article class="legalP" id="paragraf-9-ledd-1-punkt-2-ledd-1">organisasjon, herunder forventet antall språkkontrollanter,</article></article></li><li data-li-identifier="c)" data-name="c)"><article class="listArticle" id="paragraf-9-ledd-1-punkt-3"><article class="legalP" id="paragraf-9-ledd-1-punkt-3-ledd-1">detaljert beskrivelse av språkferdighetsprøvens innhold og metode for gjennomføring,</article></article></li><li data-li-identifier="d)" data-name="d)"><article class="listArticle" id="paragraf-9-ledd-1-punkt-4"><article class="legalP" id="paragraf-9-ledd-1-punkt-4-ledd-1">program for standardisering og kvalitetssikring.</article></article></li></ul></article><article class="legalP" id="paragraf-9-ledd-2">Håndboken skal godkjennes av Luftfartstilsynet.</article></article><article class="legalArticle" data-lovdata-URL="LTI/forskrift/2009-11-18-1383/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Gyldighetstid og forlengelse av organisasjonsgodkjenning</span></h2><article class="legalP" id="paragraf-10-ledd-1">Første gangs godkjenning utstedes gjeldende for ett år og kan deretter forlenges for tre år av gangen.</article><article class="legalP" id="paragraf-10-ledd-2">Hvis organisasjonen ikke lengre oppfyller vilkårene, er godkjenningen å anse som satt ut av kraft. Dette gjelder ikke dersom forholdene blir rettet innen en frist fastsatt av Luftfartstilsynet.</article></article><article class="legalArticle" data-lovdata-URL="LTI/forskrift/2009-11-18-1383/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Godkjenning av norsk militær utdanning av flytelefonister</span></h2><article class="legalP" id="paragraf-11-ledd-1">Dersom vilkårene for å få utstedt sivilt flytelefonistsertifikat er oppfylt, kan søker med militær utdanning i flytelefoni få utstedt sertifikat uten å avlegge nye prøver. Søker må likevel gjennomføre en prøve i språkferdigheter i norsk og engelsk slik denne forskriften krever.</article></article><article class="legalArticle" data-lovdata-URL="LTI/forskrift/2009-11-18-1383/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Gjensidig godkjenning av utenlandsk flytelefonistsertifikat og språkferdighetsnivå</span></h2><article class="legalP" id="paragraf-12-ledd-1">Flytelefonistsertifikat eller tilsvarende rettigheter og påtegninger utstedt av medlemsstater i Det europeiske flysikkerhetsbyrå (EASA) og Joint Aviation Authorities (JAA), er likestilt med norsk sertifikat og rettigheter. Det kan etter søknad utstedes norsk sertifikat med tilsvarende rettigheter.</article><article class="legalP" id="paragraf-12-ledd-2">Luftfartstilsynet kan godkjenne flytelefonistsertifikat utstedt av andre ICAO – medlemsstater. Det må foretas en konkret vurdering om søker innehar nødvendig kompetanse. Det kan blant annet legges vekt på at søkerens dokumenterte utdanning, avlagte prøver og erfaring er sammenliknbar med kravene i denne forskriften.</article><article class="legalP" id="paragraf-12-ledd-3">Første og annet ledd gjelder ikke for sertifikat utstedt av myndighet som ikke gjensidig godkjenner norske sertifikat.</article></article><article class="legalArticle" data-lovdata-URL="LTI/forskrift/2009-11-18-1383/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Godkjenning av språktest avlagt i utlandet</span></h2><article class="legalP" id="paragraf-13-ledd-1">Språktest som er godkjent av annen stat, og som tilsvarer kravene i denne forskriften, kan legges til grunn for påtegning av språkferdighetsnivået i et norsk sertifikat. Dersom staten ikke er medlem av EASA eller JAA, kan påtegningen begrenses til vedkommende stats luftfartøy. Dokumentasjon for bestått prøve skal sendes Luftfartstilsynet.</article></article><article class="legalArticle" data-lovdata-URL="LTI/forskrift/2009-11-18-1383/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Gyldighet</span></h2><article class="legalP" id="paragraf-14-ledd-1">Et flytelefonistsertifikat er gyldig i ti år. Hvis rettigheten til å benytte flytelefoni er innført i et luftfartssertifikat, har rettigheten samme gyldighetsperiode som sertifikatet den er innført i.</article></article><article class="legalArticle" data-lovdata-URL="LTI/forskrift/2009-11-18-1383/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Rettigheter</span></h2><article class="legalP" id="paragraf-15-ledd-1">Et flytelefonistsertifikat eller tilsvarende rettighet som omhandlet i denne forskrift, gir innenfor gyldighetsperioden for sertifikat og språkrettighet, innehaveren rett til å betjene luft- og bakkestasjoner benyttet til flytelefoni.</article></article><article class="legalArticle" data-lovdata-URL="LTI/forskrift/2009-11-18-1383/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Forlengelse og gjenutstedelse</span></h2><article class="legalP" id="paragraf-16-ledd-1">For å få forlenget et separat flytelefonistsertifikat, må innehaveren dokumentere å ha betjent radiotelefonistasjon for luftfart i løpet av de siste fem år. Ved gjenutstedelse må prøve avlegges for Luftfartstilsynet. Rettighet til å benytte flytelefoni innført i et annet luftfartssertifikat, må forlenges sammen med dette sertifikatet.</article></article><article class="legalArticle" data-lovdata-URL="LTI/forskrift/2009-11-18-1383/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Tilbakekall</span></h2><article class="legalP" id="paragraf-17-ledd-1">Hvis innehaver av flytelefonistsertifikat eller tilsvarende rettighet, autorisasjon eller godkjenning utstedt etter denne forskrift ikke lengre oppfyller vilkårene eller det er tvil om vilkårene er oppfylt, kan Luftfartstilsynet straks begrense eller tilbakekalle denne.</article></article><article class="legalArticle" data-lovdata-URL="LTI/forskrift/2009-11-18-1383/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Dispensasjon</span></h2><article class="legalP" id="paragraf-18-ledd-1">Hvis søker fremskaffer dokumentasjon som er egnet til å forsikre luftfartstilsynet om at vedkommendes utdanning og erfaring minst oppfyller kravene i forskriften, kan Luftfartstilsynet etter en konkret vurdering dispensere fra forskriften.</article></article><article class="legalArticle" data-lovdata-URL="LTI/forskrift/2009-11-18-1383/§19" data-name="§19" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Ikrafttredelse</span></h2><article class="legalP" id="paragraf-19-ledd-1">Forskriften trer i kraft 1. januar 2010.</article><article class="legalP" id="paragraf-19-ledd-2">Fra samme tidspunkt oppheves forskrift 3. desember 2002 nr. 1345 om flytelefonistsertifikat (BSL C 5-2a).</article></article><section class="section" data-name="vedlegg1" id="kapittel-1" data-lovdata-URL="LTI/forskrift/2009-11-18-1383/KAPITTEL_1"><h2>Vedlegg 1 – Teoripensum</h2><article class="defaultP"><table><thead><tr><th data-text-align="left" data-vertical-align="top" /><th data-text-align="left" data-vertical-align="top" /><th data-text-align="left" data-vertical-align="top"><i>Kunnskap</i></th><th data-text-align="left" data-vertical-align="top"><i>Kjennskap</i></th></tr></thead><tbody><tr><td data-text-align="left" data-vertical-align="top">1.</td><td data-text-align="left" data-vertical-align="top"><i>Generelle bestemmelser</i></td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">1.1</td><td data-text-align="left" data-vertical-align="top">Radiostasjon i luftfartøy<br />– Typegodkjennelse<br />– Radiokonsesjon<br />– Installasjon, vedlikehold, modifikasjon</td><td data-text-align="left" data-vertical-align="top" /><td data-text-align="left" data-vertical-align="top">X</td></tr><tr><td data-text-align="left" data-vertical-align="top">1.2</td><td data-text-align="left" data-vertical-align="top">Lov om luftfart, § 5-4, § 5-5 og § 5-8</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top"><i>Bestemmelser for sivil luftfart – Luftfartssertifikater og -bevis – BSL C</i></td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">Forskrift om flytelefonistsertifikat, BSL C 5-2a</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">1.3</td><td data-text-align="left" data-vertical-align="top"><i>Bestemmelser for sivil luftfart – Driftsbestemmelser – BSL D</i></td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">D 3-1, pkt. 7.1 Kommunikasjonsutstyr</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">1.4</td><td data-text-align="left" data-vertical-align="top"><i>Bestemmelser for sivil luftfart – Trafikkbestemmelser for luftfart – BSL F</i></td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">F 1-1 § 2-26 til og med § 2-35</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">1.5</td><td data-text-align="left" data-vertical-align="top"><i>Lufttrafikktjenestens oppbygging og enheter</i></td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">Flygeinformasjonsregion</td><td data-text-align="left" data-vertical-align="top" /><td data-text-align="left" data-vertical-align="top">X</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Kontrollert luftrom – luftleder – terminalområder – kontrollsoner</td><td data-text-align="left" data-vertical-align="top" /><td data-text-align="left" data-vertical-align="top">X</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Trafikkinformasjonsområder/trafikkinformasjonssoner</td><td data-text-align="left" data-vertical-align="top" /><td data-text-align="left" data-vertical-align="top">X</td></tr><tr><td data-text-align="left" data-vertical-align="top">1.6</td><td data-text-align="left" data-vertical-align="top">Lufttrafikktjenestens radiotelefonisystem i den mobile tjeneste</td><td data-text-align="left" data-vertical-align="top" /><td data-text-align="left" data-vertical-align="top">X</td></tr><tr><td data-text-align="left" data-vertical-align="top">1.7</td><td data-text-align="left" data-vertical-align="top">Konsesjonsdokument for radiotelefonistasjon om bord i luftfartøy</td><td data-text-align="left" data-vertical-align="top" /><td data-text-align="left" data-vertical-align="top">X</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Taushetsløfte. Bestemmelse om innførsel og salg</td><td data-text-align="left" data-vertical-align="top" /><td data-text-align="left" data-vertical-align="top">X</td></tr><tr><td data-text-align="left" data-vertical-align="top">1.8</td><td data-text-align="left" data-vertical-align="top">Definisjon av luftfartsstasjon (Aeronautical station) og luftfartøystasjon (Aircraft station). (ICAO Annex 10)</td><td data-text-align="left" data-vertical-align="top" /><td data-text-align="left" data-vertical-align="top">X</td></tr><tr><td data-text-align="left" data-vertical-align="top">1.9</td><td data-text-align="left" data-vertical-align="top">Definisjon av fast tjeneste (AFTN) og mobil tjeneste. (ICAO Annex 10)</td><td data-text-align="left" data-vertical-align="top" /><td data-text-align="left" data-vertical-align="top">X</td></tr><tr><td data-text-align="left" data-vertical-align="top">2.</td><td data-text-align="left" data-vertical-align="top"><i>Internasjonale bestemmelser for mobil radiotelefoni i sivil luftfart (BSL H, BSL G, AIP – Norge)</i></td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">2.1</td><td data-text-align="left" data-vertical-align="top"><i>Alminnelig trafikk</i></td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">2.1.1</td><td data-text-align="left" data-vertical-align="top">Tidssystem (UTC)</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.1.2</td><td data-text-align="left" data-vertical-align="top">Språk (engelsk eller norsk)</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">Hvis norsk anvendes under den praktiske prøven blir flytelefonistsertifikatet begrenset til bruk innenfor norsk luftrom</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">2.1.3</td><td data-text-align="left" data-vertical-align="top">Uttale og sending av bokstaver. Bokstavering av ord. Fonetisk alfabet</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.1.4</td><td data-text-align="left" data-vertical-align="top">Uttale og sending av siffer</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.1.5</td><td data-text-align="left" data-vertical-align="top">Standard fraseologi som anvendes ved radiotelefonering i sivil luftfart</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.1.6</td><td data-text-align="left" data-vertical-align="top">Sendeteknikk og sendedisiplin</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.1.7</td><td data-text-align="left" data-vertical-align="top">Valg av frekvens</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.1.8</td><td data-text-align="left" data-vertical-align="top">Kalling. Kallesignal for luftfartøy og bakkestasjoner. Forkortet kallesignal</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.1.9</td><td data-text-align="left" data-vertical-align="top">Etablering av radiosamband</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.1.10</td><td data-text-align="left" data-vertical-align="top">Testsendinger for kontroll av utstyr. Svar på testsendinger</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.1.11</td><td data-text-align="left" data-vertical-align="top">Leselighetsskala</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.1.12</td><td data-text-align="left" data-vertical-align="top">Kategorier av meldinger som tillates sendt over det mobile sambandsnettet:</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">a) Nødmeldinger</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">b) Ilmeldinger</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">c) Meldinger om peilinger</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">d) Flygesikkerhetsmeldinger</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">e) Meteorologiske meldinger</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">f) Flygeregularitetsmeldinger</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.1.13</td><td data-text-align="left" data-vertical-align="top">Prioritetsrekkefølge for meldinger</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.1.14</td><td data-text-align="left" data-vertical-align="top">Sammenslutning av meldinger (kalling og tekst)</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.1.15</td><td data-text-align="left" data-vertical-align="top">Utveksling av meldinger</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">Herunder skal det legges vekt på at kandidaten blir fortrolig med prosedyrer ved sending og mottaking av de mest vanlige meldinger, som f.eks. klareringer, posisjonsrapporter, baneforhold, værrapporter, trafikkopplysninger og lignende i forbindelse med VFR-flyging</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">2.1.16</td><td data-text-align="left" data-vertical-align="top">Opplysning om og identifikasjon av sendefrekvens</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.1.17</td><td data-text-align="left" data-vertical-align="top">Korrigering og gjentakelse av meldinger</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.1.18</td><td data-text-align="left" data-vertical-align="top">Kansellering av meldinger</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.1.19</td><td data-text-align="left" data-vertical-align="top">Kvittering for mottak av meldinger. Tilbakelesing (read back) av meldinger</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.1.20</td><td data-text-align="left" data-vertical-align="top">Avslutning av samtale</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.1.21</td><td data-text-align="left" data-vertical-align="top">Framgangsmåter ved brudd i radiosambandet</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.1.22</td><td data-text-align="left" data-vertical-align="top">Radiomottakerfeil</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.1.23</td><td data-text-align="left" data-vertical-align="top">Blindsendinger</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.1.24</td><td data-text-align="left" data-vertical-align="top">Overgang til annen frekvens, opprettelse av samband med annen luftfartsstasjon</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.2</td><td data-text-align="left" data-vertical-align="top"><i>Særlige bestemmelser for nødtrafikk</i></td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">2.2.1</td><td data-text-align="left" data-vertical-align="top">Generelt om nødtrafikk</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.2.2</td><td data-text-align="left" data-vertical-align="top">Internasjonale nødfrekvenser for radiotelefoni</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.2.3</td><td data-text-align="left" data-vertical-align="top">Internasjonalt nødsignal (MAYDAY) for radiotelefoni</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.2.4</td><td data-text-align="left" data-vertical-align="top">Nødkalling, nødmelding og nødtrafikk</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">a) Framgangsmåter for luftfartøy som er i nød</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">b) Framgangsmåter for den anropte stasjon eller den stasjon som først kvitterer for mottak av nødmelding</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">c) Framgangsmåter for alle andre stasjoner</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.2.5</td><td data-text-align="left" data-vertical-align="top">Kvittering for mottak av nødmelding</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.2.6</td><td data-text-align="left" data-vertical-align="top">Påbud om radiotaushet for stasjoner som ikke deltar i nødtrafikken</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.2.7</td><td data-text-align="left" data-vertical-align="top">Opphør av nødtrafikk og radiotaushet</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.3</td><td data-text-align="left" data-vertical-align="top"><i>Særlige bestemmelser om iltrafikk</i></td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">2.3.1</td><td data-text-align="left" data-vertical-align="top">Internasjonalt ilsignal (PAN) for radiotelefoni. Signalets betydning</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.3.2</td><td data-text-align="left" data-vertical-align="top">Ilkalling, ilmelding og iltrafikk</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">a) Framgangsmåter for luftfartøy som sender ilmelding</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">b) Framgangsmåter for den anropte stasjon eller den stasjon som først kvitterer for mottak av ilmelding</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">c) Framgangsmåter for alle andre stasjoner</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.4</td><td data-text-align="left" data-vertical-align="top"><i>Radiotelefoni i forbindelse med VDF</i></td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">2.4.1</td><td data-text-align="left" data-vertical-align="top">Generelt om VDF</td><td data-text-align="left" data-vertical-align="top" /><td data-text-align="left" data-vertical-align="top">X</td></tr><tr><td data-text-align="left" data-vertical-align="top">2.4.2</td><td data-text-align="left" data-vertical-align="top">Framgangsmåter ved anmodning om peilinger og mottak av peileinformasjoner</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.4.3</td><td data-text-align="left" data-vertical-align="top">Forkortelser (Q-koder) for peilinger</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.4.4</td><td data-text-align="left" data-vertical-align="top">Klassifisering av peilinger og posisjoner</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.5</td><td data-text-align="left" data-vertical-align="top"><i>Radioteknikk</i></td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">2.5.1</td><td data-text-align="left" data-vertical-align="top">Installasjoner i luftfartøy</td><td data-text-align="left" data-vertical-align="top" /><td data-text-align="left" data-vertical-align="top">X</td></tr><tr><td data-text-align="left" data-vertical-align="top">2.5.2</td><td data-text-align="left" data-vertical-align="top">Spenning, strøm, motstand</td><td data-text-align="left" data-vertical-align="top" /><td data-text-align="left" data-vertical-align="top">X</td></tr><tr><td data-text-align="left" data-vertical-align="top">2.5.3</td><td data-text-align="left" data-vertical-align="top">Likestrøm, vekselstrøm</td><td data-text-align="left" data-vertical-align="top" /><td data-text-align="left" data-vertical-align="top">X</td></tr><tr><td data-text-align="left" data-vertical-align="top">2.5.4</td><td data-text-align="left" data-vertical-align="top">Radiobølger generelt</td><td data-text-align="left" data-vertical-align="top" /><td data-text-align="left" data-vertical-align="top">X</td></tr><tr><td data-text-align="left" data-vertical-align="top">2.5.5</td><td data-text-align="left" data-vertical-align="top">Radiobølgers forplantning</td><td data-text-align="left" data-vertical-align="top" /><td data-text-align="left" data-vertical-align="top">X</td></tr><tr><td data-text-align="left" data-vertical-align="top">2.5.6</td><td data-text-align="left" data-vertical-align="top">MF radiotelefoni</td><td data-text-align="left" data-vertical-align="top" /><td data-text-align="left" data-vertical-align="top">X</td></tr><tr><td data-text-align="left" data-vertical-align="top">2.5.7</td><td data-text-align="left" data-vertical-align="top">VHF radiotelefoni</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.5.8</td><td data-text-align="left" data-vertical-align="top">HF radiotelefoni</td><td data-text-align="left" data-vertical-align="top" /><td data-text-align="left" data-vertical-align="top">X</td></tr><tr><td data-text-align="left" data-vertical-align="top">2.5.9</td><td data-text-align="left" data-vertical-align="top">Modulasjon</td><td data-text-align="left" data-vertical-align="top" /><td data-text-align="left" data-vertical-align="top">X</td></tr><tr><td data-text-align="left" data-vertical-align="top">2.5.10</td><td data-text-align="left" data-vertical-align="top">Frekvensvalg</td><td data-text-align="left" data-vertical-align="top" /><td data-text-align="left" data-vertical-align="top">X</td></tr><tr><td data-text-align="left" data-vertical-align="top">2.5.11</td><td data-text-align="left" data-vertical-align="top">Simplex – Duplex</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.5.12</td><td data-text-align="left" data-vertical-align="top">Blyakkumulatoren</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.5.13</td><td data-text-align="left" data-vertical-align="top">Batterikoplinger</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.5.14</td><td data-text-align="left" data-vertical-align="top">VHF/UHF nødradiopeilesender</td><td data-text-align="left" data-vertical-align="top">X</td><td data-text-align="left" data-vertical-align="top" /></tr><tr><td data-text-align="left" data-vertical-align="top">2.5.15</td><td data-text-align="left" data-vertical-align="top">Radiosender</td><td data-text-align="left" data-vertical-align="top" /><td data-text-align="left" data-vertical-align="top">X</td></tr><tr><td data-text-align="left" data-vertical-align="top">2.5.16</td><td data-text-align="left" data-vertical-align="top">Radiomottaker</td><td data-text-align="left" data-vertical-align="top" /><td data-text-align="left" data-vertical-align="top">X</td></tr><tr><td data-text-align="left" data-vertical-align="top">2.5.17</td><td data-text-align="left" data-vertical-align="top">Antenne</td><td data-text-align="left" data-vertical-align="top" /><td data-text-align="left" data-vertical-align="top">X</td></tr></tbody></table></article></section><section class="section" data-name="vedlegg2" id="kapittel-2" data-lovdata-URL="LTI/forskrift/2009-11-18-1383/KAPITTEL_2"><h2>Vedlegg 2 – Språkferdighetsskala</h2><article class="defaultP">For å lese vedlegget se her: (pdf)</article></section></main></body></html>