<!DOCTYPE html><html lang="no"><head><title>Forskrift om drift av passasjerfartøy som fører 12 passasjerer eller færre</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-11-24-1400</dd><dt class="dokid">DokumentID</dt><dd class="dokid">LTI/forskrift/2009-11-24-1400</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 12 s 1956</dd><dt class="dateInForce">I kraft fra</dt><dd class="dateInForce">2011-01-01, Dep. bestemmer for Svalbard og Jan Mayen</dd><dt class="changesToDocuments">Endrer</dt><dd class="changesToDocuments"><ul><li>forskrift/1987-06-15-506</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-02-16-9/§2</li><li>lov/2007-02-16-9/§3</li><li>lov/2007-02-16-9/§4</li><li>lov/2007-02-16-9/§5</li><li>lov/2007-02-16-9/§6</li><li>lov/2007-02-16-9/§7</li><li>lov/2007-02-16-9/§8</li><li>lov/2007-02-16-9/§9</li><li>lov/2007-02-16-9/§11</li><li>lov/2007-02-16-9/§15</li><li>lov/2007-02-16-9/§16</li><li>lov/2007-02-16-9/§21</li><li>lov/2007-02-16-9/§27</li><li>lov/2007-02-16-9/§42</li><li>forskrift/2007-02-16-171</li><li>forskrift/2007-05-31-590</li></ul></dd><dt class="dateOfPublication">Kunngjort</dt><dd class="dateOfPublication">2009-11-27 14:50</dd><dt class="journalNumber">Journalnummer</dt><dd class="journalNumber">2009-1062</dd><dt class="titleShort">Korttittel</dt><dd class="titleShort">Forskrift om drift av små passasjerfartøy</dd><dt class="title">Tittel</dt><dd class="title">Forskrift om drift av passasjerfartøy som fører 12 passasjerer eller færre</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 24. november 2009 med hjemmel i lov 16. februar 2007 nr. 9 om skipssikkerhet (skipssikkerhetsloven) § 2, § 3, § 4, § 5, § 6, § 7, § 8, § 9, § 11, § 15, § 16, § 21, § 27 og § 42, jf. delegeringsvedtak 16. februar 2007 nr. 171 og delegeringsvedtak 31. mai 2007 nr. 590.</dd><dt class="refid">RefID</dt><dd class="refid">forskrift/2009-11-24-1400</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om drift av passasjerfartøy som fører 12 passasjerer eller færre<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Fravik</li></ul></li><li>Kapittel 2. Krav til sikkerhetsstyringssystem mv.<ul class="tocSubUl"><li>§ 4. Sikkerhetsstyringssystem</li><li>§ 5. Sikkerhetsorientering</li></ul></li><li>Kapittel 3. Operasjonsbegrensninger<ul class="tocSubUl"><li>§ 6. Operasjonsbegrensninger i alle områder utenom Svalbard og Jan Mayen</li><li>§ 7. Operasjonsbegrensninger på Svalbard</li><li>§ 8. Operasjonsbegrensninger på Jan Mayen</li></ul></li><li>Kapittel 4. Konstruksjon og utstyr<ul class="tocSubUl"><li>§ 9. Krav til konstruksjon skategori</li><li>§ 10. Radiokommunikasjon og radioutstyr</li><li>§ 11. Elektriske anlegg</li><li>§ 12. Navigasjonsutstyr</li></ul></li><li>Kapittel 5. Redningsmidler<ul class="tocSubUl"><li>§ 13. Redningsredskaper</li><li>§ 14. Stuing av redningsfarkoster</li><li>§ 15. Vedlikehold av redningsredskaper</li><li>§ 16. Førstehjelpsutstyr</li><li>§ 17. Innredning og personsikkerhet</li></ul></li><li>Kapittel 6. Opplæring og bemanning<ul class="tocSubUl"><li>§ 18. Kvalifikasjonskrav</li><li>§ 19. Bemanning</li></ul></li><li>Kapittel 7. Avsluttende bestemmelser<ul class="tocSubUl"><li>§ 20. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2009-11-24-1400" id="dokument"><h1>Forskrift om drift av passasjerfartøy som fører 12 passasjerer eller færre</h1><section class="section" data-name="kap1" id="kapittel-1" data-lovdata-URL="LTI/forskrift/2009-11-24-1400/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2009-11-24-1400/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Denne forskriften gjelder for rederier som opererer passasjerfartøy som fører 12 eller færre passasjerer i norsk territorialfarvann, og på elver og innsjøer. Forskriften gjelder også på Svalbard og Jan Mayen.</article><article class="numberedLegalP" data-numerator="2" id="kapittel-1-paragraf-1-nummer-2">(2) Fartøy som har Passasjersertifikat eller Tillatelse til begrenset passasjerbefordring i henhold til forskrift 15. juni 1987 nr. 506 om besiktelse for utstedelse av sertifikater til passasjer-, lasteskip og lektere, og om andre besiktelser m.m. § 9 annet ledd eller § 43 kan anvende disse sertifikater inntil disse utløper. Etter utløpsdatoene skal rederiene tilfredsstille denne forskriftens krav.</article><article class="numberedLegalP" data-numerator="3" id="kapittel-1-paragraf-1-nummer-3">(3) Forskriften gjelder ikke for:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-1-nummer-3-punkt-1"><article class="legalP" id="kapittel-1-paragraf-1-nummer-3-punkt-1-ledd-1">tenderfartøy tilhørende passasjerskip med gyldig sertifikat</article></article></li><li data-li-identifier="b)" data-name="b)"><article class="listArticle" id="kapittel-1-paragraf-1-nummer-3-punkt-2"><article class="legalP" id="kapittel-1-paragraf-1-nummer-3-punkt-2-ledd-1">beredskapsfartøy når det benyttes til utrykning</article></article></li><li data-li-identifier="c)" data-name="c)"><article class="listArticle" id="kapittel-1-paragraf-1-nummer-3-punkt-3"><article class="legalP" id="kapittel-1-paragraf-1-nummer-3-punkt-3-ledd-1">fartøy som ikke drives i næringsvirksomhet.</article></article></li></ul></article></article><article class="legalArticle" data-lovdata-URL="LTI/forskrift/2009-11-24-1400/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I denne forskrift betyr:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>Beredskapsfartøy:</i> Fartøy som er tillagt oppgaver i forbindelse med fare- og ulykkessituasjoner i petroleumsvirksomheten, samt vakthold rundt innretninger.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>Forskrift om kvalifikasjonskrav:</i> Forskrift 9. mai 2003 nr. 687 om kvalifikasjonskrav og sertifiseringsrettigheter for personell på norske skip, fiske- og fangstfartøy og flyttbare innretninger.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1"><i>Forskrift om produksjon og omsetning av fritidsfartøy:</i> Forskrift 20. desember 2004 nr. 1820 om produksjon og omsetning av fritidsfartøy mv.</article></article></li><li data-li-identifier="d)" data-name="d)"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1"><i>Forskrift om skipsmedisin:</i> Forskrift 9. mars 2001 nr. 439 om skipsmedisin.</article></article></li><li data-li-identifier="e)" data-name="e)"><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1"><i>HSC-koden:</i> De internasjonale sikkerhetsregler for hurtiggående fartøy, vedtatt ved resolusjon MSC.97(73) med senere endringer.</article></article></li><li data-li-identifier="f)" data-name="f)"><article class="listArticle" id="kapittel-1-paragraf-2-ledd-1-punkt-6"><article class="legalP" id="kapittel-1-paragraf-2-ledd-1-punkt-6-ledd-1"><i>Nødhavn:</i> Landingsplass for mannskap hvor landbasert assistanse kan gjøres tilgjengelig, og hvor mannskap og passasjerer kan søke ly for været.</article></article></li><li data-li-identifier="g)" data-name="g)"><article class="listArticle" id="kapittel-1-paragraf-2-ledd-1-punkt-7"><article class="legalP" id="kapittel-1-paragraf-2-ledd-1-punkt-7-ledd-1"><i>Passasjer:</i> Enhver person om bord med unntak av <ul class="defaultList"><li data-li-identifier="1)" data-name="1)"><article class="listArticle" id="kapittel-1-paragraf-2-ledd-1-punkt-7-ledd-1-punkt-1"><article class="legalP" id="kapittel-1-paragraf-2-ledd-1-punkt-7-ledd-1-punkt-1-ledd-1">Skipsføreren og medlemmer av besetningen.</article></article></li><li data-li-identifier="2)" data-name="2)"><article class="listArticle" id="kapittel-1-paragraf-2-ledd-1-punkt-7-ledd-1-punkt-2"><article class="legalP" id="kapittel-1-paragraf-2-ledd-1-punkt-7-ledd-1-punkt-2-ledd-1">Andre personer ansatt i skipets tjeneste og som inngår i skipets permanente beredskapsorganisasjon.</article></article></li><li data-li-identifier="3)" data-name="3)"><article class="listArticle" id="kapittel-1-paragraf-2-ledd-1-punkt-7-ledd-1-punkt-3"><article class="legalP" id="kapittel-1-paragraf-2-ledd-1-punkt-7-ledd-1-punkt-3-ledd-1">Barn under ett år.</article></article></li></ul></article></article></li><li data-li-identifier="h)" data-name="h)"><article class="listArticle" id="kapittel-1-paragraf-2-ledd-1-punkt-8"><article class="legalP" id="kapittel-1-paragraf-2-ledd-1-punkt-8-ledd-1"><i>Redningsfarkost:</i> Livbåt, mann-over-bord båt eller redningsflåte.</article></article></li><li data-li-identifier="i)" data-name="i)"><article class="listArticle" id="kapittel-1-paragraf-2-ledd-1-punkt-9"><article class="legalP" id="kapittel-1-paragraf-2-ledd-1-punkt-9-ledd-1"><i>SOLAS:</i> Den internasjonale konvensjon av 1974 om sikkerhet for menneskeliv til sjøs.</article></article></li><li data-li-identifier="j)" data-name="j)"><article class="listArticle" id="kapittel-1-paragraf-2-ledd-1-punkt-10"><article class="legalP" id="kapittel-1-paragraf-2-ledd-1-punkt-10-ledd-1"><i>Tenderfartøy:</i> Fartøy som brukes til å frakte passasjerer til og fra et større passasjerskip og som er å anse som en del av passasjerskipets utrustning.</article></article></li></ul></article></article><article class="legalArticle" data-lovdata-URL="LTI/forskrift/2009-11-24-1400/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Fravik</span></h3><article class="legalP" id="kapittel-1-paragraf-3-ledd-1">I enkelttilfeller kan Sjøfartsdirektoratet etter skriftlig søknad fravike forskriftens krav. Spesielle grunner må gjøre fraviket nødvendig og fraviket må være sikkerhetsmessig forsvarlig. Fravik må ikke være i strid med internasjonal overenskomst Norge har sluttet seg til.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2009-11-24-1400/KAPITTEL_2"><h2>Kapittel 2. Krav til sikkerhetsstyringssystem mv.</h2><article class="legalArticle" data-lovdata-URL="LTI/forskrift/2009-11-24-1400/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Sikkerhetsstyringssystem</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Rederiet skal etablere et sikkerhetsstyringssystem der det dokumenteres at kravene til det enkelte fartøy i denne forskriften er oppfylt.</article><article class="numberedLegalP" data-numerator="2" id="kapittel-2-paragraf-1-nummer-2">(2) Sikkerhetsstyringssystemet skal som minimum inneholde følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-nummer-2-punkt-1"><article class="legalP" id="kapittel-2-paragraf-1-nummer-2-punkt-1-ledd-1">Beskrivelse av virksomheten.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-nummer-2-punkt-2"><article class="legalP" id="kapittel-2-paragraf-1-nummer-2-punkt-2-ledd-1">Beskrivelse av operasjonsområdet.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-nummer-2-punkt-3"><article class="legalP" id="kapittel-2-paragraf-1-nummer-2-punkt-3-ledd-1">Beskrivelse av risikofaktorer for mannskap og passasjerer, samt tilhørende planer og tiltak for å redusere disse.</article></article></li><li data-li-identifier="d)" data-name="d)"><article class="listArticle" id="kapittel-2-paragraf-1-nummer-2-punkt-4"><article class="legalP" id="kapittel-2-paragraf-1-nummer-2-punkt-4-ledd-1">System for registrering av uønskede hendelser og beskrivelse av korrigerende tiltak for å hindre gjentakelse av disse.</article></article></li><li data-li-identifier="e)" data-name="e)"><article class="listArticle" id="kapittel-2-paragraf-1-nummer-2-punkt-5"><article class="legalP" id="kapittel-2-paragraf-1-nummer-2-punkt-5-ledd-1">System for planlegging av operasjoner, herunder innhenting av nødvendig informasjon.</article></article></li><li data-li-identifier="f)" data-name="f)"><article class="listArticle" id="kapittel-2-paragraf-1-nummer-2-punkt-6"><article class="legalP" id="kapittel-2-paragraf-1-nummer-2-punkt-6-ledd-1">Beskrivelse av fartøy(ene), herunder tekniske spesifikasjoner og utrustning.</article></article></li><li data-li-identifier="g)" data-name="g)"><article class="listArticle" id="kapittel-2-paragraf-1-nummer-2-punkt-7"><article class="legalP" id="kapittel-2-paragraf-1-nummer-2-punkt-7-ledd-1">Rutiner for vedlikehold.</article></article></li><li data-li-identifier="h)" data-name="h)"><article class="listArticle" id="kapittel-2-paragraf-1-nummer-2-punkt-8"><article class="legalP" id="kapittel-2-paragraf-1-nummer-2-punkt-8-ledd-1">Beredskapsplan, herunder rutiner for øvelse.</article></article></li></ul></article><article class="numberedLegalP" data-numerator="3" id="kapittel-2-paragraf-1-nummer-3">(3) Sikkerhetsstyringssystemet skal innsendes til Sjøfartsdirektoratet på begjæring.</article><article class="numberedLegalP" data-numerator="4" id="kapittel-2-paragraf-1-nummer-4">(4) Sikkerhetsstyringssystemet skal være etablert senest 6 måneder etter denne forskriftens ikrafttredelse.</article><article class="numberedLegalP" data-numerator="5" id="kapittel-2-paragraf-1-nummer-5">(5) Rederiet skal utføre årlig egenkontroll av sikkerhetsstyringssystemet og interne rutiner i henhold til kontrollskjema fastsatt av Sjøfartsdirektoratet. Sjøfartsdirektoratet kan når som helst kreve fremlagt dokumentasjon for at slik egenkontroll er utført.</article></article><article class="legalArticle" data-lovdata-URL="LTI/forskrift/2009-11-24-1400/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Sikkerhetsorientering</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Rederiet skal sørge for at passasjerene får en sikkerhetsorientering umiddelbart før avgang. Orienteringen skal tilpasses turens formål og skal minimum omfatte følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-2-nummer-1-punkt-1"><article class="legalP" id="kapittel-2-paragraf-2-nummer-1-punkt-1-ledd-1">Bruk av redningsredskaper.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-2-nummer-1-punkt-2"><article class="legalP" id="kapittel-2-paragraf-2-nummer-1-punkt-2-ledd-1">Bruk av sikkerhetsutstyr.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-2-nummer-1-punkt-3"><article class="legalP" id="kapittel-2-paragraf-2-nummer-1-punkt-3-ledd-1">Hvordan passasjerene skal forholde seg i en nødssituasjon.</article></article></li><li data-li-identifier="d)" data-name="d)"><article class="listArticle" id="kapittel-2-paragraf-2-nummer-1-punkt-4"><article class="legalP" id="kapittel-2-paragraf-2-nummer-1-punkt-4-ledd-1">Spesielle situasjoner som kan forventes i løpet av turen.</article></article></li></ul></article><article class="numberedLegalP" data-numerator="2" id="kapittel-2-paragraf-2-nummer-2">(2) Gravide, samt personer med rygg-, nakke-, eller bekkenskader eller tilsvarende helseplager skal informeres særlig om risikoen i forbindelse med fartøy som opererer med hastigheter over 20 knop.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2009-11-24-1400/KAPITTEL_3"><h2>Kapittel 3. Operasjonsbegrensninger</h2><article class="legalArticle" data-lovdata-URL="LTI/forskrift/2009-11-24-1400/§6" data-name="§6" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Operasjonsbegrensninger i alle områder utenom Svalbard og Jan Mayen</span></h3><article class="legalP" id="kapittel-3-paragraf-1-ledd-1">Fartøy konstruert uten overbygning som gir beskyttelse mot været for alle passasjerer og som opererer med en hastighet over 20 knop er underlagt følgende operasjonsbegrensninger:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">Helårig operasjon er tillatt i fartsområde 3 og mindre.</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">I perioden 15. april-15. september er operasjon tillatt i alle fartsområder innenfor territorialgrensen.</article></article></li><li data-li-identifier="c)" data-name="c)"><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">I fartsområde 3 og større, skal avstanden til nødhavn ikke overstige 5 nautiske mil, med mindre det innfor samme avstand befinner seg følgefartøy med kapasitet til alle passasjerer som befinner seg om bord i de fartøy som følges.</article></article></li><li data-li-identifier="d)" data-name="d)"><article class="listArticle" id="kapittel-3-paragraf-1-ledd-1-punkt-4"><article class="legalP" id="kapittel-3-paragraf-1-ledd-1-punkt-4-ledd-1">Operasjoner skal kun gjennomføres i dagslys og under gode siktforhold.</article></article></li><li data-li-identifier="e)" data-name="e)"><article class="listArticle" id="kapittel-3-paragraf-1-ledd-1-punkt-5"><article class="legalP" id="kapittel-3-paragraf-1-ledd-1-punkt-5-ledd-1">Fartøyet kan ikke føre passasjerer under 14 år, med mindre hver slik passasjer er ledsaget av en voksen.</article></article></li></ul></article></article><article class="legalArticle" data-lovdata-URL="LTI/forskrift/2009-11-24-1400/§7" data-name="§7" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Operasjonsbegrensninger på Svalbard</span></h3><article class="legalP" id="kapittel-3-paragraf-2-ledd-1">(Fastsettes senere)</article></article><article class="legalArticle" data-lovdata-URL="LTI/forskrift/2009-11-24-1400/§8" data-name="§8" id="kapittel-3-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Operasjonsbegrensninger på Jan Mayen</span></h3><article class="legalP" id="kapittel-3-paragraf-3-ledd-1">(Fastsettes senere)</article></article></section><section class="section" data-name="kap4" id="kapittel-4" data-lovdata-URL="LTI/forskrift/2009-11-24-1400/KAPITTEL_4"><h2>Kapittel 4. Konstruksjon og utstyr</h2><article class="legalArticle" data-lovdata-URL="LTI/forskrift/2009-11-24-1400/§9" data-name="§9" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Krav til konstruksjon skategori</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Fartøyet skal minst være konstruert og bygd for å tåle vindstyrke og bølgehøyde som angitt for sin kategori med hensyn til stabilitet, oppdrift og andre relevante grunnleggende krav omhandlet i vedlegg 1 i forskrift om produksjon og omsetning av fritidsfartøy.</article><article class="numberedLegalP" data-numerator="2" id="kapittel-4-paragraf-1-nummer-2">(2) Fartøy som tilfredsstiller ekvivalente eller strengere krav til teknisk sikkerhet enn de som stilles i henhold til første ledd må kunne dokumentere dette.</article></article><article class="legalArticle" data-lovdata-URL="LTI/forskrift/2009-11-24-1400/§10" data-name="§10" id="kapittel-4-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Radiokommunikasjon og radioutstyr</span></h3><article class="numberedLegalP" data-numerator="1" id="kapittel-4-paragraf-2-nummer-1">(1) Under operasjon skal fartøyet til en hver tid kunne:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-2-nummer-1-punkt-1"><article class="legalP" id="kapittel-4-paragraf-2-nummer-1-punkt-1-ledd-1">sende skip-til-land nødalarm ved hjelp av to forskjellige og uavhengige nødalarmeringskilder</article></article></li><li data-li-identifier="b)" data-name="b)"><article class="listArticle" id="kapittel-4-paragraf-2-nummer-1-punkt-2"><article class="legalP" id="kapittel-4-paragraf-2-nummer-1-punkt-2-ledd-1">motta land-til-skip nødalarm</article></article></li><li data-li-identifier="c)" data-name="c)"><article class="listArticle" id="kapittel-4-paragraf-2-nummer-1-punkt-3"><article class="legalP" id="kapittel-4-paragraf-2-nummer-1-punkt-3-ledd-1">sende og motta skip-til-skip nødalarm</article></article></li><li data-li-identifier="d)" data-name="d)"><article class="listArticle" id="kapittel-4-paragraf-2-nummer-1-punkt-4"><article class="legalP" id="kapittel-4-paragraf-2-nummer-1-punkt-4-ledd-1">sende og motta nød- og redningskommunikasjon</article></article></li><li data-li-identifier="e)" data-name="e)"><article class="listArticle" id="kapittel-4-paragraf-2-nummer-1-punkt-5"><article class="legalP" id="kapittel-4-paragraf-2-nummer-1-punkt-5-ledd-1">motta maritim sikkerhetsinformasjon</article></article></li><li data-li-identifier="f)" data-name="f)"><article class="listArticle" id="kapittel-4-paragraf-2-nummer-1-punkt-6"><article class="legalP" id="kapittel-4-paragraf-2-nummer-1-punkt-6-ledd-1">sende og motta bro-til-bro kommunikasjon.</article></article></li></ul></article><article class="numberedLegalP" data-numerator="2" id="kapittel-4-paragraf-2-nummer-2">(2) Kravene i første ledd skal oppfylles ved hjelp av radioutstyr som beskrevet i tabellen nedenfor: <table><thead><tr><th colspan="2" data-text-align="left" data-vertical-align="top"><i>Utstyr</i></th><th colspan="5" data-text-align="center" data-vertical-align="top"><i>Fartsområder</i></th><th data-text-align="center" data-vertical-align="top"><i>Noter</i></th></tr><tr><th colspan="2" data-text-align="left" data-vertical-align="top" /><th data-text-align="center" data-vertical-align="top"><i>1 og mindre</i></th><th data-text-align="center" data-vertical-align="top"><i>2</i></th><th data-text-align="center" data-vertical-align="top"><i>3</i></th><th data-text-align="center" data-vertical-align="top"><i>4</i></th><th data-text-align="center" data-vertical-align="top"><i>Liten kystfart og europeisk fart</i></th><th data-text-align="center" data-vertical-align="top" /></tr></thead><tbody><tr><td data-text-align="left" data-vertical-align="top">a)</td><td data-text-align="left" data-vertical-align="top">VHF radioutstyr. med DSC og vaktmottaker for kanal 70 (VHF/DSC), tilkoblet fartøyets navigasjonsmottaker</td><td data-text-align="center" data-vertical-align="top">1</td><td data-text-align="center" data-vertical-align="top">1</td><td data-text-align="center" data-vertical-align="top">1</td><td data-text-align="center" data-vertical-align="top">1</td><td data-text-align="center" data-vertical-align="top">1</td><td data-text-align="center" data-vertical-align="top">1</td></tr><tr><td data-text-align="left" data-vertical-align="top">b)</td><td data-text-align="left" data-vertical-align="top">NAVTEX-mottaker</td><td data-text-align="center" data-vertical-align="top">–</td><td data-text-align="center" data-vertical-align="top">–</td><td data-text-align="center" data-vertical-align="top">–</td><td data-text-align="center" data-vertical-align="top">1</td><td data-text-align="center" data-vertical-align="top">1</td><td data-text-align="center" data-vertical-align="top">6</td></tr><tr><td data-text-align="left" data-vertical-align="top">c)</td><td data-text-align="left" data-vertical-align="top">Fri-flyt satellitt nødpeilesender (EPIRB)</td><td data-text-align="center" data-vertical-align="top">–</td><td data-text-align="center" data-vertical-align="top">–</td><td data-text-align="center" data-vertical-align="top">–</td><td data-text-align="center" data-vertical-align="top">1</td><td data-text-align="center" data-vertical-align="top">1</td><td data-text-align="center" data-vertical-align="top">2</td></tr><tr><td data-text-align="left" data-vertical-align="top">d)</td><td data-text-align="left" data-vertical-align="top">Radartransponder (Radar-SART) eller AIS-transponder (AIS-SART)</td><td data-text-align="center" data-vertical-align="top">–</td><td data-text-align="center" data-vertical-align="top">–</td><td data-text-align="center" data-vertical-align="top">–</td><td data-text-align="center" data-vertical-align="top">1</td><td data-text-align="center" data-vertical-align="top">1</td><td data-text-align="center" data-vertical-align="top">4</td></tr><tr><td data-text-align="left" data-vertical-align="top">e)</td><td data-text-align="left" data-vertical-align="top">Toveis VHF-radiotelefonapparat (håndholdt VHF)</td><td data-text-align="center" data-vertical-align="top">1</td><td data-text-align="center" data-vertical-align="top">1</td><td data-text-align="center" data-vertical-align="top">1</td><td data-text-align="center" data-vertical-align="top">1</td><td data-text-align="center" data-vertical-align="top">1</td><td data-text-align="center" data-vertical-align="top">5</td></tr></tbody></table></article> <article class="defaultP" margin-top="true"><i>Noter:</i></article> <article class="defaultP" margin-top="true">Note 1:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-2-nummer-2-punkt-1"><article class="legalP" id="kapittel-4-paragraf-2-nummer-2-punkt-1-ledd-1">VHF/DSC skal normalt kunne drives fra fartøyets hovedenergikilde. Ved feil på hovedenergikilden skal VHF/DSC kunne drives fra en reservekraftkilde som skal være plassert i øvre del av fartøyet.</article></article></li><li data-li-identifier="-" data-name="-"><article class="listArticle" id="kapittel-4-paragraf-2-nummer-2-punkt-2"><article class="legalP" id="kapittel-4-paragraf-2-nummer-2-punkt-2-ledd-1">Reservekraftkilden skal ha en kapasitet på minst 6 timer.</article></article></li><li data-li-identifier="-" data-name="-"><article class="listArticle" id="kapittel-4-paragraf-2-nummer-2-punkt-3"><article class="legalP" id="kapittel-4-paragraf-2-nummer-2-punkt-3-ledd-1">Fartøy uten overbygning, og som kan oppnå en hastighet over 20 knop, skal ha hodesett med mikrofon som kan tilkoples VHF-utstyret.</article></article></li></ul></article> <article class="defaultP" margin-top="true">Note 2:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-2-nummer-2-punkt-4"><article class="legalP" id="kapittel-4-paragraf-2-nummer-2-punkt-4-ledd-1">Satellitt fri-flyt nødpeilesender skal være montert slik at den med størst mulig grad av sannsynlighet vil flyte opp til overflaten og sende nødalarm, uten fare for å bli sittende fast i rekkverk eller lignende, dersom fartøyet skulle synke.</article></article></li><li data-li-identifier="-" data-name="-"><article class="listArticle" id="kapittel-4-paragraf-2-nummer-2-punkt-5"><article class="legalP" id="kapittel-4-paragraf-2-nummer-2-punkt-5-ledd-1">På fartøy konstruert uten overbygning og på andre fartøy som er av en slik konstruksjon at det er overveiende sannsynlig at det ikke vil synke dypt nok til at en fri-flyt satellitt nødpeilesender vil bli utløst og flyte til overflaten, og hvor overbygningen er konstruert slik at manuell aktivering vanskelig kan finne sted, kan en manuell satellitt nødpeilesender erstatte en fri-flyt satellitt nødpeilesender.</article></article></li></ul></article> <article class="defaultP" margin-top="true">Note 4:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-2-nummer-2-punkt-6"><article class="legalP" id="kapittel-4-paragraf-2-nummer-2-punkt-6-ledd-1">Radar-SART/AIS-SART skal plasseres nær styreposisjon, slik at den lett kan aktiveres og bringes til en redningsfarkost.</article></article></li></ul></article> <article class="defaultP" margin-top="true">Note 5:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-2-nummer-2-punkt-7"><article class="legalP" id="kapittel-4-paragraf-2-nummer-2-punkt-7-ledd-1">Kravet gjelder kun der det er krav til redningsflåte(r).</article></article></li><li data-li-identifier="-" data-name="-"><article class="listArticle" id="kapittel-4-paragraf-2-nummer-2-punkt-8"><article class="legalP" id="kapittel-4-paragraf-2-nummer-2-punkt-8-ledd-1">Fartøyet skal utstyres med ett toveis, bærbart VHF-radiotelefonapparat pr. redningsflåte som er nødvendig for å evakuere det samlede antall personer som fartøyet fører.</article></article></li><li data-li-identifier="-" data-name="-"><article class="listArticle" id="kapittel-4-paragraf-2-nummer-2-punkt-9"><article class="legalP" id="kapittel-4-paragraf-2-nummer-2-punkt-9-ledd-1">Toveis, bærbare VHF-radiotelefonapparat skal ha tilstrekkelig batterikapasitet for hele reisen. I tillegg skal det finnes et forseglet reservebatteri.</article></article></li></ul></article> <article class="defaultP" margin-top="true">Note 6:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-2-nummer-2-punkt-10"><article class="legalP" id="kapittel-4-paragraf-2-nummer-2-punkt-10-ledd-1">NAVTEX-mottakter skal kunne motta både på 490 og 518 kHz.</article></article></li><li data-li-identifier="-" data-name="-"><article class="listArticle" id="kapittel-4-paragraf-2-nummer-2-punkt-11"><article class="legalP" id="kapittel-4-paragraf-2-nummer-2-punkt-11-ledd-1">Kravet til NAVTEX-mottaker kan fravikes dersom det dokumenteres at navigasjons- og værvarsler kan mottas på annen måte.</article></article></li></ul></article><article class="numberedLegalP" data-numerator="3" id="kapittel-4-paragraf-2-nummer-3">(3) Fartøy som omfattes av denne forskriften skal ha Sikkerhetssertifikat for Radio utstedt av et godkjent radioinspeksjonsforetak.</article><article class="numberedLegalP" data-numerator="4" id="kapittel-4-paragraf-2-nummer-4">(4) Sikkerhetssertifikat for radio utstedes etter tilfredsstillende radiokontroll for en periode på maksimum 5 år.</article><article class="numberedLegalP" data-numerator="5" id="kapittel-4-paragraf-2-nummer-5">(5) Radioutstyret skal gjennomgå én periodisk radiokontroll i sertifikatperioden, dersom sikkerhetssertifikatet for radio er utstedt for en periode på mer enn 3 år.</article></article><article class="legalArticle" data-lovdata-URL="LTI/forskrift/2009-11-24-1400/§11" data-name="§11" id="kapittel-4-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Elektriske anlegg</span></h3><article class="numberedLegalP" data-numerator="1" id="kapittel-4-paragraf-3-nummer-1">(1) Fartøyets elektriske anlegg skal til enhver tid tilfredsstille kravene i forskrift om produksjon og omsetning av fritidsfartøy vedlegg 1.</article><article class="numberedLegalP" data-numerator="2" id="kapittel-4-paragraf-3-nummer-2">(2) Det elektriske anlegg skal til enhver tid tilfredsstille krav til maritime elektriske anlegg stilt i forskrifter gitt av Direktoratet for samfunnssikkerhet og beredskap.</article></article><article class="legalArticle" data-lovdata-URL="LTI/forskrift/2009-11-24-1400/§12" data-name="§12" id="kapittel-4-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Navigasjonsutstyr</span></h3><article class="numberedLegalP" data-numerator="1" id="kapittel-4-paragraf-4-nummer-1">(1) Fartøyet skal være utstyrt med et kompass. Kompasset skal være fastmontert og skal være egnet for fartøyets hastighets- og bevegelsesegenskaper.</article><article class="numberedLegalP" data-numerator="2" id="kapittel-4-paragraf-4-nummer-2">(2) Fartøyet skal være utstyrt med et sett topp-, akter- og sidelanterner.</article><article class="numberedLegalP" data-numerator="3" id="kapittel-4-paragraf-4-nummer-3">(3) Sikten fra styreposisjonen skal tilfredsstille EN ISO 11591.</article><article class="numberedLegalP" data-numerator="4" id="kapittel-4-paragraf-4-nummer-4">(4) Fartøyet skal ha om bord nødvendige og oppdaterte kart og nautiske publikasjoner mv. for det aktuelle operasjonsområdet.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2009-11-24-1400/KAPITTEL_5"><h2>Kapittel 5. Redningsmidler</h2><article class="legalArticle" data-lovdata-URL="LTI/forskrift/2009-11-24-1400/§13" data-name="§13" id="kapittel-5-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Redningsredskaper</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Alle fartøy skal minst ha følgende redningsredskaper om bord:<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-1-nummer-1-punkt-1"><article class="legalP" id="kapittel-5-paragraf-1-nummer-1-punkt-1-ledd-1">Redningsflåte(r) med kapasitet til alle om bord. I fartsområde 3 og mindre kan åpne, vendbare redningsflåter som tilfredsstiller kravene i vedlegg 11 i koden for hurtiggående fartøyer, 2000 (HSC-koden) aksepteres.</article></article></li><li data-li-identifier="b)" data-name="b)"><article class="listArticle" id="kapittel-5-paragraf-1-nummer-1-punkt-2"><article class="legalP" id="kapittel-5-paragraf-1-nummer-1-punkt-2-ledd-1">Redningsvester eller drakter i kombinasjon med redningsvest til alle om bord, som skal gi termisk beskyttelse, eller CE-merket heltrukken flytedrakt i samsvar med EN ISO 12402-3, med minimum 150 N samlet oppdrift og minimum termisk beskyttelse klasse D og synbarhet i henhold til EN ISO 15027.</article></article></li><li data-li-identifier="c)" data-name="c)"><article class="listArticle" id="kapittel-5-paragraf-1-nummer-1-punkt-3"><article class="legalP" id="kapittel-5-paragraf-1-nummer-1-punkt-3-ledd-1">Et antall redningsvester til barn, tilsvarende minst 10&#xa0;% av passasjerantallet, eller et større antall som måtte være nødvendig for å utstyre hvert barn med redningsvest. Redningsvester for barn skal oppbevares atskilt fra redningsvester for voksne, og skal være lett tilgjengelige.</article></article></li><li data-li-identifier="d)" data-name="d)"><article class="listArticle" id="kapittel-5-paragraf-1-nummer-1-punkt-4"><article class="legalP" id="kapittel-5-paragraf-1-nummer-1-punkt-4-ledd-1">Redningsvester skal oppbevares på et lett tilgjengelig sted som er tydelig merket. Redningsvester for barn skal oppbevares atskilt. Oppbevaringsstedene skal være i nærheten av mønstrings- eller innskipningsstasjonene og skal være godt ventilerte.</article></article></li><li data-li-identifier="e)" data-name="e)"><article class="listArticle" id="kapittel-5-paragraf-1-nummer-1-punkt-5"><article class="legalP" id="kapittel-5-paragraf-1-nummer-1-punkt-5-ledd-1">En livbøye med lys.</article></article></li><li data-li-identifier="f)" data-name="f)"><article class="listArticle" id="kapittel-5-paragraf-1-nummer-1-punkt-6"><article class="legalP" id="kapittel-5-paragraf-1-nummer-1-punkt-6-ledd-1">En kastering med flytende redningsline på minst 30 meter.</article></article></li><li data-li-identifier="g)" data-name="g)"><article class="listArticle" id="kapittel-5-paragraf-1-nummer-1-punkt-7"><article class="legalP" id="kapittel-5-paragraf-1-nummer-1-punkt-7-ledd-1">3 fallskjermlys og 3 håndbluss.</article></article></li><li data-li-identifier="h)" data-name="h)"><article class="listArticle" id="kapittel-5-paragraf-1-nummer-1-punkt-8"><article class="legalP" id="kapittel-5-paragraf-1-nummer-1-punkt-8-ledd-1">En redningsgrind eller tilsvarende innretning som gjør det mulig å plukke opp en person fra vannet.</article></article></li></ul></article><article class="numberedLegalP" data-numerator="2" id="kapittel-5-paragraf-1-nummer-2">(2) Første ledd bokstavene a)-e) gjelder ikke for fartøy konstruert uten overbygning som gir beskyttelse mot været for alle passasjerer når alle om bord:<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-1-nummer-2-punkt-1"><article class="legalP" id="kapittel-5-paragraf-1-nummer-2-punkt-1-ledd-1">er iført redningsdrakt eller dykkerdrakt av typen tørrdrakt som alene eller i kombinasjon med andre midler gir samme oppdrift og synbarhet, eller</article></article></li><li data-li-identifier="b)" data-name="b)"><article class="listArticle" id="kapittel-5-paragraf-1-nummer-2-punkt-2"><article class="legalP" id="kapittel-5-paragraf-1-nummer-2-punkt-2-ledd-1">i perioden 15. april-15. september, når vanntemperaturen i operasjonsområdet er minst 13 grader i henhold til målinger foretatt av meteorologisk institutt, er iført CE-merket heltrukken flytedress (EN ISO 12402-3) med minimum 100N samlet oppdrift og minimum termisk beskyttelse klasse D og synbarhet i henhold til EN ISO 15027 eller dykkerdrakt av typen våtdrakt som alene eller i kombinasjon med flytemiddel gir samme oppdrift og synbarhet.</article></article></li></ul></article></article><article class="legalArticle" data-lovdata-URL="LTI/forskrift/2009-11-24-1400/§14" data-name="§14" id="kapittel-5-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Stuing av redningsfarkoster</span></h3><article class="numberedLegalP" data-numerator="1" id="kapittel-5-paragraf-2-nummer-1">(1) Redningsfarkostene skal være forsvarlig stuet på åpent dekk slik at hver farkost kan settes ut på en trygg og enkel måte. De skal være sikret til fartøyet under utsetting og ombordstiging.</article><article class="numberedLegalP" data-numerator="2" id="kapittel-5-paragraf-2-nummer-2">(2) Dersom redningsflåte er fastmontert skal den være stuet i henhold til SOLAS kapittel III, regel 13.</article></article><article class="legalArticle" data-lovdata-URL="LTI/forskrift/2009-11-24-1400/§15" data-name="§15" id="kapittel-5-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Vedlikehold av redningsredskaper</span></h3><article class="numberedLegalP" data-numerator="1" id="kapittel-5-paragraf-3-nummer-1">(1) Så lenge fartøyet er operativt, skal alle redningsredskaper være i forskriftsmessig stand og klare til øyeblikkelig bruk.</article><article class="numberedLegalP" data-numerator="2" id="kapittel-5-paragraf-3-nummer-2">(2) Kontroll av redningsredskaper skal være i henhold til gjeldende veiledning utarbeidet av Sjøfartsdirektoratet.</article><article class="numberedLegalP" data-numerator="3" id="kapittel-5-paragraf-3-nummer-3">(3) Instruksjon for vedlikehold av redningsutstyr skal være i henhold til SOLAS kapittel III.</article><article class="numberedLegalP" data-numerator="4" id="kapittel-5-paragraf-3-nummer-4">(4) Vedlikehold skal utføres av kvalifisert og sertifisert personell i samsvar med SOLAS kapittel III.</article><article class="numberedLegalP" data-numerator="5" id="kapittel-5-paragraf-3-nummer-5">(5) Utstyr skal så langt som mulig funksjonsprøves etter vedlikehold.</article></article><article class="legalArticle" data-lovdata-URL="LTI/forskrift/2009-11-24-1400/§16" data-name="§16" id="kapittel-5-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Førstehjelpsutstyr</span></h3><article class="legalP" id="kapittel-5-paragraf-4-ledd-1">Fartøyet skal utstyres med nødvendig førstehjelpsutstyr som minimum inneholder medisinsk materiell i henhold til de krav som er stilt til fartøysgruppe C i forskrift om skipsmedisin vedlegg 2.</article></article><article class="legalArticle" data-lovdata-URL="LTI/forskrift/2009-11-24-1400/§17" data-name="§17" id="kapittel-5-paragraf-5"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Innredning og personsikkerhet</span></h3><article class="legalP" id="kapittel-5-paragraf-5-ledd-1">Det skal anordnes faste sitte- eller ståplasser til alle om bord med mulighet for å holde seg fast. Sitteplasser og eventuelle ryggstøtter skal være forsvarlig innfestet i fartøyet.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2009-11-24-1400/KAPITTEL_6"><h2>Kapittel 6. Opplæring og bemanning</h2><article class="legalArticle" data-lovdata-URL="LTI/forskrift/2009-11-24-1400/§18" data-name="§18" id="kapittel-6-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Kvalifikasjonskrav</span></h3><article class="numberedLegalP" data-numerator="1" id="kapittel-6-paragraf-1-nummer-1">(1) Fører skal ha sertifikat tilpasset fartøyets størrelse, minimum D5L – fritidsbåtskippersertifikat eller fiskeskippersertifikat klasse C, helseerklæring for arbeidstakere på skip og grunnleggende sikkerhetsopplæring i henhold til forskrift om kvalifikasjonskrav. Fører av fartøy på innsjøer og elver i tidsrommet 15. april-15. september kan ha begrenset sikkerhetskurs i henhold til ovennevnte forskrift i stedet for grunnleggende sikkerhetsopplæring.</article><article class="numberedLegalP" data-numerator="2" id="kapittel-6-paragraf-1-nummer-2">(2) Fører skal minimum inneha Begrenset Operatørsertifikat, ROC (Restricted Operator's Certificate). Betjening av radioutstyret skal utføres av radiooperatør. Dersom fartøyet har påbudt radioutstyr for radiodekningsområde A2 og større områder, skal minst en radiooperatør inneha Generelt Operatørsertifikat, GOC (General Operator's Certificate).</article></article><article class="legalArticle" data-lovdata-URL="LTI/forskrift/2009-11-24-1400/§19" data-name="§19" id="kapittel-6-paragraf-2"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Bemanning</span></h3><article class="legalP" id="kapittel-6-paragraf-2-ledd-1">Ved operasjoner i hastighet over 30 knop i fartsområde 3 eller høyere, eller ved utøvelse av vannsport som innebærer sleping, skal fartøyet være bemannet med minst to personer.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2009-11-24-1400/KAPITTEL_7"><h2>Kapittel 7. Avsluttende bestemmelser</h2><article class="legalArticle" data-lovdata-URL="LTI/forskrift/2009-11-24-1400/§20" data-name="§20" id="kapittel-7-paragraf-1"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Ikrafttredelse</span></h3><article class="numberedLegalP" data-numerator="1" id="kapittel-7-paragraf-1-nummer-1">(1) Denne forskrift trer i kraft 1. januar 2011. For Svalbard og Jan Mayen trer forskriften i kraft fra det tidspunkt departementet bestemmer.</article><article class="numberedLegalP" data-numerator="2" id="kapittel-7-paragraf-1-nummer-2">(2) Fra samme dato oppheves § 9 annet og tredje ledd, § 43, § 44 og § 45 i forskrift 15. juni 1987 nr. 506 om besiktelse for utstedelse av sertifikater til passasjer-, lasteskip og lektere, og om andre besiktelser m.m.</article></article></section></main></body></html>