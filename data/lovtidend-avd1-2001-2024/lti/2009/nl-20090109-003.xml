<!DOCTYPE html><html lang="no"><head><title>Lov om endringer i personopplysningsloven mv. (forskriftshjemmel, overtredelsesgebyr og innkreving av tvangsmulkt)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2009-01-09-3</dd><dt class="dokid">DokumentID</dt><dd class="dokid">LTI/lov/2009-01-09-3</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 1 s 15</dd><dt class="dateInForce">I kraft fra</dt><dd class="dateInForce">2009-01-09</dd><dt class="changesToDocuments">Endrer</dt><dd class="changesToDocuments"><ul><li>lov/2000-04-14-31</li><li>lov/2005-06-17-62</li></ul></dd><dt class="dateOfPublication">Kunngjort</dt><dd class="dateOfPublication">2009-01-09 14:05</dd><dt class="journalNumber">Journalnummer</dt><dd class="journalNumber">2008-1058</dd><dt class="titleShort">Korttittel</dt><dd class="titleShort">Endringslov til personopplysningsloven mv.</dd><dt class="title">Tittel</dt><dd class="title">Lov om endringer i personopplysningsloven mv. (forskriftshjemmel, overtredelsesgebyr og innkreving av tvangsmulkt)</dd><dt class="miscInformation">Annet om dokumentet</dt><dd class="miscInformation">Ot.prp.nr.71 (2007–2008), Innst.O.nr.16 (2008–2009) og Besl.O.nr.36 (2008–2009). Odels- og lagtingsvedtak hhv. 3. og 9. desember 2008. Fremmet av Justis- og politidepartementet.</dd><dt class="refid">RefID</dt><dd class="refid">lov/2009-01-09-3</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i personopplysningsloven mv. (forskriftshjemmel, overtredelsesgebyr og innkreving av tvangsmulkt)<ul class="tocSubUl"><li>I<ul class="tocSubUl"><li>§ 36. Definisjon</li><li>§ 46. Overtredelsesgebyr. Pålegg om endring eller opphør av ulovlige behandlinger</li><li>§ 47 a. Innkreving av refusjonskrav, overtredelsesgebyr og tvangsmulkt</li></ul></li><li>II<ul class="tocSubUl"><li>§ 9-5. Innsyn i arbeidstakers e-post mv.</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2009-01-09-3" id="dokument"><h1>Lov om endringer i personopplysningsloven mv. (forskriftshjemmel, overtredelsesgebyr og innkreving av tvangsmulkt)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 14. april 2000 nr. 31 om behandling av personopplysninger (personopplysningsloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2009-01-09-3/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 14. april 2000 nr. 31 om behandling av personopplysninger (personopplysningsloven) gjøres følgende endringer:</article> <article class="defaultP" margin-top="true">§ 3 fjerde ledd første punktum skal lyde:</article><article class="legalP" id="kapittel-1-ledd-2">Kongen kan gi forskrift om særskilte former for behandling av personopplysninger, og om behandling av personopplysninger i særskilte virksomheter eller bransjer.</article> <article class="defaultP" margin-top="true">§ 36 skal lyde:</article><article class="futureLegalArticle" data-name="§36" id="kapittel-1-foreslåttparagraf-1"><span class="futureLegalArticleHeader">§ 36. <span class="legalArticleTitle">Definisjon</span></span><article class="legalP" id="kapittel-1-foreslåttparagraf-1-ledd-1">Med fjernsynsovervåking menes vedvarende eller regelmessig gjentatt personovervåking ved hjelp av fjernbetjent eller automatisk virkende fjernsynskamera, fotografiapparat eller lignende apparat.</article></article> <article class="defaultP" margin-top="true">§ 44 fjerde ledd skal lyde:</article><article class="legalP" id="kapittel-1-ledd-3">Kongen kan gi forskrift om unntak fra første til tredje ledd av hensyn til rikets sikkerhet. Kongen kan også gi forskrift om dekning av utgiftene ved kontroll.</article> <article class="defaultP" margin-top="true">§ 46 skal lyde:</article><article class="futureLegalArticle" data-name="§46" id="kapittel-1-foreslåttparagraf-2"><span class="futureLegalArticleHeader">§ 46. <span class="legalArticleTitle">Overtredelsesgebyr. Pålegg om endring eller opphør av ulovlige behandlinger</span></span><article class="legalP" id="kapittel-1-foreslåttparagraf-2-ledd-1">Datatilsynet kan pålegge den som har overtrådt denne loven eller forskrifter i medhold av den, å betale et pengebeløp til statskassen (overtredelsesgebyr) på inntil 10 ganger grunnbeløpet i folketrygden. Fysiske personer kan bare ilegges overtredelsesgebyr for forsettlige eller uaktsomme overtredelser. Et foretak kan ikke ilegges overtredelsesgebyr dersom overtredelsen skyldes forhold utenfor foretakets kontroll.</article><article class="legalP" id="kapittel-1-foreslåttparagraf-2-ledd-2">Ved vurderingen av om overtredelsesgebyr skal ilegges, og ved utmålingen, skal det særlig legges vekt på<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">hvor alvorlig overtredelsen har krenket de interesser loven verner,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-2-punkt-2"><article class="legalP" id="kapittel-1-foreslåttparagraf-2-ledd-2-punkt-2-ledd-1">graden av skyld,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-2-punkt-3"><article class="legalP" id="kapittel-1-foreslåttparagraf-2-ledd-2-punkt-3-ledd-1">om overtrederen ved retningslinjer, instruksjon, opplæring, kontroll eller andre tiltak kunne ha forebygget overtredelsen,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-ledd-2-punkt-4"><article class="legalP" id="kapittel-1-foreslåttparagraf-2-ledd-2-punkt-4-ledd-1">om overtredelsen er begått for å fremme overtrederens interesser,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-2-ledd-2-punkt-5"><article class="legalP" id="kapittel-1-foreslåttparagraf-2-ledd-2-punkt-5-ledd-1">om overtrederen har hatt eller kunne ha oppnådd noen fordel ved overtredelsen,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-2-ledd-2-punkt-6"><article class="legalP" id="kapittel-1-foreslåttparagraf-2-ledd-2-punkt-6-ledd-1">om det foreligger gjentakelse,</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-2-ledd-2-punkt-7"><article class="legalP" id="kapittel-1-foreslåttparagraf-2-ledd-2-punkt-7-ledd-1">om andre reaksjoner som følge av overtredelsen blir ilagt overtrederen eller noen som har handlet på vegne av denne, blant annet om noen enkeltperson blir ilagt straff og</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-2-ledd-2-punkt-8"><article class="legalP" id="kapittel-1-foreslåttparagraf-2-ledd-2-punkt-8-ledd-1">overtrederens økonomiske evne.</article></article></li></ul></article><article class="legalP" id="kapittel-1-foreslåttparagraf-2-ledd-3">Oppfyllelsesfristen er 4 uker etter at vedtaket om overtredelsesgebyr er endelig. Dersom et vedtak om overtredelsesgebyr bringes inn for en domstol, kan den prøve alle sider av saken.</article><article class="legalP" id="kapittel-1-foreslåttparagraf-2-ledd-4">Datatilsynet kan gi pålegg om at behandling av personopplysninger i strid med bestemmelser i eller i medhold av denne loven skal opphøre, eller stille vilkår som må være oppfylt for at behandlingen skal være i samsvar med loven.</article></article> <article class="defaultP" margin-top="true">Ny § 47 a skal lyde:</article><article class="futureLegalArticle" data-name="§47a" id="kapittel-1-foreslåttparagraf-3"><span class="futureLegalArticleHeader">§ 47 a. <span class="legalArticleTitle">Innkreving av refusjonskrav, overtredelsesgebyr og tvangsmulkt</span></span><article class="legalP" id="kapittel-1-foreslåttparagraf-3-ledd-1">Refusjonskrav som nevnt i § 44, overtredelsesgebyr etter § 46 og tvangsmulkt etter § 47 er tvangsgrunnlag for utlegg.</article><article class="legalP" id="kapittel-1-foreslåttparagraf-3-ledd-2">Når Statens innkrevingssentral er pålagt å innkreve krav som nevnt i første ledd, kan kravene innkreves ved trekk i lønn og andre lignende ytelser etter reglene i dekningsloven § 2-7. Innkrevingssentralen kan også innkreve gebyrene og avgiftene ved å stifte utleggspant for kravet dersom panteretten kan gis rettsvern ved registrering i et register eller ved underretning til tredjeperson, jf. panteloven kapittel 5, og utleggsforretningen kan holdes på Innkrevingssentralens kontor etter tvangsfullbyrdelsesloven § 7-9 første ledd.</article></article></section><section class="section" data-name="kapII" id="kapittel-2" data-lovdata-URL="LTI/lov/2009-01-09-3/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) gjøres følgende endringer:</article> <article class="defaultP" margin-top="true">Ny § 9-5 skal lyde:</article><article class="futureLegalArticle" data-name="§9-5" id="kapittel-2-foreslåttparagraf-1"><span class="futureLegalArticleHeader">§ 9-5. <span class="legalArticleTitle">Innsyn i arbeidstakers e-post mv.</span></span><article class="legalP" id="kapittel-2-foreslåttparagraf-1-ledd-1">Arbeidsgivers rett til innsyn i arbeidstakers e-post mv. reguleres i forskrift gitt i medhold av personopplysningsloven § 3 fjerde ledd første punktum.</article></article></section><section class="section" data-name="kapIII" id="kapittel-3" data-lovdata-URL="LTI/lov/2009-01-09-3/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Loven trer i kraft straks. Overtredelsesgebyr etter § 46 kan bare ilegges for lovovertredelser begått etter at loven trådte i kraft.</article></section></main></body></html>