<!DOCTYPE html><html lang="no"><head><title>Midlertidig forskrift om tillegg til forskrift 15. desember 2005 nr. 1651 om eksamen og studierett ved Høgskolen i Telemark</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-11-26-1431</dd><dt class="dokid">DokumentID</dt><dd class="dokid">LTI/forskrift/2009-11-26-1431</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 13 s 2014</dd><dt class="dateInForce">I kraft fra</dt><dd class="dateInForce">2009-11-26 – 2010-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-12-15-1651</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li></ul></dd><dt class="dateOfPublication">Kunngjort</dt><dd class="dateOfPublication">2009-12-04 14:15</dd><dt class="journalNumber">Journalnummer</dt><dd class="journalNumber">2009-1111</dd><dt class="titleShort">Korttittel</dt><dd class="titleShort">Midlert. tilleggsforskrift om eksamen, HiT</dd><dt class="title">Tittel</dt><dd class="title">Midlertidig forskrift om tillegg til forskrift 15. desember 2005 nr. 1651 om eksamen og studierett ved Høgskolen i Telemark</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Høgskolen i Telemark 26. november 2009 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-9.</dd><dt class="refid">RefID</dt><dd class="refid">forskrift/2009-11-26-1431</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om tillegg til forskrift 15. desember 2005 nr. 1651 om eksamen og studierett ved Høgskolen i Telemark<ul class="tocSubUl"><li>§ 1. Sensurfrist</li><li>§ 2. Dispensasjon fra krav om godkjenning av obligatoriske aktiviteter i et emne</li><li>§ 3. Dispensasjon fra forkunnskapskrav</li><li>§ 4. Melding om fravær ved eksamen</li><li>§ 5. Varighet</li></ul></li></ul></dd></dl></header><main class="documentBody" data-lovdata-URL="LTI/forskrift/2009-11-26-1431" id="dokument"><h1>Midlertidig forskrift om tillegg til forskrift 15. desember 2005 nr. 1651 om eksamen og studierett ved Høgskolen i Telemark</h1><article class="legalArticle" data-lovdata-URL="LTI/forskrift/2009-11-26-1431/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Sensurfrist</span></h2><article class="legalP" id="paragraf-1-ledd-1">Dersom forhold relatert til influensa A (H1N1) gjør at det ikke er mulig å overholde den ordinære sensurfristen, jf. eksamensforskriften § 11 nr. 6, kan avdelingen etter nærmere vurdering utvide sensurfristen for eksamener i enkelte emner. En eventuell utvidelse av sensurfristen for en eksamen skal ordinært ikke overstige to uker utover ordinær sensurfrist for den aktuelle eksamen.</article></article><article class="legalArticle" data-lovdata-URL="LTI/forskrift/2009-11-26-1431/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Dispensasjon fra krav om godkjenning av obligatoriske aktiviteter i et emne</span></h2><article class="legalP" id="paragraf-2-ledd-1">Selv om studenter på grunn av egen sykdom relatert til influensa A (H1N1) blir forhindret fra å gjennomføre og få godkjent obligatoriske aktiviteter i et emne, kan avdelingen etter en nærmere vurdering gi studentene anledning til å avlegge eksamen.</article><article class="legalP" id="paragraf-2-ledd-2">Selv om studenter på grunn av sykdom relatert til influensa A (H1N1) blant Høgskolen i Telemarks ansatte ikke får anledning til å gjennomføre og få godkjent obligatoriske aktiviteter i et emne, skal avdelingen ordinært, gi studentene anledning til å avlegge eksamen i emnet.</article><article class="legalP" id="paragraf-2-ledd-3">Selv om studenter på grunn av forhold relatert til influensa A (H1N1) utenfor Høgskolen i Telemark sin kontroll ikke får anledning til å gjennomføre og få godkjent obligatoriske aktiviteter i et emne, skal avdelingen ordinært, gi studentene anledning til å avlegge eksamen i emnet.</article><article class="legalP" id="paragraf-2-ledd-4">Studenter som omfattes av første, andre eller tredje ledd skal, så langt det er mulig, bli pålagt å gjennomføre og få godkjent de obligatoriske aktivitetene innen en viss tid for at eksamensresultatet skal være gyldig.</article></article><article class="legalArticle" data-lovdata-URL="LTI/forskrift/2009-11-26-1431/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Dispensasjon fra forkunnskapskrav</span></h2><article class="legalP" id="paragraf-3-ledd-1">Dersom studenter mangler forkunnskapskrav til emner i vårsemesteret 2010 fra eksamen i høstsemesteret 2009 på grunn av sykdomsfravær relatert til influensa A (H1N1), kan avdelingen etter nærmere vurdering gi dispensasjon fra forkunnskapskravene.</article><article class="legalP" id="paragraf-3-ledd-2">Studenter som omfattes av første ledd skal, så langt det er mulig, bli pålagt å gjennomføre de manglende forkunnskapskravene innen en viss tid for å kunne fortsette i studiet.</article></article><article class="legalArticle" data-lovdata-URL="LTI/forskrift/2009-11-26-1431/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Melding om fravær ved eksamen</span></h2><article class="legalP" id="paragraf-4-ledd-1">Dekan selv ved den enkelte avdeling kan etter en nærmere vurdering fastsette at egenmelding om fravær fra eksamen på grunn av forhold relatert til influensa A (H1N1) kan tas i bruk. Dersom egenmelding tas i bruk, skal egenmeldt fravær aksepteres som gyldig forfall til eksamen og gi de samme rettigheter som fravær dokumentert med legeerklæring eller tilsvarende dokumentasjon. Dersom egenmelding tas i bruk, fastsetter dekan selv hvordan studenter skal levere egenmelding om fravær fra eksamen.</article></article><article class="legalArticle" data-lovdata-URL="LTI/forskrift/2009-11-26-1431/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Varighet</span></h2><article class="legalP" id="paragraf-5-ledd-1">Denne forskriften gjelder fra 26. november 2009 til 1. mars 2010.</article></article></main></body></html>