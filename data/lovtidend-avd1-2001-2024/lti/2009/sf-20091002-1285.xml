<!DOCTYPE html><html lang="no"><head><title>Forskrift om elektronisk kommunikasjon ved innsending av erklæringer og uttalelser til Arbeids- og velferdsetaten</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-10-02-1285</dd><dt class="dokid">DokumentID</dt><dd class="dokid">LTI/forskrift/2009-10-02-1285</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 11 s 1812</dd><dt class="dateInForce">I kraft fra</dt><dd class="dateInForce">2010-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§21-4</li></ul></dd><dt class="dateOfPublication">Kunngjort</dt><dd class="dateOfPublication">2009-10-23 14:20</dd><dt class="journalNumber">Journalnummer</dt><dd class="journalNumber">2009-0973</dd><dt class="titleShort">Korttittel</dt><dd class="titleShort">Forskrift om elektronisk kommunikasjon til NAV</dd><dt class="title">Tittel</dt><dd class="title">Forskrift om elektronisk kommunikasjon ved innsending av erklæringer og uttalelser til Arbeids- og velferdsetaten</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og inkluderingsdepartementet 2. oktober 2009 med hjemmel i lov 28. februar 1997 nr. 19 om folketrygd (folketrygdloven) § 21-4.</dd><dt class="refid">RefID</dt><dd class="refid">forskrift/2009-10-02-1285</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om elektronisk kommunikasjon ved innsending av erklæringer og uttalelser til Arbeids- og velferdsetaten<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Pålegg om elektronisk kommunikasjon med Arbeids- og velferdsetaten</li><li>§ 4. Formkrav</li><li>§ 5. Dispensasjon</li><li>§ 6. Manglende oppfyllelse av forskriften</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2009-10-02-1285" id="dokument"><h1>Forskrift om elektronisk kommunikasjon ved innsending av erklæringer og uttalelser til Arbeids- og velferdsetaten</h1><article class="legalArticle" data-lovdata-URL="LTI/forskrift/2009-10-02-1285/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriftens formål er å etablere elektronisk kommunikasjon mellom leger og Arbeids- og velferdsetaten ved innsending av erklæringer og uttalelser.</article></article><article class="legalArticle" data-lovdata-URL="LTI/forskrift/2009-10-02-1285/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder innsending av blankettene «Medisinsk vurdering av arbeidsmulighet ved sykdom» og «Legeerklæring ved arbeidsuførhet» jf. folketrygdloven § 21-4 annet ledd.</article></article><article class="legalArticle" data-lovdata-URL="LTI/forskrift/2009-10-02-1285/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Pålegg om elektronisk kommunikasjon med Arbeids- og velferdsetaten</span></h2><article class="legalP" id="paragraf-3-ledd-1">Leger skal sende inn blankettene «Medisinsk vurdering av arbeidsuførhet ved sykdom» og «Legeerklæring ved arbeidsuførhet» elektronisk over linje til Arbeids- og velferdsetaten.</article></article><article class="legalArticle" data-lovdata-URL="LTI/forskrift/2009-10-02-1285/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Formkrav</span></h2><article class="legalP" id="paragraf-4-ledd-1">Arbeids- og velferdsdirektoratet kan fastsette nærmere bestemmelser om innsending av blankettene nevnt i § 2.</article></article><article class="legalArticle" data-lovdata-URL="LTI/forskrift/2009-10-02-1285/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Dispensasjon</span></h2><article class="legalP" id="paragraf-5-ledd-1">Når særlige grunner foreligger kan Arbeids- og velferdsdirektoratet, eller det organ direktoratet bestemmer, etter søknad fra den enkelte lege, gi dispensasjon fra kravet om elektronisk kommunikasjon.</article><article class="legalP" id="paragraf-5-ledd-2">Nærmere bestemmelser om en slik dispensasjonsordning fastsettes av Arbeids- og velferdsdirektoratet.</article></article><article class="legalArticle" data-lovdata-URL="LTI/forskrift/2009-10-02-1285/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Manglende oppfyllelse av forskriften</span></h2><article class="legalP" id="paragraf-6-ledd-1">Innsending av sykemeldinger og legeerklæringer på annen måte enn elektronisk over linje medfører at Arbeids- og velferdsetaten ikke er pliktig til å utbetale honorar for erklæringene og uttalelsene.</article></article><article class="legalArticle" data-lovdata-URL="LTI/forskrift/2009-10-02-1285/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft fra 1. januar 2010.</article></article></main></body></html>