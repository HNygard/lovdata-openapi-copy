<!DOCTYPE html><html lang="no"><head><title>Forskrift om universell utforming av motorvogn i løyvepliktig transport mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-12-03-1438</dd><dt class="dokid">DokumentID</dt><dd class="dokid">LTI/forskrift/2009-12-03-1438</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 13 s 2023</dd><dt class="dateInForce">I kraft fra</dt><dd class="dateInForce">2010-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1984-01-04-599</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2002-06-21-45/§35</li></ul></dd><dt class="dateOfPublication">Kunngjort</dt><dd class="dateOfPublication">2009-12-04 14:15</dd><dt class="journalNumber">Journalnummer</dt><dd class="journalNumber">2009-1114</dd><dt class="titleShort">Korttittel</dt><dd class="titleShort">Forskrift om utforming av løyvepliktig motorvogn</dd><dt class="title">Tittel</dt><dd class="title">Forskrift om universell utforming av motorvogn i løyvepliktig transport mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 3. desember 2009 med hjemmel i lov 21. juni 2002 nr. 45 om yrkestransport med motorvogn og fartøy (yrkestransportlova) § 35.</dd><dt class="refid">RefID</dt><dd class="refid">forskrift/2009-12-03-1438</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om universell utforming av motorvogn i løyvepliktig transport mv.<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Godkjenning</li><li>§ 4. Krav til buss klasse II og III</li><li>§ 5. Ytterligere krav til buss klasse II og III</li><li>§ 6. Spesielle krav til bil for transport for personer med nedsatt funksjonsevne</li><li>§ 7. Kontroll</li><li>§ 8. Unntak</li><li>§ 9. Ikrafttreden og overgangsbestemmelser</li></ul></li></ul></dd></dl></header><main class="documentBody" data-lovdata-URL="LTI/forskrift/2009-12-03-1438" id="dokument"><h1>Forskrift om universell utforming av motorvogn i løyvepliktig transport mv.</h1><article class="legalArticle" data-lovdata-URL="LTI/forskrift/2009-12-03-1438/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for løyvepliktig persontransport i rute med buss klasse II og III og i løyvepliktig transport for personer med nedsatt funksjonsevne, jf. yrkestransportlova § 4, § 6 og § 9.</article></article><article class="legalArticle" data-lovdata-URL="LTI/forskrift/2009-12-03-1438/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">Definisjonene i kjøretøyforskriften gjelder så langt de passer.</article><article class="legalP" id="paragraf-2-ledd-2">Ellers gjelder følgende definisjoner for denne forskriften:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1"><i>Bil for transport for personer med nedsatt funksjonsevne:</i> Motorvogn i løyvepliktig transport som er spesielt utformet eller utstyrt for transport for funksjonshemmede, jf. yrkestransportforskriften § 1 første ledd bokstav e) og f).</article></article></li><li data-li-identifier="b)" data-name="b)"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1"><i>Passasjerplass:</i> Plass som er beregnet for transport av passasjerer.</article></article></li><li data-li-identifier="c)" data-name="c)"><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1"><i>Sitteplass:</i> Plass beregnet for sittende passasjerer i faste eller demonterbare stoler.</article></article></li><li data-li-identifier="d)" data-name="d)"><article class="listArticle" id="paragraf-2-ledd-2-punkt-4"><article class="legalP" id="paragraf-2-ledd-2-punkt-4-ledd-1"><i>Rullestolplass:</i> Plass beregnet for passasjer sittende i rullestol.</article></article></li></ul></article></article><article class="legalArticle" data-lovdata-URL="LTI/forskrift/2009-12-03-1438/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Godkjenning</span></h2><article class="legalP" id="paragraf-3-ledd-1">Buss klasse II og III som skal brukes til persontransport i rute må være godkjent av Statens vegvesen etter kravene som følger av kjøretøyforskriften, samt kravene i § 4 og § 5. Ved godkjenning må det fremlegges dokumentasjon på at kravene i § 4 og § 5 er oppfylt.</article><article class="legalP" id="paragraf-3-ledd-2">Bil for transport for personer med nedsatt funksjonsevne må være godkjent av Statens vegvesen etter kravene som følger av kjøretøyforskriften, samt kravene i § 6. Ved godkjenning må det fremlegges dokumentasjon på at kravene i § 6 er oppfylt.</article><article class="legalP" id="paragraf-3-ledd-3">Dokumentasjon som nevnt i første og andre ledd skal utstedes av fabrikanten av karosseriet, understellet, sikkerhetsutstyret eller den komplette motorvogna, eventuelt av et kompetent uavhengig laboratorium.</article></article><article class="legalArticle" data-lovdata-URL="LTI/forskrift/2009-12-03-1438/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til buss klasse II og III</span></h2><article class="legalP" id="paragraf-4-ledd-1">Buss klasse II og III skal oppfylle kravene i vedlegg VII til direktiv 2001/85/EF når disse er ment å brukes i løyvepliktig persontransport i rute.</article><article class="legalP" id="paragraf-4-ledd-2">I tillegg skal bussene ha:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">Automatisk holdeplassannonsering med tale og elektronisk tavle inne i bussen plassert slik at den kan ses tydelig fra reservert plass.</article></article></li><li data-li-identifier="b)" data-name="b)"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">Utvendig utroperanlegg (lydfyr) som annonserer hvilken buss det er som ankommer holdeplassen.</article></article></li></ul></article><article class="legalP" id="paragraf-4-ledd-3">Valg av ombordstigningsinnretning må baseres på bussens konstruksjon. Det skal være minst en rullestolplass i hver buss.</article></article><article class="legalArticle" data-lovdata-URL="LTI/forskrift/2009-12-03-1438/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ytterligere krav til buss klasse II og III</span></h2><article class="legalP" id="paragraf-5-ledd-1">Løyvemyndigheten kan i forbindelse med tildeling av ruteløyve ved konkurranse stille ytterligere krav til materiellet enn det som fremgår av denne forskriften.</article></article><article class="legalArticle" data-lovdata-URL="LTI/forskrift/2009-12-03-1438/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Spesielle krav til bil for transport for personer med nedsatt funksjonsevne</span></h2><article class="legalP" id="paragraf-6-ledd-1">Foruten å ha minst en rullestolplass skal følgende krav tilfredsstilles:<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">Dimensjon skal være i henhold til vedlegg VI og pkt. 3.6.3 i vedlegg VII til direktiv 2001/85/EF.</article></article></li><li data-li-identifier="b)" data-name="b)"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">Trinn skal være i henhold til pkt. 3.1 i vedlegg VII til direktiv 2001/85/EF.</article></article></li><li data-li-identifier="c)" data-name="c)"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">Rullestolplass skal være i henhold til pkt. 3.6 i vedlegg VII til direktiv 2001/85/EF.</article></article></li><li data-li-identifier="d)" data-name="d)"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">Sitteplass i tilknytning til rullestolsområdet skal være i henhold til pkt. 3.7 i vedlegg VII til direktiv 2001/85/EF.</article></article></li><li data-li-identifier="e)" data-name="e)"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">Innfesting av rullestol skal være i henhold til pkt. 3.8 i vedlegg VII til direktiv 2001/85/EF.</article></article></li><li data-li-identifier="f)" data-name="f)"><article class="listArticle" id="paragraf-6-ledd-1-punkt-6"><article class="legalP" id="paragraf-6-ledd-1-punkt-6-ledd-1">Belysning skal være i henhold til pkt. 3.10 i vedlegg VII til direktiv 2001/85/EF.</article></article></li><li data-li-identifier="g)" data-name="g)"><article class="listArticle" id="paragraf-6-ledd-1-punkt-7"><article class="legalP" id="paragraf-6-ledd-1-punkt-7-ledd-1">Heis, ramper og lignende skal være i henhold til pkt. 3.11.1, 3.11.3 og 3.11.4 i vedlegg VII til direktiv 2001/85/EF. Rampe med helning 15 grader eller mindre kan godtas.</article></article></li><li data-li-identifier="h)" data-name="h)"><article class="listArticle" id="paragraf-6-ledd-1-punkt-8"><article class="legalP" id="paragraf-6-ledd-1-punkt-8-ledd-1">Bilbelter i tilknytning til rullestolplass skal være i henhold til kjøretøyforskriften kapittel 16.</article></article></li><li data-li-identifier="i)" data-name="i)"><article class="listArticle" id="paragraf-6-ledd-1-punkt-9"><article class="legalP" id="paragraf-6-ledd-1-punkt-9-ledd-1">Nødutgang for bil gruppe M1: Fra hver passasjerplass skal det alltid være fri passasje med bredde minst 35 cm til minst to nødutganger i forskjellige retninger. Det skal være minst tre nødutganger, hvorav minst en i taket og minst en på hver side. Bakdør kan erstatte en sidedør. Som nødutgang godkjennes takluke, nødutgangsvindu og nødutgangsdør som tilfredsstiller kravene til slike i kjøretøyforskriftens krav til buss.</article></article></li><li data-li-identifier="j)" data-name="j)"><article class="listArticle" id="paragraf-6-ledd-1-punkt-10"><article class="legalP" id="paragraf-6-ledd-1-punkt-10-ledd-1">Nødutgang for bil gruppe M2 og M3 skal være i henhold til direktiv 2001/85/EF.</article></article></li><li data-li-identifier="k)" data-name="k)"><article class="listArticle" id="paragraf-6-ledd-1-punkt-11"><article class="legalP" id="paragraf-6-ledd-1-punkt-11-ledd-1">Brannslukkingsapparat skal være i henhold til kjøretøyforskriften kapittel 40.</article></article></li><li data-li-identifier="l)" data-name="l)"><article class="listArticle" id="paragraf-6-ledd-1-punkt-12"><article class="legalP" id="paragraf-6-ledd-1-punkt-12-ledd-1">Arbeidslys skal være i henhold til kjøretøyforskriften § 28-5 pkt. 8.</article></article></li></ul></article></article><article class="legalArticle" data-lovdata-URL="LTI/forskrift/2009-12-03-1438/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Kontroll</span></h2><article class="legalP" id="paragraf-7-ledd-1">Buss som skal tilfredsstille kravene i § 4 skal til enhver tid oppfylle kravene i § 4 og § 5 under utføring av løyvepliktig transport som faller inn under denne forskriftens virkeområde.</article><article class="legalP" id="paragraf-7-ledd-2">Motorvogn som nevnt i § 2 a) skal til enhver tid oppfylle kravene i § 6 under utføring av løyvepliktig transport, jf. likevel § 8 annet ledd.</article><article class="legalP" id="paragraf-7-ledd-3">Statens vegvesen og politiet fører kontroll med at forskriften blir fulgt. Ved mangelfull utrustning eller bruk av materiell som ikke oppfyller kravene i forskriften eller funksjonerer tilfredsstillende gjelder yrkestransportlova § 40 og § 41 tilsvarende.</article></article><article class="legalArticle" data-lovdata-URL="LTI/forskrift/2009-12-03-1438/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Unntak</span></h2><article class="legalP" id="paragraf-8-ledd-1">For buss i klasse II og III kan løyvemyndigheten i enkelt tilfeller gjøre unntak fra et eller flere av kravene i § 4. Dette gjelder ikke kravene til innstigningshjelpemiddel, innfesting av rullestol, bilbelter, brannslokkingsutstyr, førstehjelpsutstyr og arbeidslys.</article><article class="legalP" id="paragraf-8-ledd-2">For motorvogn som nevnt i § 2 a) kan løyvemyndigheten gjøre unntak fra enkelte av kravene i § 6. Dette gjelder ikke kravene til innstigningshjelpemiddel, innfesting av rullestol, bilbelter, brannslokkingsutstyr, førstehjelpsutstyr og arbeidslys. Det kan tillates skinner som innstigningshjelpemiddel.</article></article><article class="legalArticle" data-lovdata-URL="LTI/forskrift/2009-12-03-1438/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttreden og overgangsbestemmelser</span></h2><article class="legalP" id="paragraf-9-ledd-1">Forskriften trer i kraft 1. januar 2010.</article><article class="legalP" id="paragraf-9-ledd-2">Avtale om anskaffelse av nye transportmidler inngått etter 1. januar 2010 skal oppfylle kravene i forskriften. Transportmidler som er godkjent tidligere og som bygges om kan godkjennes i tråd med § 3.</article><article class="legalP" id="paragraf-9-ledd-3">Kjøretøy godkjent med hjemmel i forskrift 4. januar 1984 nr. 599 om løyvepliktig transport av funksjonshemmede – tekniske krav til bil, anses fortsatt som godkjent for løyvepliktig transport for funksjonshemmede.</article><article class="legalP" id="paragraf-9-ledd-4">Fra 1. januar 2010 oppheves forskrift 4. januar 1984 nr. 599 om løyvepliktig transport av funksjonshemmede – tekniske krav til bil.</article></article></main></body></html>