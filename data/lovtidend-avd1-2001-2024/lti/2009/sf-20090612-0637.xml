<!DOCTYPE html><html lang="no"><head><title>Forskrift om krav til opplæring, prøve og kompetanse for utrykningskjøring (utrykningsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-06-12-637</dd><dt class="dokid">DokumentID</dt><dd class="dokid">LTI/forskrift/2009-06-12-637</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 6 s 943</dd><dt class="dateInForce">I kraft fra</dt><dd class="dateInForce">2009-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-10-09-1152</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§24</li><li>lov/1965-06-18-4/§26</li><li>lov/1965-06-18-4/§27</li><li>lov/1965-06-18-4/§28</li><li>lov/1965-06-18-4/§42</li><li>lov/1965-06-18-4/§43</li><li>forskrift/1967-03-17-3462</li><li>forskrift/2003-09-29-1196</li><li>forskrift/2006-12-15-1456/§32</li><li>lov/1967-02-10</li><li>forskrift/2004-01-19-298</li></ul></dd><dt class="dateOfPublication">Kunngjort</dt><dd class="dateOfPublication">2009-06-16 14:50</dd><dt class="journalNumber">Journalnummer</dt><dd class="journalNumber">2009-0521</dd><dt class="titleShort">Korttittel</dt><dd class="titleShort">Utrykningsforskriften</dd><dt class="title">Tittel</dt><dd class="title">Forskrift om krav til opplæring, prøve og kompetanse for utrykningskjøring (utrykningsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 12. juni 2009 med hjemmel i vegtrafikklov 18. juni 1965 nr. 4 § 24, § 26, § 27, § 28, § 42 og § 43, jf. delegeringsvedtak 17. mars 1967 nr. 3462, jf. delegeringsvedtak 29. september 2003 nr. 1196, forskrift 15. desember 2006 nr. 1456 til forvaltningsloven (forvaltningslovforskriften) § 32, jf. lov 10. februar 1967 om behandlingsmåten i forvaltningssaker (forvaltningsloven), forskrift 19. januar 2004 nr. 298 om førerkort m.m. vedlegg 1 § 2, § 3, § 4, § 5 og § 6, jf. vegtrafikklov 18. juni 1965 nr. 4. <br /><strong>EØS-henvisninger:</strong> EØS-avtalen vedlegg VII nr. 1a (direktiv 2005/36/EF).</dd><dt class="refid">RefID</dt><dd class="refid">forskrift/2009-06-12-637</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om krav til opplæring, prøve og kompetanse for utrykningskjøring (utrykningsforskriften)<ul class="tocSubUl"><li>Kapittel 1. Innledende bestemmelser<ul class="tocSubUl"><li>§ 1. Virkeområde</li><li>§ 2. Krav om utrykningskompetanse og gyldig bevis</li><li>§ 3. Unntak fra krav om kompetansebevis</li><li>§ 4. Særregler for Forsvaret og Sivilforsvaret</li><li>§ 5. Særregler for Politihøgskolen</li></ul></li><li>Kapittel 2. Kompetansebeviset<ul class="tocSubUl"><li>§ 6. Vilkår for erverv og utstedelse av kompetansebevis</li><li>§ 7. Utstedelse og gyldighet</li><li>§ 8. Vilkår for fornyelse av kompetansebevis</li></ul></li><li>Kapittel 3. Kursarrangør<ul class="tocSubUl"><li>§ 9. Godkjenning av kursarrangør</li><li>§ 10. Administrative krav til kursarrangør</li><li>§ 11. Faglige og pedagogiske krav til kursarrangør</li><li>§ 12. Elevfortegnelse</li><li>§ 13. Opplæringskort</li></ul></li><li>Kapittel 4. Undervisningspersonell<ul class="tocSubUl"><li>§ 14. Godkjenning av utrykningsinstruktører</li><li>§ 15. Godkjenning av undervisningsansvarlig</li><li>§ 16. Undervisningsansvarligs plikter</li><li>§ 17. Undervisningspersonell fra Politihøgskolen</li></ul></li><li>Kapittel 5. Tilsyn og reaksjonsmidler<ul class="tocSubUl"><li>§ 18. Kontroll og tilsyn med kursarrangør</li><li>§ 19. Reaksjonsmidler overfor kursarrangør</li><li>§ 20. Reaksjonsmidler overfor undervisningspersonell</li></ul></li><li>Kapittel 6. Opplæringen<ul class="tocSubUl"><li>§ 21. Obligatorisk opplæring</li><li>§ 22. Føreransvaret</li><li>§ 23. Plikt til å avbryte opplæringen</li><li>§ 24. Hovedmål for opplæringen</li><li>§ 25. Mål og timeantall for trinn 1</li><li>§ 26. Mål og timeantall for trinn 2</li><li>§ 27. Mål og timeantall for trinn 3</li><li>§ 28. Mål og timeantall for trinn 4</li></ul></li><li>Kapittel 7. Utrykningsprøven<ul class="tocSubUl"><li>§ 29. Alminnelige bestemmelser</li><li>§ 30. Teoretisk prøve</li><li>§ 31. Praktisk prøve</li><li>§ 32. Avbrudd av praktisk prøve</li><li>§ 33. Resultat av prøven</li></ul></li><li>Kapittel 8. Kjøretøy til opplæring og prøve<ul class="tocSubUl"><li>§ 34. Kjøretøy til opplæring</li><li>§ 35. Kjøretøy til praktisk prøve</li></ul></li><li>Kapittel 9. Vedlikehold av utrykningskompetanse<ul class="tocSubUl"><li>§ 36. Faglig vedlikehold og oppdatering</li><li>§ 37. Vedlikeholdstrening</li></ul></li><li>Kapittel 10. Avsluttende bestemmelser<ul class="tocSubUl"><li>§ 38. Flytting av kurs</li><li>§ 39. Godkjenning av yrkeskvalifikasjoner fra annen EØS-stat</li><li>§ 40. Gebyr</li><li>§ 41. Unntak</li><li>§ 42. Saksbehandling</li><li>§ 43. Overgangsregler</li><li>§ 44. Frister for oppfyllelse av nye krav</li><li>§ 45. Ikrafttredelse</li><li>§ 46. Opphevelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2009-06-12-637" id="dokument"><h1>Forskrift om krav til opplæring, prøve og kompetanse for utrykningskjøring (utrykningsforskriften)</h1><section class="section" data-name="kap1" id="kapittel-1" data-lovdata-URL="LTI/forskrift/2009-06-12-637/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="LTI/forskrift/2009-06-12-637/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder krav til fører av utrykningskjøretøy under utrykning, opplæring, prøve og bevis for og vedlikehold av utrykningskompetanse.</article></article><article class="legalArticle" data-lovdata-URL="LTI/forskrift/2009-06-12-637/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Krav om utrykningskompetanse og gyldig bevis</span></h3><article class="legalP" id="kapittel-1-paragraf-2-ledd-1">Den som skal kjøre utrykning må inneha utrykningskompetanse, gyldig kompetansebevis og gyldig førerkort for det aktuelle kjøretøyet. Statens vegvesen utsteder nasjonalt kompetansebevis som kode 160 i førerkortet.</article></article><article class="legalArticle" data-lovdata-URL="LTI/forskrift/2009-06-12-637/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Unntak fra krav om kompetansebevis</span></h3><article class="legalP" id="kapittel-1-paragraf-3-ledd-1">Kravet om kompetansebevis for utrykning gjelder ikke for personell tilknyttet en bedrifts industrivern dersom utrykning kun skjer innenfor bedriftens lukkede område. Vedkommende bedrift eller områdets ansvarshavende er ansvarlig for at de aktuelle personene har gjennomgått intern bedriftsopplæring og bestått en ferdighetsprøve.</article></article><article class="legalArticle" data-lovdata-URL="LTI/forskrift/2009-06-12-637/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Særregler for Forsvaret og Sivilforsvaret</span></h3><article class="legalP" id="kapittel-1-paragraf-4-ledd-1">Krav om kompetansebevis gjelder ikke for militært personell og personell i Sivilforsvaret som skal føre utrykningskjøretøy under utrykning i Forsvarets eller Sivilforsvarets tjeneste under førstegangstjeneste eller repetisjonsøvelser.</article><article class="legalP" id="kapittel-1-paragraf-4-ledd-2">Krav om kompetansebevis gjelder ikke for yrkesmilitære når kjøringen foregår på lukket område.</article><article class="legalP" id="kapittel-1-paragraf-4-ledd-3">Forsvaret eller sivilforsvaret har ansvaret for at det gis tilstrekkelig opplæring til førere som er unntatt fra kravet om kompetansebevis og at det utstedes bekreftelse på at opplæringen er gjennomført. Bekreftelsen skal medbringes under utrykningskjøring.</article></article><article class="legalArticle" data-lovdata-URL="LTI/forskrift/2009-06-12-637/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Særregler for Politihøgskolen</span></h3><article class="legalP" id="kapittel-1-paragraf-5-ledd-1">For de forhold som fremgår av § 9, § 10 bokstav b og c, § 14 til § 16 samt kapittel 5 har Politidirektoratet og Politihøgskolen ansvaret for at reglene oppfylles.</article><article class="legalP" id="kapittel-1-paragraf-5-ledd-2">For de forhold som fremgår av kapittel 7 følger Politihøgskolen egne bestemmelser, med unntak av § 29 første ledd første punktum, § 31 tredje ledd og § 32.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2009-06-12-637/KAPITTEL_2"><h2>Kapittel 2. Kompetansebeviset</h2><article class="legalArticle" data-lovdata-URL="LTI/forskrift/2009-06-12-637/§6" data-name="§6" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Vilkår for erverv og utstedelse av kompetansebevis</span></h3><article class="legalP" id="kapittel-2-paragraf-1-ledd-1">Den som skal erverve kompetansebevis for utrykningskjøring må før opplæringen starter<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">dokumentere at de medisinske krav for førerkortklasse D er oppfylt gjennom skjema NA202</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">ha fylt 20 år</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">ha hatt førerett for klasse B uavbrutt i de siste 2 år</article></article></li><li data-li-identifier="d)" data-name="d)"><article class="listArticle" id="kapittel-2-paragraf-1-ledd-1-punkt-4"><article class="legalP" id="kapittel-2-paragraf-1-ledd-1-punkt-4-ledd-1">dokumentere arbeidsforhold eller frivillig arbeid som betinger utrykningskjøring eller være under eller ha gjennomført utdanning hvor erverv av kompetanse i utrykningskjøring er relevant.</article></article></li></ul></article><article class="legalP" id="kapittel-2-paragraf-1-ledd-2">De medisinske kravene, jf. første ledd bokstav a og § 8 bokstav b, er inntatt i forskrift 19. januar 2004 nr. 298 om førerkort m.m. vedlegg 1 § 2 til § 5.</article><article class="legalP" id="kapittel-2-paragraf-1-ledd-3">Den som skal ha utstedt kompetansebevis for utrykningskjøring må i tillegg til å oppfylle kravene i første ledd<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-3-punkt-1"><article class="legalP" id="kapittel-2-paragraf-1-ledd-3-punkt-1-ledd-1">ha gjennomført all obligatorisk opplæring for utrykningssjåfører</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-3-punkt-2"><article class="legalP" id="kapittel-2-paragraf-1-ledd-3-punkt-2-ledd-1">ha bestått teoretisk og praktisk utrykningsprøve</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-ledd-3-punkt-3"><article class="legalP" id="kapittel-2-paragraf-1-ledd-3-punkt-3-ledd-1">ikke være fylt 60 år ved første gangs utstedelse.</article></article></li></ul></article></article><article class="legalArticle" data-lovdata-URL="LTI/forskrift/2009-06-12-637/§7" data-name="§7" id="kapittel-2-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Utstedelse og gyldighet</span></h3><article class="legalP" id="kapittel-2-paragraf-2-ledd-1">Kompetansebeviset utstedes med en gyldighet på fem år. Har innehaveren fylt 65 år fornyes beviset med legeattest for ett år om gangen, med maksimal gyldighetstid frem til fylte 70 år.</article><article class="legalP" id="kapittel-2-paragraf-2-ledd-2">Politiet kan utstede eget kompetansebevis for sine tjenestepersoner.</article><article class="legalP" id="kapittel-2-paragraf-2-ledd-3">Ansatte i politiet kan ved fremvisning av gyldig kompetansebevis utstedt av politiet få utstedt kompetansebevis som kode 160 i førerkortet.</article><article class="legalP" id="kapittel-2-paragraf-2-ledd-4">Personer med utenlandsk førerkort kan få utstedt kompetansebevis i form av bekreftelse fra regionvegkontoret, jf. § 39.</article></article><article class="legalArticle" data-lovdata-URL="LTI/forskrift/2009-06-12-637/§8" data-name="§8" id="kapittel-2-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Vilkår for fornyelse av kompetansebevis</span></h3><article class="legalP" id="kapittel-2-paragraf-3-ledd-1">Den som skal fornye kompetansebevis må<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">ikke være fylt 70 år</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">dokumentere at de medisinske krav for førerkortklasse D er oppfylt gjennom skjema NA202, jf. § 6 første ledd bokstav a</article></article></li><li data-li-identifier="c)" data-name="c)"><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">dokumentere arbeidsforhold eller frivillig arbeid som innebærer utrykningskjøring.</article></article></li></ul></article><article class="legalP" id="kapittel-2-paragraf-3-ledd-2">Utgått bevis kan fornyes etter første ledd innen ett år etter utløp. Fornyelse senere enn ett år etter utløp kan foretas etter bestått praktisk prøve.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2009-06-12-637/KAPITTEL_3"><h2>Kapittel 3. Kursarrangør</h2><article class="legalArticle" data-lovdata-URL="LTI/forskrift/2009-06-12-637/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Godkjenning av kursarrangør</span></h3><article class="legalP" id="kapittel-3-paragraf-1-ledd-1">Offentlig etat, privat foretak eller organisasjon som har utrykningstjeneste som en naturlig og vesentlig del av sin virksomhet kan være kursarrangør.</article><article class="legalP" id="kapittel-3-paragraf-1-ledd-2">Kursarrangør som tilbyr opplæring etter denne forskrift skal være godkjent av regionvegkontoret. Godkjenning gis etter skriftlig og dokumentert søknad.</article><article class="legalP" id="kapittel-3-paragraf-1-ledd-3">Søknaden skal inneholde<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-ledd-3-punkt-1"><article class="legalP" id="kapittel-3-paragraf-1-ledd-3-punkt-1-ledd-1">undervisningsplan som viser hvordan den enkelte kursarrangør skal gjennomføre undervisningen for å oppfylle forskriftens krav, med beskrivelse av hvilke arbeidsmåter som skal benyttes</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-ledd-3-punkt-2"><article class="legalP" id="kapittel-3-paragraf-1-ledd-3-punkt-2-ledd-1">dokumentasjon for godkjent undervisningsansvarlig og godkjente utrykningsinstruktører</article></article></li><li data-li-identifier="c)" data-name="c)"><article class="listArticle" id="kapittel-3-paragraf-1-ledd-3-punkt-3"><article class="legalP" id="kapittel-3-paragraf-1-ledd-3-punkt-3-ledd-1">informasjon om organisasjonsnummer, kontoradresse og postadresse samt hvor opplæringen skal foregå og de utrykningskjøretøy som skal benyttes i opplæringen.</article></article></li></ul></article><article class="legalP" id="kapittel-3-paragraf-1-ledd-4">Godkjenningen kan begrenses til å gjelde et angitt geografisk område.</article><article class="legalP" id="kapittel-3-paragraf-1-ledd-5">Godkjenningen registreres i Statens vegvesen sitt elektroniske register. Godkjenningen gjelder for fem år.</article><article class="legalP" id="kapittel-3-paragraf-1-ledd-6">Ved søknad om fornyelse må oppdatert undervisningsplan vedlegges.</article></article><article class="legalArticle" data-lovdata-URL="LTI/forskrift/2009-06-12-637/§10" data-name="§10" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Administrative krav til kursarrangør</span></h3><article class="legalP" id="kapittel-3-paragraf-2-ledd-1">Kursarrangør skal<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">disponere godkjent utrykningskjøretøy, velegnet undervisningslokale og ha tilgjengelige områder som er nødvendig for å gjennomføre undervisningen</article></article></li><li data-li-identifier="b)" data-name="b)"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">ha godkjent undervisningsansvarlig, jf. § 15</article></article></li><li data-li-identifier="c)" data-name="c)"><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">innen 14 dager skriftlig melde fra om endringer i undervisningspersonell, adresse, kjøretøy, undervisningslokale eller andre forhold som er av betydning for godkjenningen</article></article></li><li data-li-identifier="d)" data-name="d)"><article class="listArticle" id="kapittel-3-paragraf-2-ledd-1-punkt-4"><article class="legalP" id="kapittel-3-paragraf-2-ledd-1-punkt-4-ledd-1">melde fra til regionvegkontoret og berørte politidistrikt om opplæring som skal avholdes innen åtte uker før oppstart. Meldingen skal inneholde informasjon om tid og sted for opplæringen samt hvilke kjøretøy som skal benyttes.</article></article></li></ul></article></article><article class="legalArticle" data-lovdata-URL="LTI/forskrift/2009-06-12-637/§11" data-name="§11" id="kapittel-3-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Faglige og pedagogiske krav til kursarrangør</span></h3><article class="legalP" id="kapittel-3-paragraf-3-ledd-1">Kursarrangør skal<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">drive opplæring i samsvar med godkjenningen og gjeldende regelverk</article></article></li><li data-li-identifier="b)" data-name="b)"><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">gi opplæring etter anerkjente pedagogiske prinsipper</article></article></li><li data-li-identifier="c)" data-name="c)"><article class="listArticle" id="kapittel-3-paragraf-3-ledd-1-punkt-3"><article class="legalP" id="kapittel-3-paragraf-3-ledd-1-punkt-3-ledd-1">til enhver tid ha oppdatert undervisningsplan</article></article></li><li data-li-identifier="d)" data-name="d)"><article class="listArticle" id="kapittel-3-paragraf-3-ledd-1-punkt-4"><article class="legalP" id="kapittel-3-paragraf-3-ledd-1-punkt-4-ledd-1">gi undervisning i samsvar med undervisningsplanen</article></article></li><li data-li-identifier="e)" data-name="e)"><article class="listArticle" id="kapittel-3-paragraf-3-ledd-1-punkt-5"><article class="legalP" id="kapittel-3-paragraf-3-ledd-1-punkt-5-ledd-1">kun benytte undervisningspersonell som tilfredsstiller kravene etter forskriften.</article></article></li></ul></article></article><article class="legalArticle" data-lovdata-URL="LTI/forskrift/2009-06-12-637/§12" data-name="§12" id="kapittel-3-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Elevfortegnelse</span></h3><article class="legalP" id="kapittel-3-paragraf-4-ledd-1">Kursarrangør skal føre manuell eller elektronisk fortegnelse over alle sine elever. Fortegnelsen skal vise elevens navn, adresse, fødselsnummer, når eleven begynte og sluttet samt hvilke deler av den obligatoriske opplæringen som er gjennomført.</article><article class="legalP" id="kapittel-3-paragraf-4-ledd-2">Dersom elevfortegnelsen er ført elektronisk skal det tas sikkerhetskopi hver måned som dateres og undertegnes av undervisningsansvarlig.</article><article class="legalP" id="kapittel-3-paragraf-4-ledd-3">Elevfortegnelsen skal oppbevares i tre år etter at opplæringen er avsluttet.</article></article><article class="legalArticle" data-lovdata-URL="LTI/forskrift/2009-06-12-637/§13" data-name="§13" id="kapittel-3-paragraf-5"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Opplæringskort</span></h3><article class="legalP" id="kapittel-3-paragraf-5-ledd-1">Kursarrangør skal utstede opplæringskort for hver elev. Opplæringskortet skal påføres navn på kursarrangør og utrykningsinstruktør samt elevens navn, adresse og fødselsdato.</article><article class="legalP" id="kapittel-3-paragraf-5-ledd-2">Utrykningsinstruktøren skal etter hver undervisningsdag attestere på opplæringskortet for de deler av undervisningen som er gjennomført.</article><article class="legalP" id="kapittel-3-paragraf-5-ledd-3">Opplæringskortet skal medbringes under opplæringen. Opplæringskortet skal vises frem når personell fra Statens vegvesen ber om det.</article><article class="legalP" id="kapittel-3-paragraf-5-ledd-4">Vegdirektoratet kan fastsette modeller for opplæringskort.</article><article class="legalP" id="kapittel-3-paragraf-5-ledd-5">Opplæringskortet skal oppbevares i tre år etter at opplæringen er avsluttet.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2009-06-12-637/KAPITTEL_4"><h2>Kapittel 4. Undervisningspersonell</h2><article class="legalArticle" data-lovdata-URL="LTI/forskrift/2009-06-12-637/§14" data-name="§14" id="kapittel-4-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Godkjenning av utrykningsinstruktører</span></h3><article class="legalP" id="kapittel-4-paragraf-1-ledd-1">Utrykningsinstruktører godkjennes av regionvegkontoret. Søknaden skal inneholde dokumentasjon på at søker innehar<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">kompetansebevis for utrykning som kode 160 i førerkortet</article></article></li><li data-li-identifier="b)" data-name="b)"><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">førerkort klasse B</article></article></li><li data-li-identifier="c)" data-name="c)"><article class="listArticle" id="kapittel-4-paragraf-1-ledd-1-punkt-3"><article class="legalP" id="kapittel-4-paragraf-1-ledd-1-punkt-3-ledd-1">tre års erfaring i heltidsstilling som innebærer utrykningskjøring</article></article></li><li data-li-identifier="d)" data-name="d)"><article class="listArticle" id="kapittel-4-paragraf-1-ledd-1-punkt-4"><article class="legalP" id="kapittel-4-paragraf-1-ledd-1-punkt-4-ledd-1">utdanning i trafikkpedagogikk på høyskolenivå. Utdanningen må være på minst 15 studiepoeng.</article></article></li></ul></article><article class="legalP" id="kapittel-4-paragraf-1-ledd-2">Kravet om tre års erfaring i utrykningskjøring kan for godkjente trafikklærere reduseres ved gjennomføring av tilleggsutdanning på høgskolenivå som omfatter utrykningskjøring. Utdanningen må være på minst 15 studiepoeng og være forhåndsgodkjent av Vegdirektoratet.</article><article class="legalP" id="kapittel-4-paragraf-1-ledd-3">Godkjent undervisningspersonell kan pålegges å gjennomgå tilleggsopplæring fastsatt av Vegdirektoratet.</article></article><article class="legalArticle" data-lovdata-URL="LTI/forskrift/2009-06-12-637/§15" data-name="§15" id="kapittel-4-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Godkjenning av undervisningsansvarlig</span></h3><article class="legalP" id="kapittel-4-paragraf-2-ledd-1">Undervisningsansvarlig godkjennes av regionvegkontoret.</article><article class="legalP" id="kapittel-4-paragraf-2-ledd-2">Søknaden skal inneholde dokumentasjon på at søkeren<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-2-ledd-2-punkt-1"><article class="legalP" id="kapittel-4-paragraf-2-ledd-2-punkt-1-ledd-1">er godkjent utrykningsinstruktør</article></article></li><li data-li-identifier="b)" data-name="b)"><article class="listArticle" id="kapittel-4-paragraf-2-ledd-2-punkt-2"><article class="legalP" id="kapittel-4-paragraf-2-ledd-2-punkt-2-ledd-1">har undervist i alle obligatoriske deler av læreplanen</article></article></li><li data-li-identifier="c)" data-name="c)"><article class="listArticle" id="kapittel-4-paragraf-2-ledd-2-punkt-3"><article class="legalP" id="kapittel-4-paragraf-2-ledd-2-punkt-3-ledd-1">har undervist ved minst fem obligatoriske kurs for fører av utrykningskjøretøy.</article></article></li></ul></article><article class="legalP" id="kapittel-4-paragraf-2-ledd-3">En person kan kun være undervisningsansvarlig for en kursarrangør.</article></article><article class="legalArticle" data-lovdata-URL="LTI/forskrift/2009-06-12-637/§16" data-name="§16" id="kapittel-4-paragraf-3"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Undervisningsansvarligs plikter</span></h3><article class="legalP" id="kapittel-4-paragraf-3-ledd-1">Den undervisningsansvarlige har ansvar for at utrykningskursene gjennomføres i samsvar med gjeldende regelverk og plikter blant annet å<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-3-ledd-1-punkt-1"><article class="legalP" id="kapittel-4-paragraf-3-ledd-1-punkt-1-ledd-1">sørge for utarbeidelse, gjennomføring og vedlikehold av undervisningsopplegget</article></article></li><li data-li-identifier="b)" data-name="b)"><article class="listArticle" id="kapittel-4-paragraf-3-ledd-1-punkt-2"><article class="legalP" id="kapittel-4-paragraf-3-ledd-1-punkt-2-ledd-1">foreta evaluering av undervisningen og rettlede utrykningsinstruktører</article></article></li><li data-li-identifier="c)" data-name="c)"><article class="listArticle" id="kapittel-4-paragraf-3-ledd-1-punkt-3"><article class="legalP" id="kapittel-4-paragraf-3-ledd-1-punkt-3-ledd-1">påse at bare kvalifiserte utrykningsinstruktører gir undervisning</article></article></li><li data-li-identifier="d)" data-name="d)"><article class="listArticle" id="kapittel-4-paragraf-3-ledd-1-punkt-4"><article class="legalP" id="kapittel-4-paragraf-3-ledd-1-punkt-4-ledd-1">delta i teoretisk og praktisk opplæring</article></article></li><li data-li-identifier="e)" data-name="e)"><article class="listArticle" id="kapittel-4-paragraf-3-ledd-1-punkt-5"><article class="legalP" id="kapittel-4-paragraf-3-ledd-1-punkt-5-ledd-1">være kursarrangørs kontaktperson i forhold til Statens vegvesen</article></article></li><li data-li-identifier="f)" data-name="f)"><article class="listArticle" id="kapittel-4-paragraf-3-ledd-1-punkt-6"><article class="legalP" id="kapittel-4-paragraf-3-ledd-1-punkt-6-ledd-1">melde til Statens vegvesen sitt elektroniske register opplysninger om obligatorisk opplæring eleven har gjennomført innen 14 dager etter fullført opplæring og senest en dag før praktisk prøve.</article></article></li></ul></article></article><article class="legalArticle" data-lovdata-URL="LTI/forskrift/2009-06-12-637/§17" data-name="§17" id="kapittel-4-paragraf-4"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Undervisningspersonell fra Politihøgskolen</span></h3><article class="legalP" id="kapittel-4-paragraf-4-ledd-1">Undervisningspersonell fra Politihøgskolen som skal drive opplæring utenfor Politihøgskolen må godkjennes av regionvegkontoret etter reglene i § 14 og § 15.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2009-06-12-637/KAPITTEL_5"><h2>Kapittel 5. Tilsyn og reaksjonsmidler</h2><article class="legalArticle" data-lovdata-URL="LTI/forskrift/2009-06-12-637/§18" data-name="§18" id="kapittel-5-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Kontroll og tilsyn med kursarrangør</span></h3><article class="legalP" id="kapittel-5-paragraf-1-ledd-1">Statens vegvesen fører tilsyn med kursarrangører for å kontrollere at disse opptrer i samsvar med forskriften, herunder vilkår stilt med hjemmel i forskriften.</article><article class="legalP" id="kapittel-5-paragraf-1-ledd-2">Representant fra Statens vegvesen kan når som helst overvære undervisningen. Regionvegkontoret kan treffe vedtak om å avbryte eller om å underkjenne opplæringen dersom den er i strid med forskriften.</article><article class="legalP" id="kapittel-5-paragraf-1-ledd-3">Kursarrangør, undervisningsansvarlig, utrykningsinstruktører og andre tilsatte plikter å gi de opplysninger og utlevere de dokumenter om virksomheten som tilsynsmyndigheten krever. Undervisningsplan, elevfortegnelse og opplæringskort skal være tilgjengelig for representanter fra Statens vegvesen på kursarrangørens kontoradresse. Er opplysningene lagret elektronisk kan Statens vegvesen kreve datert utskrift undertegnet av undervisningsansvarlig.</article></article><article class="legalArticle" data-lovdata-URL="LTI/forskrift/2009-06-12-637/§19" data-name="§19" id="kapittel-5-paragraf-2"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Reaksjonsmidler overfor kursarrangør</span></h3><article class="legalP" id="kapittel-5-paragraf-2-ledd-1">Regionvegkontoret skal tilbakekalle godkjenningen dersom vilkårene for å være godkjent som kursarrangør ikke lenger er oppfylt.</article><article class="legalP" id="kapittel-5-paragraf-2-ledd-2">Regionvegkontoret kan gi kursarrangør pålegg eller advarsel når forskriftens krav ikke er oppfylt.</article><article class="legalP" id="kapittel-5-paragraf-2-ledd-3">Regionvegkontoret kan midlertidig eller permanent tilbakekalle godkjenningen når vedkommende<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-2-ledd-3-punkt-1"><article class="legalP" id="kapittel-5-paragraf-2-ledd-3-punkt-1-ledd-1">har gjort vesentlige brudd på forskriften</article></article></li><li data-li-identifier="b)" data-name="b)"><article class="listArticle" id="kapittel-5-paragraf-2-ledd-3-punkt-2"><article class="legalP" id="kapittel-5-paragraf-2-ledd-3-punkt-2-ledd-1">på tross av skriftlig pålegg eller advarsel bryter eller har brutt bestemmelser i forskriften</article></article></li><li data-li-identifier="c)" data-name="c)"><article class="listArticle" id="kapittel-5-paragraf-2-ledd-3-punkt-3"><article class="legalP" id="kapittel-5-paragraf-2-ledd-3-punkt-3-ledd-1">hindrer eller unndrar seg tilsyn, eller ikke gir opplysninger om opplæringen eller driften som Statens vegvesen ber om.</article></article></li></ul></article><article class="legalP" id="kapittel-5-paragraf-2-ledd-4">Første gang godkjenningen tilbakekalles, skal tilbakekallingen normalt gjelde for tre til seks måneder. Andre gang godkjenningen tilbakekalles skal tilbakekallingen normalt gjelde fra seks til tolv måneder. Tredje gang godkjenningen tilbakekalles, skal den normalt gjelde for minst tolv måneder. I særlige tilfeller kan godkjenningen tilbakekalles for alltid.</article><article class="legalP" id="kapittel-5-paragraf-2-ledd-5">Regionvegkontoret kan fastsette tidsfrist for avvikling av en kursarrangør som ikke har undervisningsansvarlig, og kan sette forbud mot at kursarrangøren tar inn nye elever.</article></article><article class="legalArticle" data-lovdata-URL="LTI/forskrift/2009-06-12-637/§20" data-name="§20" id="kapittel-5-paragraf-3"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Reaksjonsmidler overfor undervisningspersonell</span></h3><article class="legalP" id="kapittel-5-paragraf-3-ledd-1">Regionvegkontoret skal tilbakekalle godkjenning som instruktør eller undervisningsansvarlig dersom vilkårene for å være godkjent ikke lenger er oppfylt.</article><article class="legalP" id="kapittel-5-paragraf-3-ledd-2">Regionvegkontoret kan gi undervisningspersonell pålegg eller advarsel når forskriftens krav ikke er oppfylt.</article><article class="legalP" id="kapittel-5-paragraf-3-ledd-3">Regionvegkontoret kan midlertidig eller permanent tilbakekalle godkjenningen når vedkommende<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-3-ledd-3-punkt-1"><article class="legalP" id="kapittel-5-paragraf-3-ledd-3-punkt-1-ledd-1">har gjort vesentlige brudd på forskriften</article></article></li><li data-li-identifier="b)" data-name="b)"><article class="listArticle" id="kapittel-5-paragraf-3-ledd-3-punkt-2"><article class="legalP" id="kapittel-5-paragraf-3-ledd-3-punkt-2-ledd-1">på tross av skriftlig pålegg eller advarsel bryter eller har brutt bestemmelser i forskriften</article></article></li><li data-li-identifier="c)" data-name="c)"><article class="listArticle" id="kapittel-5-paragraf-3-ledd-3-punkt-3"><article class="legalP" id="kapittel-5-paragraf-3-ledd-3-punkt-3-ledd-1">hindrer eller unndrar seg tilsyn, eller ikke gir opplysninger om opplæringen eller driften som Statens vegvesen ber om.</article></article></li></ul></article><article class="legalP" id="kapittel-5-paragraf-3-ledd-4">Første gang godkjenningen tilbakekalles, skal tilbakekallingen normalt gjelde for tre til seks måneder. Andre gang godkjenningen tilbakekalles skal tilbakekallingen normalt gjelde fra seks til tolv måneder. Tredje gang godkjenningen tilbakekalles, skal den normalt gjelde for minst tolv måneder. I særlige tilfeller kan godkjenningen tilbakekalles for alltid.</article><article class="legalP" id="kapittel-5-paragraf-3-ledd-5">Dersom godkjenningen som utrykningsinstruktør er tilbakekalt etter denne forskrift kan vedkommende heller ikke undervise ved teoriopplæring.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2009-06-12-637/KAPITTEL_6"><h2>Kapittel 6. Opplæringen</h2><article class="legalArticle" data-lovdata-URL="LTI/forskrift/2009-06-12-637/§21" data-name="§21" id="kapittel-6-paragraf-1"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Obligatorisk opplæring</span></h3><article class="legalP" id="kapittel-6-paragraf-1-ledd-1">Obligatorisk opplæring omfatter teoretisk og praktisk undervisning i samsvar med § 24 til § 28. Eleven må ha deltatt i det minimum antall timer som er beskrevet for å få den obligatoriske opplæringen godkjent. En undervisningstime varer i 45 minutter.</article><article class="legalP" id="kapittel-6-paragraf-1-ledd-2">Opplæringen består av fire trinn som gjennomføres i kronologisk rekkefølge. Måloppnåelse i ett trinn er en forutsetning for å kunne ha godt utbytte av opplæringen i det neste trinnet.</article><article class="legalP" id="kapittel-6-paragraf-1-ledd-3">Undervisningen skal legges til rette slik at elevene kan nå de målene som er fastsatt.</article></article><article class="legalArticle" data-lovdata-URL="LTI/forskrift/2009-06-12-637/§22" data-name="§22" id="kapittel-6-paragraf-2"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Føreransvaret</span></h3><article class="legalP" id="kapittel-6-paragraf-2-ledd-1">Under opplæring til erverv av kompetansebevis som betinger utrykningskjøring anses instruktøren som fører av motorvognen. Bestemmelsene i eller i medhold av vegtrafikkloven kapittel II og § 21, § 22 og § 22a, gjelder likevel også for eleven så langt de passer.</article></article><article class="legalArticle" data-lovdata-URL="LTI/forskrift/2009-06-12-637/§23" data-name="§23" id="kapittel-6-paragraf-3"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Plikt til å avbryte opplæringen</span></h3><article class="legalP" id="kapittel-6-paragraf-3-ledd-1">Dersom en elev ikke har tilstrekkelige kompetanse til å gjennomføre opplæringen i trinn 3 og 4 på en meningsfylt måte, plikter utrykningsinstruktør å avbryte opplæringen i det aktuelle trinnet.</article><article class="legalP" id="kapittel-6-paragraf-3-ledd-2">Dersom eleven ikke aksepterer at opplæringen avbrytes fremlegges saken for regionvegkontoret som kan fatte vedtak. Regionvegkontorets vedtak kan påklages til Vegdirektoratet.</article><article class="legalP" id="kapittel-6-paragraf-3-ledd-3">Ved avbrutt opplæring skal kursarrangør informere eleven om disse rutinene.</article></article><article class="legalArticle" data-lovdata-URL="LTI/forskrift/2009-06-12-637/§24" data-name="§24" id="kapittel-6-paragraf-4"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Hovedmål for opplæringen</span></h3><article class="legalP" id="kapittel-6-paragraf-4-ledd-1">Etter endt opplæring skal eleven ha den kompetanse som er nødvendig for å kjøre utrykning forsvarlig og for å kunne ivareta de oppgaver som er utrykningsførerens ansvar.</article><article class="legalP" id="kapittel-6-paragraf-4-ledd-2">Eleven skal ha de kunnskaper og ferdigheter, den selvinnsikt og risikoforståelse, som er nødvendig for å kjøre utrykning på en måte som<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-4-ledd-2-punkt-1"><article class="legalP" id="kapittel-6-paragraf-4-ledd-2-punkt-1-ledd-1">er trafikksikker</article></article></li><li data-li-identifier="b)" data-name="b)"><article class="listArticle" id="kapittel-6-paragraf-4-ledd-2-punkt-2"><article class="legalP" id="kapittel-6-paragraf-4-ledd-2-punkt-2-ledd-1">er tydelig og gir god samhandling</article></article></li><li data-li-identifier="c)" data-name="c)"><article class="listArticle" id="kapittel-6-paragraf-4-ledd-2-punkt-3"><article class="legalP" id="kapittel-6-paragraf-4-ledd-2-punkt-3-ledd-1">er effektiv og fører til god fremkommelighet for utrykningskjøretøyet</article></article></li><li data-li-identifier="d)" data-name="d)"><article class="listArticle" id="kapittel-6-paragraf-4-ledd-2-punkt-4"><article class="legalP" id="kapittel-6-paragraf-4-ledd-2-punkt-4-ledd-1">tar hensyn til helse, miljø og andres behov</article></article></li><li data-li-identifier="e)" data-name="e)"><article class="listArticle" id="kapittel-6-paragraf-4-ledd-2-punkt-5"><article class="legalP" id="kapittel-6-paragraf-4-ledd-2-punkt-5-ledd-1">er i samsvar med gjeldende regelverk.</article></article></li></ul></article><article class="legalP" id="kapittel-6-paragraf-4-ledd-3">Eleven skal også kunne utføre kontroll og tilsyn med kjøretøyet som er førers ansvar, samt ta nødvendig hensyn til passasjerer.</article></article><article class="legalArticle" data-lovdata-URL="LTI/forskrift/2009-06-12-637/§25" data-name="§25" id="kapittel-6-paragraf-5"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Mål og timeantall for trinn 1</span></h3><article class="legalP" id="kapittel-6-paragraf-5-ledd-1">Etter å ha gjennomført trinn 1 skal eleven ha en grunnleggende forståelse for hva utrykningskjøring innebærer, kjenne til opplæringens innhold og være bevisst på de krav som stilles til utrykningsfører.</article><article class="legalP" id="kapittel-6-paragraf-5-ledd-2">Eleven skal vite at det er nødvendig med god kompetanse i bilkjøring for å ha utbytte av opplæring i utrykningskjøring, og være motivert for å tilegne seg eller styrke denne kompetansen.</article><article class="legalP" id="kapittel-6-paragraf-5-ledd-3">Eleven skal<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-5-ledd-3-punkt-1"><article class="legalP" id="kapittel-6-paragraf-5-ledd-3-punkt-1-ledd-1">kjenne til mål og innhold for opplæring til kompetansebevis</article></article></li><li data-li-identifier="b)" data-name="b)"><article class="listArticle" id="kapittel-6-paragraf-5-ledd-3-punkt-2"><article class="legalP" id="kapittel-6-paragraf-5-ledd-3-punkt-2-ledd-1">kjenne til de krav som gjelder ved erverv og fornyelse av kompetansebevis, og de lover og forskrifter som regulerer utrykningskjøring</article></article></li><li data-li-identifier="c)" data-name="c)"><article class="listArticle" id="kapittel-6-paragraf-5-ledd-3-punkt-3"><article class="legalP" id="kapittel-6-paragraf-5-ledd-3-punkt-3-ledd-1">drøfte hva som ligger i begrepene kjøredyktighet og utrykningskjøring</article></article></li><li data-li-identifier="d)" data-name="d)"><article class="listArticle" id="kapittel-6-paragraf-5-ledd-3-punkt-4"><article class="legalP" id="kapittel-6-paragraf-5-ledd-3-punkt-4-ledd-1">få demonstrert presis bilkjøring og utrykningskjøring</article></article></li><li data-li-identifier="e)" data-name="e)"><article class="listArticle" id="kapittel-6-paragraf-5-ledd-3-punkt-5"><article class="legalP" id="kapittel-6-paragraf-5-ledd-3-punkt-5-ledd-1">oppsummere trinn 1 og reflektere over videre læreprosess i trinn 2.</article></article></li></ul></article><article class="legalP" id="kapittel-6-paragraf-5-ledd-4">Trinn 1 er på til sammen seks undervisningstimer, hvorav minst tre av timene brukes til demonstrasjon og oppsummering. Bokstav d og e skal gjennomføres i angitt rekkefølge som avslutning av trinn 1.</article><article class="legalP" id="kapittel-6-paragraf-5-ledd-5">Klasseromsundervisningen kan gjennomføres med inntil 15 elever. Demonstrasjonen i bil, jf. tredje ledd bokstav d, kan gjennomføres med inntil tre elever i bilen. Bokstav e skal gjennomføres som klasseromsundervisning.</article></article><article class="legalArticle" data-lovdata-URL="LTI/forskrift/2009-06-12-637/§26" data-name="§26" id="kapittel-6-paragraf-6"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Mål og timeantall for trinn 2</span></h3><article class="legalP" id="kapittel-6-paragraf-6-ledd-1">Eleven skal kunne kjøre presist, tydelig, sikkert og selvstendig i variert trafikk. I tillegg skal eleven kunne vurdere sin egen kompetanse til å kjøre bil i trafikk.</article><article class="legalP" id="kapittel-6-paragraf-6-ledd-2">Eleven skal<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-6-ledd-2-punkt-1"><article class="legalP" id="kapittel-6-paragraf-6-ledd-2-punkt-1-ledd-1">ha kunnskap om bilens oppbygging med tanke på sikkerhet og miljø</article></article></li><li data-li-identifier="b)" data-name="b)"><article class="listArticle" id="kapittel-6-paragraf-6-ledd-2-punkt-2"><article class="legalP" id="kapittel-6-paragraf-6-ledd-2-punkt-2-ledd-1">ha god kjøreteknisk ferdighet</article></article></li><li data-li-identifier="c)" data-name="c)"><article class="listArticle" id="kapittel-6-paragraf-6-ledd-2-punkt-3"><article class="legalP" id="kapittel-6-paragraf-6-ledd-2-punkt-3-ledd-1">ha systematisk og automatisert informasjonsinnhenting</article></article></li><li data-li-identifier="d)" data-name="d)"><article class="listArticle" id="kapittel-6-paragraf-6-ledd-2-punkt-4"><article class="legalP" id="kapittel-6-paragraf-6-ledd-2-punkt-4-ledd-1">ha en kjøremåte som er sikker, effektiv, behagelig, miljøriktig og økonomisk i variert trafikkmiljø og som gir god samhandling med andre trafikanter.</article></article></li></ul></article><article class="legalP" id="kapittel-6-paragraf-6-ledd-3">Det er ikke fastsatt minste timetall for opplæringen i dette trinnet. Undervisningen må tilpasses elevens erfaringsbakgrunn og mulighet for selvstendig øving.</article><article class="legalP" id="kapittel-6-paragraf-6-ledd-4">Som avslutning av trinn 2 skal det gjennomføres en obligatorisk veiledningstime med varighet på 45 minutter. Denne skal inneholde både praktisk kjøring og veiledningssamtale. Med utgangspunkt i elevens prestasjoner skal eleven og utrykningsinstruktøren sammen ta stilling til i hvilken grad målene for trinnet er nådd. Utrykningsinstruktøren skal gi eleven en vurdering i spørsmålet om eleven har den kompetansen som er nødvendig for å få et godt læringsutbytte av opplæringen i det neste trinnet.</article></article><article class="legalArticle" data-lovdata-URL="LTI/forskrift/2009-06-12-637/§27" data-name="§27" id="kapittel-6-paragraf-7"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Mål og timeantall for trinn 3</span></h3><article class="legalP" id="kapittel-6-paragraf-7-ledd-1">Eleven skal kunne kjøre utrykning på en presis, tydelig, sikker og selvstendig måte i variert trafikk. I tillegg skal eleven kunne reflektere over og begrunne egne handlingsvalg i etterkant av kjøringen.</article><article class="legalP" id="kapittel-6-paragraf-7-ledd-2">Eleven skal<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-7-ledd-2-punkt-1"><article class="legalP" id="kapittel-6-paragraf-7-ledd-2-punkt-1-ledd-1">kunne gjøre rede for hvilke muligheter og begrensninger mennesket har i forbindelse med utrykningskjøring</article></article></li><li data-li-identifier="b)" data-name="b)"><article class="listArticle" id="kapittel-6-paragraf-7-ledd-2-punkt-2"><article class="legalP" id="kapittel-6-paragraf-7-ledd-2-punkt-2-ledd-1">kunne gjøre rede for hvordan de fysiske lover virker inn på kjøretøyet og har betydning for kjøremåten</article></article></li><li data-li-identifier="c)" data-name="c)"><article class="listArticle" id="kapittel-6-paragraf-7-ledd-2-punkt-3"><article class="legalP" id="kapittel-6-paragraf-7-ledd-2-punkt-3-ledd-1">kjenne til og drøfte hvilken risiko utrykningskjøring kan medføre og hvordan det kan påvirkes av den enkelte fører</article></article></li><li data-li-identifier="d)" data-name="d)"><article class="listArticle" id="kapittel-6-paragraf-7-ledd-2-punkt-4"><article class="legalP" id="kapittel-6-paragraf-7-ledd-2-punkt-4-ledd-1">kunne gjøre rede for faremomenter og risiko ved kjøring med redusert sikt</article></article></li><li data-li-identifier="e)" data-name="e)"><article class="listArticle" id="kapittel-6-paragraf-7-ledd-2-punkt-5"><article class="legalP" id="kapittel-6-paragraf-7-ledd-2-punkt-5-ledd-1">ha kjennskap til og kunne utføre kontroll av utrykningskjøretøyet</article></article></li><li data-li-identifier="f)" data-name="f)"><article class="listArticle" id="kapittel-6-paragraf-7-ledd-2-punkt-6"><article class="legalP" id="kapittel-6-paragraf-7-ledd-2-punkt-6-ledd-1">kunne anvende grunnleggende prinsipper ved utrykningskjøring i et enkelt trafikkmiljø</article></article></li><li data-li-identifier="g)" data-name="g)"><article class="listArticle" id="kapittel-6-paragraf-7-ledd-2-punkt-7"><article class="legalP" id="kapittel-6-paragraf-7-ledd-2-punkt-7-ledd-1">kunne kjøre utrykning i by- og tettstedsmiljø</article></article></li><li data-li-identifier="h)" data-name="h)"><article class="listArticle" id="kapittel-6-paragraf-7-ledd-2-punkt-8"><article class="legalP" id="kapittel-6-paragraf-7-ledd-2-punkt-8-ledd-1">kunne kjøre utrykning på veg utenfor tettbebyggelse.</article></article></li></ul></article><article class="legalP" id="kapittel-6-paragraf-7-ledd-3">Det kan undervises med inntil tre elever i bilen. Hvis undervisningen gjennomføres med en elev i bilen skal eleven gjennomføre minst 25 timer praktisk kjøring. Hvis undervisningen gjennomføres med to elever i bilen skal hver elev gjennomføre minst 18 timer praktisk kjøring og 18 timer påsitt. Hvis undervisningen gjennomføres med tre elever i bilen skal hver elev gjennomføre minst 15 timer praktisk kjøring og 30 timer påsitt. Den teoretiske undervisningen i trinnet skal være på minst 10 timer.</article></article><article class="legalArticle" data-lovdata-URL="LTI/forskrift/2009-06-12-637/§28" data-name="§28" id="kapittel-6-paragraf-8"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Mål og timeantall for trinn 4</span></h3><article class="legalP" id="kapittel-6-paragraf-8-ledd-1">Etter å ha gjennomført trinn 4 skal eleven ha den kompetansen som er nødvendig for å kjøre utrykning i samsvar med hovedmålet for opplæring til kompetansebevis for utrykningsførere.</article><article class="legalP" id="kapittel-6-paragraf-8-ledd-2">Eleven skal<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-8-ledd-2-punkt-1"><article class="legalP" id="kapittel-6-paragraf-8-ledd-2-punkt-1-ledd-1">gjennomføre et styrt utrykningsoppdrag på 45 minutter med vekt på sikkerhet og fremkommelighet</article></article></li><li data-li-identifier="b)" data-name="b)"><article class="listArticle" id="kapittel-6-paragraf-8-ledd-2-punkt-2"><article class="legalP" id="kapittel-6-paragraf-8-ledd-2-punkt-2-ledd-1">ut fra et gitt oppdrag planlegge kjørerute ved hjelp av kart eller vegbeskrivelse, identifisere og beskrive mulige risikofaktorer i forhold til kjøreruten og egne begrensninger, samt beskrive og argumentere for ønsket atferd</article></article></li><li data-li-identifier="c)" data-name="c)"><article class="listArticle" id="kapittel-6-paragraf-8-ledd-2-punkt-3"><article class="legalP" id="kapittel-6-paragraf-8-ledd-2-punkt-3-ledd-1">gjennomføre et selvstendig utrykningsoppdrag på 30 minutter med vekt på sikkerhet og fremkommelighet</article></article></li><li data-li-identifier="d)" data-name="d)"><article class="listArticle" id="kapittel-6-paragraf-8-ledd-2-punkt-4"><article class="legalP" id="kapittel-6-paragraf-8-ledd-2-punkt-4-ledd-1">dele opplevelser og egne refleksjoner etter endt oppdrag og oppsummere hele opplæringsforløpet.</article></article></li></ul></article><article class="legalP" id="kapittel-6-paragraf-8-ledd-3">Trinn 4 er på til sammen fire undervisningstimer, hvorav minst to av timene brukes til forberedelser, refleksjon og oppsummering. Bokstav a til d skal gjennomføres i angitt rekkefølge.</article><article class="legalP" id="kapittel-6-paragraf-8-ledd-4">Bokstav d skal gjennomføres som klasseromsundervisning med inntil 15 elever.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2009-06-12-637/KAPITTEL_7"><h2>Kapittel 7. Utrykningsprøven</h2><article class="legalArticle" data-lovdata-URL="LTI/forskrift/2009-06-12-637/§29" data-name="§29" id="kapittel-7-paragraf-1"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Alminnelige bestemmelser</span></h3><article class="legalP" id="kapittel-7-paragraf-1-ledd-1">Utrykningsprøven består av en teoretisk og en praktisk prøve. Vegdirektoratet kan fastsette retningslinjer for innhold og vurdering av utrykningsprøven. Den teoretiske prøven skal avlegges før den praktiske prøven.</article><article class="legalP" id="kapittel-7-paragraf-1-ledd-2">Time for teoretisk og praktisk prøve bestilles hos Statens vegvesen.</article><article class="legalP" id="kapittel-7-paragraf-1-ledd-3">Dersom kandidaten blir tatt for juks eller forsøk på juks ved prøven, vurderes prøven til ikke bestått.</article></article><article class="legalArticle" data-lovdata-URL="LTI/forskrift/2009-06-12-637/§30" data-name="§30" id="kapittel-7-paragraf-2"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Teoretisk prøve</span></h3><article class="legalP" id="kapittel-7-paragraf-2-ledd-1">Den teoretiske prøven kan avlegges når trinn tre i opplæringen er gjennomført og meldt inn. Prøven er skriftlig og må gjennomføres på norsk. Dersom 85 prosent av oppgavene er riktig besvart skal prøven vurderes som bestått. Statens vegvesen fastsetter de steder hvor teoriprøven kan gjennomføres. Vegdirektoratet utarbeider teoretiske prøver.</article><article class="legalP" id="kapittel-7-paragraf-2-ledd-2">Hvis kandidaten har lese- og skrivevansker eller tilsvarende, kan Statens vegvesen etter dokumentert søknad gi tillatelse til tilrettelagt prøve.</article><article class="legalP" id="kapittel-7-paragraf-2-ledd-3">Kandidaten kan bare bruke hjelpemidler godkjent av Statens vegvesen.</article><article class="legalP" id="kapittel-7-paragraf-2-ledd-4">Ved ikke bestått teoretisk prøve kan ny prøve ikke avlegges før det har gått to uker.</article><article class="legalP" id="kapittel-7-paragraf-2-ledd-5">Bestått teoretisk prøve er gyldig i tre år.</article></article><article class="legalArticle" data-lovdata-URL="LTI/forskrift/2009-06-12-637/§31" data-name="§31" id="kapittel-7-paragraf-3"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Praktisk prøve</span></h3><article class="legalP" id="kapittel-7-paragraf-3-ledd-1">Praktisk prøve kan avlegges når all obligatorisk opplæring er gjennomført og innmeldt til Statens vegvesen sitt elektroniske register og teoretisk prøve er avlagt. Til den praktiske prøven skal det settes av 65 minutter. Prøven avlegges for en sensor oppnevnt av regionvegkontoret.</article><article class="legalP" id="kapittel-7-paragraf-3-ledd-2">I enkelte tilfeller kan det være tilsynspersonell eller mer enn en sensor til stede i kjøretøyet under prøven. Hvis kandidaten ønsker det, og forholdene ellers ligger til rette for det, kan undervisningspersonell fra kursarrangør være med i kjøretøyet under prøven.</article><article class="legalP" id="kapittel-7-paragraf-3-ledd-3">Prøvestrekningen utarbeides slik at kandidaten får mulighet til å vise sine ferdigheter under vekslende veg- og trafikkforhold. Den praktiske prøven vurderes i størst mulig grad som en helhet. Den praktiske prøven begynner med sensors klargjøring før prøven og avsluttes med tilbakemelding om resultatet av prøven. Sensor skal vurdere om kandidaten i tilstrekkelig grad har nådd de målene som er fastsatt for opplæringen. Kontroll før kjøring, sikkerhetskontroll og kjøring i trafikk skal inngå i prøven.</article><article class="legalP" id="kapittel-7-paragraf-3-ledd-4">Regionvegkontoret fastsetter i samråd med politiet de steder hvor praktisk prøve skal gjennomføres.</article><article class="legalP" id="kapittel-7-paragraf-3-ledd-5">Ved ikke bestått praktisk prøve kan ny prøve ikke avlegges før det har gått fire uker.</article><article class="legalP" id="kapittel-7-paragraf-3-ledd-6">Bestått praktisk prøve er gyldig i tre år. Praktisk prøve avlagt og bestått før bestått teoretisk prøve er gyldig i tre måneder.</article><article class="legalP" id="kapittel-7-paragraf-3-ledd-7">Ved kjøring til praktisk prøve anses kandidaten som fører av motorvognen.</article></article><article class="legalArticle" data-lovdata-URL="LTI/forskrift/2009-06-12-637/§32" data-name="§32" id="kapittel-7-paragraf-4"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Avbrudd av praktisk prøve</span></h3><article class="legalP" id="kapittel-7-paragraf-4-ledd-1">Prøven kan avbrytes og vurderes til ikke bestått hvis det oppstår en situasjon hvor sensor eller andre trafikanter må gripe inn for å unngå fare, skade eller vesentlig ulempe, og kandidaten selv skulle ha avverget situasjonen.</article><article class="legalP" id="kapittel-7-paragraf-4-ledd-2">Inntrer driftsstopp, illebefinnende eller andre forhold som gjør det vanskelig å gjennomføre prøven, kan prøven avbrytes og vurderingen utstå til ny prøve kan gjennomføres.</article></article><article class="legalArticle" data-lovdata-URL="LTI/forskrift/2009-06-12-637/§33" data-name="§33" id="kapittel-7-paragraf-5"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Resultat av prøven</span></h3><article class="legalP" id="kapittel-7-paragraf-5-ledd-1">Kandidaten skal gis beskjed om resultatet av prøven umiddelbart etter at den er avsluttet. Dersom en teoretisk prøve vurderes til ikke bestått, skal kandidaten etter ønske få tilbakemelding om hvilke tema som er besvart galt.</article><article class="legalP" id="kapittel-7-paragraf-5-ledd-2">Dersom den praktiske prøven vurderes til ikke bestått, skal kandidaten gis en skriftlig begrunnelse for vedtaket.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2009-06-12-637/KAPITTEL_8"><h2>Kapittel 8. Kjøretøy til opplæring og prøve</h2><article class="legalArticle" data-lovdata-URL="LTI/forskrift/2009-06-12-637/§34" data-name="§34" id="kapittel-8-paragraf-1"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Kjøretøy til opplæring</span></h3><article class="legalP" id="kapittel-8-paragraf-1-ledd-1">Kjøretøy til bruk i opplæring til erverv av kompetansebevis skal være godkjent utrykningskjøretøy etter forskrift 18. januar 2002 nr. 55 om godkjenning og registrering av utrykningskjøretøy.</article><article class="legalP" id="kapittel-8-paragraf-1-ledd-2">Kjøretøy til bruk i opplæring etter denne forskrift, skal være personbil med maksimal tillatt totalvekt på 3&#xa0;500 kg, bredde på minst 1,5 m og minst fire sitteplasser som sikrer gode opplæringsvilkår for alle elevene. Kjøretøyet skal ha en farge lik basisfargen som vanligvis benyttes på utrykningskjøretøy brukt av politi, brannvesen eller ambulansetjeneste. Kjøretøyet skal ha en konstruktiv hastighet på minst 120 km/t og være utstyrt med dobbel betjeningsinnretning for brems.</article><article class="legalP" id="kapittel-8-paragraf-1-ledd-3">Statens vegvesen godkjenner kjøretøy som skal brukes til opplæring etter denne forskrift. Godkjenning som lærevogn skal anmerkes i vognkortet.</article><article class="legalP" id="kapittel-8-paragraf-1-ledd-4">Kjøretøy benyttet til opplæring som ikke medfører utrykningskjøring eller til demonstrasjon der godkjent utrykningsinstruktør selv kjører, er fritatt fra krav om dobbel betjeningsinnretning for brems, og trenger ikke spesiell godkjenning fra Statens vegvesen.</article><article class="legalP" id="kapittel-8-paragraf-1-ledd-5">Under opplæring på vei som er åpen for alminnelig ferdsel skal kjøretøyet bak være tydelig merket «OPPLÆRING» eller «UNDERVISNING».</article></article><article class="legalArticle" data-lovdata-URL="LTI/forskrift/2009-06-12-637/§35" data-name="§35" id="kapittel-8-paragraf-2"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Kjøretøy til praktisk prøve</span></h3><article class="legalP" id="kapittel-8-paragraf-2-ledd-1">Kjøretøy til praktisk prøve skal være godkjent lærevogn, jf. § 34.</article></article></section><section class="section" data-name="kap9" id="kapittel-9" data-lovdata-URL="LTI/forskrift/2009-06-12-637/KAPITTEL_9"><h2>Kapittel 9. Vedlikehold av utrykningskompetanse</h2><article class="legalArticle" data-lovdata-URL="LTI/forskrift/2009-06-12-637/§36" data-name="§36" id="kapittel-9-paragraf-1"><h3 class="legalArticleHeader"><span class="legalArticleValue">§ 36</span>. <span class="legalArticleTitle">Faglig vedlikehold og oppdatering</span></h3><article class="legalP" id="kapittel-9-paragraf-1-ledd-1">Den enkelte utrykningsfører skal til en hver tid ha den kompetanse som er nødvendig i forhold til type oppdrag og kjøretøy. Etat, foretak eller organisasjon som har utrykningstjeneste som en del av virksomheten plikter å sørge for at utrykningspersonellet gjennomfører nødvendig faglig vedlikehold og utvikling.</article></article><article class="legalArticle" data-lovdata-URL="LTI/forskrift/2009-06-12-637/§37" data-name="§37" id="kapittel-9-paragraf-2"><h3 class="legalArticleHeader"><span class="legalArticleValue">§ 37</span>. <span class="legalArticleTitle">Vedlikeholdstrening</span></h3><article class="legalP" id="kapittel-9-paragraf-2-ledd-1">Med vedlikeholdstrening menes øving i utrykningskjøring for å holde ved like eller videreutvikle utrykningskompetanse i forhold til type oppdrag og kjøretøy i utrykningssjåførens tjeneste. Vedlikeholdstrening i utrykningskjøring skal kun forekomme i den utstrekning som er nødvendig.</article><article class="legalP" id="kapittel-9-paragraf-2-ledd-2">Hver enkelt etat, foretak eller organisasjon skal utarbeide intern instruks for hvordan slik vedlikeholdstrening skal gjennomføres.</article><article class="legalP" id="kapittel-9-paragraf-2-ledd-3">Vedlikeholdstrening i utrykningskjøring må tilfredsstille følgende krav<ul class="defaultList"><li data-li-identifier="a)" data-name="a)"><article class="listArticle" id="kapittel-9-paragraf-2-ledd-3-punkt-1"><article class="legalP" id="kapittel-9-paragraf-2-ledd-3-punkt-1-ledd-1">treningen må være godkjent av overordnet</article></article></li><li data-li-identifier="b)" data-name="b)"><article class="listArticle" id="kapittel-9-paragraf-2-ledd-3-punkt-2"><article class="legalP" id="kapittel-9-paragraf-2-ledd-3-punkt-2-ledd-1">godkjent instruktør, jf. § 14, skal være med og veilede under treningen</article></article></li><li data-li-identifier="c)" data-name="c)"><article class="listArticle" id="kapittel-9-paragraf-2-ledd-3-punkt-3"><article class="legalP" id="kapittel-9-paragraf-2-ledd-3-punkt-3-ledd-1">treningen må være i samsvar med hovedmålene i § 24</article></article></li><li data-li-identifier="d)" data-name="d)"><article class="listArticle" id="kapittel-9-paragraf-2-ledd-3-punkt-4"><article class="legalP" id="kapittel-9-paragraf-2-ledd-3-punkt-4-ledd-1">berørte politidistrikter skal varsles</article></article></li><li data-li-identifier="e)" data-name="e)"><article class="listArticle" id="kapittel-9-paragraf-2-ledd-3-punkt-5"><article class="legalP" id="kapittel-9-paragraf-2-ledd-3-punkt-5-ledd-1">treningen må loggføres og loggen oppbevares i minst 6 måneder. Loggen skal vise fører, instruktør, kjøretøy, tidspunkt, strekning og eventuelle hendelser.</article></article></li></ul></article></article></section><section class="section" data-name="kap10" id="kapittel-10" data-lovdata-URL="LTI/forskrift/2009-06-12-637/KAPITTEL_10"><h2>Kapittel 10. Avsluttende bestemmelser</h2><article class="legalArticle" data-lovdata-URL="LTI/forskrift/2009-06-12-637/§38" data-name="§38" id="kapittel-10-paragraf-1"><h3 class="legalArticleHeader"><span class="legalArticleValue">§ 38</span>. <span class="legalArticleTitle">Flytting av kurs</span></h3><article class="legalP" id="kapittel-10-paragraf-1-ledd-1">Av hensyn til belastningen i et område kan regionvegkontoret eller politiet innen seks uker før kursstart kreve at kurset flyttes til et annet tidspunkt eller et annet sted.</article></article><article class="legalArticle" data-lovdata-URL="LTI/forskrift/2009-06-12-637/§39" data-name="§39" id="kapittel-10-paragraf-2"><h3 class="legalArticleHeader"><span class="legalArticleValue">§ 39</span>. <span class="legalArticleTitle">Godkjenning av yrkeskvalifikasjoner fra annen EØS-stat</span></h3><article class="legalP" id="kapittel-10-paragraf-2-ledd-1">Regionvegkontoret kan godkjenne fører av utrykningskjøretøy, utrykningsinstruktør og undervisningsansvarlig som har tilegnet seg kvalifikasjoner i annen EØS-stat gjennom utdannelse eller yrkeserfaring som etter direktiv 2005/36/EF gir yrkeskompetanse i disse yrkene i vedkommende stat.</article></article><article class="legalArticle" data-lovdata-URL="LTI/forskrift/2009-06-12-637/§40" data-name="§40" id="kapittel-10-paragraf-3"><h3 class="legalArticleHeader"><span class="legalArticleValue">§ 40</span>. <span class="legalArticleTitle">Gebyr</span></h3><article class="legalP" id="kapittel-10-paragraf-3-ledd-1">For hver prøve og utstedelse av kompetansebevis hos Statens vegvesen betales gebyr etter satsene i forskrift 19. januar 2004 nr. 298 om førerkort m.m § 14-2. Person som unnlater å møte til avtalt prøve må betale gebyr med mindre prøven ble avbestilt senest to virkedager før avtalt prøvetidspunkt. Gebyr må være betalt før nytt prøvetidspunkt kan bestilles.</article><article class="legalP" id="kapittel-10-paragraf-3-ledd-2">Selv om fristen for avbestilling er utløpt kan gebyr for unnlatt oppmøte frafalles dersom det fremlegges legeattest eller annen dokumentasjon som gjør det rimelig å frafalle kravet.</article></article><article class="legalArticle" data-lovdata-URL="LTI/forskrift/2009-06-12-637/§41" data-name="§41" id="kapittel-10-paragraf-4"><h3 class="legalArticleHeader"><span class="legalArticleValue">§ 41</span>. <span class="legalArticleTitle">Unntak</span></h3><article class="legalP" id="kapittel-10-paragraf-4-ledd-1">Regionvegkontoret kan gjøre unntak fra § 8 første ledd bokstav c og § 11 første ledd bokstav e.</article><article class="legalP" id="kapittel-10-paragraf-4-ledd-2">Regionvegkontoret kan ellers, ved enkeltvedtak, gjøre unntak fra bestemmelsene i denne forskriften når det foreligger særlig tungtveiende grunner.</article><article class="legalP" id="kapittel-10-paragraf-4-ledd-3">Vegdirektoratet kan gjøre unntak fra denne forskrift.</article></article><article class="legalArticle" data-lovdata-URL="LTI/forskrift/2009-06-12-637/§42" data-name="§42" id="kapittel-10-paragraf-5"><h3 class="legalArticleHeader"><span class="legalArticleValue">§ 42</span>. <span class="legalArticleTitle">Saksbehandling</span></h3><article class="legalP" id="kapittel-10-paragraf-5-ledd-1">For vedtak som fattes med hjemmel i denne forskrift, gjelder lov 10. februar 1967 om behandlingsmåten i forvaltningssaker (forvaltningsloven).</article><article class="legalP" id="kapittel-10-paragraf-5-ledd-2">Bestemmelsene i forskrift 19. januar 2004 nr. 298 om førerkort m.m. § 14-1 om klage og samme forskrift vedlegg 1 § 6 om utfyllende bestemmelser skal anvendes i saker om medisinske krav etter denne forskrift.</article><article class="legalP" id="kapittel-10-paragraf-5-ledd-3">Det er adgang til å klage på utrykningsprøven, med unntak for det som gjelder sensors skjønnsmessige vurdering av den praktisk prøven, jf. forskrift 15. desember 2006 nr. 1456 til forvaltningsloven § 32.</article><article class="legalP" id="kapittel-10-paragraf-5-ledd-4">Med regionvegkontoret menes i denne forskrift Statens vegvesen Region øst.</article><article class="legalP" id="kapittel-10-paragraf-5-ledd-5">Vegdirektoratet er klageinstans.</article></article><article class="legalArticle" data-lovdata-URL="LTI/forskrift/2009-06-12-637/§43" data-name="§43" id="kapittel-10-paragraf-6"><h3 class="legalArticleHeader"><span class="legalArticleValue">§ 43</span>. <span class="legalArticleTitle">Overgangsregler</span></h3><article class="legalP" id="kapittel-10-paragraf-6-ledd-1">Eksisterende godkjenninger av kursarrangører og undervisningspersonell vil fortsatt være gjeldende. Allerede godkjente kursarrangører må fornye godkjenningen, jf. § 9, innen 1. juli 2014.</article></article><article class="legalArticle" data-lovdata-URL="LTI/forskrift/2009-06-12-637/§44" data-name="§44" id="kapittel-10-paragraf-7"><h3 class="legalArticleHeader"><span class="legalArticleValue">§ 44</span>. <span class="legalArticleTitle">Frister for oppfyllelse av nye krav</span></h3><article class="legalP" id="kapittel-10-paragraf-7-ledd-1">Kravene i § 34 annet ledd og § 35 må være oppfylt innen 1. juli 2010.</article><article class="legalP" id="kapittel-10-paragraf-7-ledd-2">Kursarrangør må innen 1. januar 2010 ha oppfylt kravene i § 10 første ledd bokstav b, § 11 første ledd bokstav c, § 13, § 16 første ledd bokstav f.</article><article class="legalP" id="kapittel-10-paragraf-7-ledd-3">Fra 1. januar 2010 skal opplæringen drives i samsvar med læringsmålene i § 24 til § 28.</article><article class="legalP" id="kapittel-10-paragraf-7-ledd-4">Intern instruks om vedlikeholdstrening, jf. § 37 annet ledd annet punktum, skal være tatt i bruk innen 1. januar 2010.</article></article><article class="legalArticle" data-lovdata-URL="LTI/forskrift/2009-06-12-637/§45" data-name="§45" id="kapittel-10-paragraf-8"><h3 class="legalArticleHeader"><span class="legalArticleValue">§ 45</span>. <span class="legalArticleTitle">Ikrafttredelse</span></h3><article class="legalP" id="kapittel-10-paragraf-8-ledd-1">Denne forskrift trer i kraft 1. juli 2009.</article></article><article class="legalArticle" data-lovdata-URL="LTI/forskrift/2009-06-12-637/§46" data-name="§46" id="kapittel-10-paragraf-9"><h3 class="legalArticleHeader"><span class="legalArticleValue">§ 46</span>. <span class="legalArticleTitle">Opphevelse</span></h3><article class="legalP" id="kapittel-10-paragraf-9-ledd-1">Forskrift 9. oktober 2001 nr. 1152 om opplæring og kompetansebevis for fører av utrykningskjøretøy oppheves ved denne forskrifts ikrafttredelse.</article></article></section></main></body></html>