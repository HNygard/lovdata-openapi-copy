<!DOCTYPE html><html lang="no"><head><title>Forskrift om endring i forskrift om markedsregulering til å fremme omsetningen av jordbruksvarer</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-06-23-903</dd><dt class="dokid">DokumentID</dt><dd class="dokid">LTI/forskrift/2009-06-23-903</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 8 s 1376</dd><dt class="dateInForce">I kraft fra</dt><dd class="dateInForce">2009-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-10-22-1136</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1936-07-10-6/§11</li><li>forskrift/2003-07-01-919</li></ul></dd><dt class="dateOfPublication">Kunngjort</dt><dd class="dateOfPublication">2009-07-02 13:20</dd><dt class="journalNumber">Journalnummer</dt><dd class="journalNumber">2009-0728</dd><dt class="titleShort">Korttittel</dt><dd class="titleShort">Endr. i forskrift om markedsregulering</dd><dt class="title">Tittel</dt><dd class="title">Forskrift om endring i forskrift om markedsregulering til å fremme omsetningen av jordbruksvarer</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Omsetningsrådet 23. juni 2009 med hjemmel i lov 10. juli 1936 nr. 6 til å fremja umsetnaden av jordbruksvaror § 11, jf. forskrift 1. juli 2003 nr. 919 om Omsetningsrådets myndighet vedrørende markedsregulering av jordbruksråvarer.</dd><dt class="refid">RefID</dt><dd class="refid">forskrift/2009-06-23-903</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om markedsregulering til å fremme omsetningen av jordbruksvarer<ul class="tocSubUl"><li>I<ul class="tocSubUl"><li>§ 5-4-2. Eggpakkeriers adgang til å levere overskuddsegg</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2009-06-23-903" id="dokument"><h1>Forskrift om endring i forskrift om markedsregulering til å fremme omsetningen av jordbruksvarer</h1><section class="section" data-name="kapI" id="kapittel-1" data-lovdata-URL="LTI/forskrift/2009-06-23-903/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. oktober 2008 nr. 1136 om markedsregulering til å fremme omsetningen av jordbruksvarer gjøres følgende endringer:</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-2">Markedsreguleringens formål innen produksjonene melk, korn, egg og kjøtt av svin og lam er gjennom et sett av virkemidler å bidra til uttak av avtalt målpris i samsvar med forutsetningene om at målpris skal kunne oppnås ved markedsbalanse.</article><article class="legalP" id="kapittel-1-ledd-3">Markedsreguleringens formål innen produksjonen kjøtt av storfe er gjennom et sett av virkemidler å sikre et balansert marked i samsvar med gjeldende landbrukspolitikk.</article><article class="legalP" id="kapittel-1-ledd-4">Markedsreguleringen gjelder bare norskproduserte varer.</article><article class="legalP" id="kapittel-1-ledd-5">Tilskudd skal i samsvar med omsetningsloven utformes konkurransenøytralt i forhold til produsentene og omsetningsleddene.</article> <article class="defaultP" margin-top="true">§ 2 bokstav a), g) og ny u) skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1"><i>Markedsregulator:</i> Nortura SA, Norske Felleskjøp BA og Tine BA.</article></article></li><li data-li-identifier="g)" data-name="g)"><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1"><i>Noteringspris:</i> Den pris markedsregulator oppnår for representantvaren på noteringspunktet.</article></article></li><li data-li-identifier="u)" data-name="u)"><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1"><i>Representantvaren:</i> Utvalgt vare fastsatt i jordbruksforhandlingene for den enkelte produksjon.</article></article></li></ul></article> <article class="defaultP" margin-top="true">§ 3-1 skal lyde:</article><article class="legalP" id="kapittel-1-ledd-6">Markedsregulator innen produksjonene melk, korn, egg og kjøtt av svin og lam har ansvaret for å søke å ta ut avtalt målpris i samsvar med forutsetningene om at målpris skal kunne oppnås ved markedsbalanse.</article><article class="legalP" id="kapittel-1-ledd-7">Markedsregulator innen produksjonen kjøtt av storfe har ansvaret for å sikre et balansert marked i samsvar med gjeldende landbrukspolitikk.</article><article class="legalP" id="kapittel-1-ledd-8">Markedsregulator har ansvaret for effektivt og konkurransenøytralt å gjennomføre markedsregulering slik at kostnadene blir lavest mulige.</article><article class="legalP" id="kapittel-1-ledd-9">På basis av løpende markedsprognoser skal markedsregulator vurdere avsetningsmuligheter innenlands, og ved behov iverksette nødvendige avsetningstiltak i samsvar med denne forskrift med tilhørende regelverk.</article><article class="legalP" id="kapittel-1-ledd-10">Markedsregulator plikter å gjennomføre markedsreguleringen slik at en oppnår mest mulig like konkurransevilkår innenfor omsetning av de jordbruksvarer som er omfattet av denne forskrift.</article> <article class="defaultP" margin-top="true">§ 5-1 nytt andre ledd skal lyde:</article><article class="legalP" id="kapittel-1-ledd-11">Dersom det brukes reguleringsmidler til eksport av storfekjøtt, skal markedsregulator pålegges mottaksplikt på innenlands produsert storfekjøtt fra uavhengige aktører. Mottaksplikten avgrenses til en andel av det volumet som planlegges eksportert. Innenfor det kvantumet mottaksplikten gjelder for, skal den enkelte uavhengige aktørs leveranse avgrenses til dennes andel av slaktingen de siste 12 måneder.</article> <article class="defaultP" margin-top="true">§ 5-4-2 overskriften skal lyde:</article><article class="futureLegalArticle" data-name="§5-4-2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-4-2</span>. <span class="legalArticleTitle">Eggpakkeriers adgang til å levere overskuddsegg</span></span></article> <article class="defaultP" margin-top="true">§ 5-4-2 første ledd og bokstav c) og f) skal lyde:</article><article class="legalP" id="kapittel-1-ledd-12">Eggpakkerier som har skriftlig avtale om løpende mottak av egg fra minst 4 produsenter utenom egen virksomhet, har adgang til å inngå avtale med markedsregulator om rett til leveranser av overskuddsegg på nedenfor angitte betingelser:<ul class="defaultList"><li data-li-identifier="c)" data-name="c)"><article class="listArticle" id="kapittel-1-ledd-12-punkt-1"><article class="legalP" id="kapittel-1-ledd-12-punkt-1-ledd-1">Det utbetales etterskuddsvis et pristillegg for leveranser utover et kvantum tilsvarende 5&#xa0;% av det enkelte pakkeris totale innveiing. Kvantumet fastsettes av Omsetningsrådets arbeidsutvalg etterskuddsvis for hvert halvår for hvert enkelt pakkeri, etter søknad fra det enkelte pakkeri. Søknaden må fremmes innen 2 måneder etter det aktuelle halvår, og inneholde levert kvantum under ordningen, hvor dette er levert og til hvilken pris. Omsetningsrådets arbeidsutvalg fastsetter også den andelen av kvantumet som forutsettes levert til markedsregulator, etter fratrekk av det enkelte private eggpakkeris leveranse av tilsvarende vare til godkjent eggproduktfabrikk utenom markedsregulators fabrikk.</article></article></li><li data-li-identifier="f)" data-name="f)"><article class="listArticle" id="kapittel-1-ledd-12-punkt-2"><article class="legalP" id="kapittel-1-ledd-12-punkt-2-ledd-1">Eggpakkerier som inngår avtale om adgang til leveranse må levere rullerende prognoser etter samme regler som markedsregulators eggpakkerier. Pakkeriene leverer disse prognoser til Kjøtt- og Fjørfebransjens Landsforbund som gir oppgavene regionsvis til markedsregulator.</article></article></li></ul></article> <article class="defaultP" margin-top="true">§ 6 første ledd skal lyde:</article><article class="legalP" id="kapittel-1-ledd-13">Vedtak om markedsregulators informasjonsplikt skal sikre alle markedsaktører lik tilgang på informasjon om aktiviteter markedsregulator utfører i kraft av reguleringsansvaret, herunder produksjons- og forbruksprognoser, prisprognoser, prisnoteringer og reguleringsaktiviteter. Informasjon skal gjøres tilgjengelig umiddelbart etter at vedtak om endring/tiltak er foretatt.</article></section><section class="section" data-name="kapII" id="kapittel-2" data-lovdata-URL="LTI/forskrift/2009-06-23-903/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2009.</article></section></main></body></html>