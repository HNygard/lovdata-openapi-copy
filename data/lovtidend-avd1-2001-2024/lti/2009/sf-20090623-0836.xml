<!DOCTYPE html><html lang="no"><head><title>Forskrift om endring i forskrift om utlendingers adgang til riket og deres opphold her (utlendingsforskriften) (tiltak mot tvangsekteskap – intervjuordning)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-06-23-836</dd><dt class="dokid">DokumentID</dt><dd class="dokid">LTI/forskrift/2009-06-23-836</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 8 s 1315</dd><dt class="dateInForce">I kraft fra</dt><dd class="dateInForce">2009-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-12-21-1028</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-24-64/§6</li><li>lov/1988-06-24-64/§9a</li><li>forskrift/2006-06-30-761</li></ul></dd><dt class="dateOfPublication">Kunngjort</dt><dd class="dateOfPublication">2009-06-25 14:15</dd><dt class="journalNumber">Journalnummer</dt><dd class="journalNumber">2009-0659</dd><dt class="titleShort">Korttittel</dt><dd class="titleShort">Endr. i utlendingsforskriften, tvangsekteskap mv</dd><dt class="title">Tittel</dt><dd class="title">Forskrift om endring i forskrift om utlendingers adgang til riket og deres opphold her (utlendingsforskriften) (tiltak mot tvangsekteskap – intervjuordning)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og inkluderingsdepartementet 23. juni 2009 med hjemmel i lov 24. juni 1988 nr. 64 om utlendingers adgang til riket og deres opphold her (utlendingsloven) § 6 og § 9a, jf. delegeringsvedtak 30. juni 2006 nr. 761.</dd><dt class="refid">RefID</dt><dd class="refid">forskrift/2009-06-23-836</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utlendingers adgang til riket og deres opphold her (utlendingsforskriften) (tiltak mot tvangsekteskap – intervjuordning)<ul class="tocSubUl"><li>I<ul class="tocSubUl"><li>§ 25d. Krav til intervju av referansepersonen i Norge</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2009-06-23-836" id="dokument"><h1>Forskrift om endring i forskrift om utlendingers adgang til riket og deres opphold her (utlendingsforskriften) (tiltak mot tvangsekteskap – intervjuordning)</h1><section class="section" data-name="kapI" id="kapittel-1" data-lovdata-URL="LTI/forskrift/2009-06-23-836/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. desember 1990 nr. 1028 om utlendingers adgang til riket og deres opphold her (utlendingsforskriften) gjøres følgende endringer:</article> <article class="defaultP" margin-top="true">§ 11 femte og sjette ledd skal lyde:</article><article class="legalP" id="kapittel-1-ledd-2">Dersom sterke rimelighetsgrunner tilsier det, kan Utlendingsdirektoratet i enkelttilfeller og for grupper av søkere samtykke i at herboende søker på vegne av søker under 18 år og fremmer søknaden fra riket, jf. sjette ledd. Unntaksvis kan slikt samtykke også gis når søkeren er over 18 år. Referanseperson som omfattes av intervjuordningen, jf. § 25d, og ønsker å foreta forhåndsintervju i henhold til bestemmelsens bokstav a, kan søke på vegne av søker og fremme søknaden fra riket, jf. sjette ledd, forutsatt at referansepersonen har skriftlig fullmakt.</article><article class="legalP" id="kapittel-1-ledd-3">Søknad fra riket, jf. femte ledd og § 10, fremmes gjennom politiet i det distrikt der søkeren har sitt faste opphold. Søknad etter fjerde ledd fremmes gjennom politiet i det distrikt der arbeidsgiver har sitt forretningssted. Søknad etter femte ledd tredje punktum fremmes gjennom politiet i det distrikt der referansepersonen har sitt bosted.</article> <article class="defaultP" margin-top="true">Ny § 25d skal lyde:</article><article class="futureLegalArticle" data-name="§25d" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 25d</span>. <span class="legalArticleTitle">Krav til intervju av referansepersonen i Norge</span></span><article class="legalP" id="kapittel-1-foreslåttparagraf-1-ledd-1">Dersom arbeidstillatelse eller oppholdstillatelse søkes etter lovens § 8 eller § 9 med grunnlag i et ekteskap eller samboerforhold som er etablert i utlandet etter at referansepersonen har vært bosatt i Norge, kan tillatelse ikke innvilges før referansepersonen har vendt tilbake til Norge og har vært til intervju hos utlendingsmyndighetene, jf. lovens § 9a, med mindre<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">referansepersonen var til intervju i Norge i anledning saken før ekteskapet ble inngått, jf. annet ledd,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">søkeren har rett til innreise uten visum,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">referansepersonen hadde fylt 25 år da ekteskapet ble inngått,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">partene har levd i et etablert samliv i Norge mens begge har hatt arbeidstillatelse eller oppholdstillatelse, eller</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1">referansepersonen har fått arbeidstillatelse i medhold av § 3 annet ledd.</article></article></li></ul></article><article class="legalP" id="kapittel-1-foreslåttparagraf-1-ledd-2">Det er et vilkår for forhåndsintervju, jf. første ledd bokstav a, at referansepersonen senest samtidig med forhåndsintervjuet fremmer søknad på vegne av søkeren, jf. § 11 femte og sjette ledd.</article><article class="legalP" id="kapittel-1-foreslåttparagraf-1-ledd-3">Det kan gjøres unntak fra kravet til intervju av referansepersonen i Norge når særlige grunner tilsier det.</article><article class="legalP" id="kapittel-1-foreslåttparagraf-1-ledd-4">Vilkåret i første ledd skal gjelde i saker hvor ekteskapet er inngått etter 1. september 2009, eller hvor vilkårene for oppholdstillatelse som samboer ble oppfylt etter denne datoen. Forhåndsintervju, jf. første ledd bokstav a og annet ledd, kan foretas fra 1. august 2009.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2009-06-23-836/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. august 2009.</article></section></main></body></html>