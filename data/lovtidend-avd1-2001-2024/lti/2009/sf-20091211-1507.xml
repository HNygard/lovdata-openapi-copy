<!DOCTYPE html><html lang="no"><head><title>Forskrift om regulering av fisket i det nordvestlige Atlanterhav (NAFO-området)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-12-11-1507</dd><dt class="dokid">DokumentID</dt><dd class="dokid">LTI/forskrift/2009-12-11-1507</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 13 s 2090</dd><dt class="dateInForce">I kraft fra</dt><dd class="dateInForce">2010-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-03-16-215</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-03-26-15/§20</li><li>lov/2008-06-06-37/§11</li><li>lov/2008-06-06-37/§12</li><li>lov/2008-06-06-37/§16</li><li>lov/2008-06-06-37/§34</li><li>lov/2008-06-06-37/§36</li><li>lov/2008-06-06-37/§37</li></ul></dd><dt class="dateOfPublication">Kunngjort</dt><dd class="dateOfPublication">2009-12-15 14:20</dd><dt class="lastupdated">Rettet</dt><dd class="lastupdated">2009-12-22 (§ 9)</dd><dt class="journalNumber">Journalnummer</dt><dd class="journalNumber">2009-1169</dd><dt class="titleShort">Korttittel</dt><dd class="titleShort">Forskrift om fisket i Atlanterhavet (NAFO-området)</dd><dt class="title">Tittel</dt><dd class="title">Forskrift om regulering av fisket i det nordvestlige Atlanterhav (NAFO-området)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 11. desember 2009 med hjemmel i lov 26. mars 1999 nr. 15 om retten til å delta i fiske og fangst (deltakerloven) § 20 og lov 6. juni 2008 nr. 37 om forvaltning av viltlevande marine ressursar (havressurslova) § 11, § 12, § 16, § 34, § 36 og § 37.</dd><dt class="refid">RefID</dt><dd class="refid">forskrift/2009-12-11-1507</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket i det nordvestlige Atlanterhav (NAFO-området)<ul class="tocSubUl"><li>§ 1. Virkeområde</li><li>§ 2. Deltakelse</li><li>§ 3. Rapportering</li><li>§ 4. Oppgaveplikt</li><li>§ 5. Forbud mot fiske</li><li>§ 6. Maskevidde i trål</li><li>§ 7. Påbud om bruk av sorteringsrist</li><li>§ 8. Bifangst ved trålfiske etter reker</li><li>§ 9. Reguleringsfullmakter</li><li>§ 10. Krav til stuingsplan og stuing av fangst</li><li>§ 11. NAFO-reguleringer</li><li>§ 12. Straff</li><li>§ 13. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2009-12-11-1507" id="dokument"><h1>Forskrift om regulering av fisket i det nordvestlige Atlanterhav (NAFO-området)</h1><article class="legalArticle" data-lovdata-URL="LTI/forskrift/2009-12-11-1507/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskrift gjelder for fiske i området nord for 35° N og vest for en linje trukket langs meridianen 42° V til posisjon 59° N 42° V og derfra langs meridianen 44° V til Grønlands kyst (NAFO-området).</article><article class="legalP" id="paragraf-1-ledd-2">Med reguleringsområdet (regulatory area) menes den del av NAFO-området som ligger utenfor de områder hvor kyststatene har fiskerijurisdiksjon (internasjonalt farvann). Med underområder (divisions) menes de inndelinger av NAFO-området som hver er beskrevet med et tall fra 1-6 med tillegg av en eller to bokstaver (eks. 3 M eller 3 NO).</article></article><article class="legalArticle" data-lovdata-URL="LTI/forskrift/2009-12-11-1507/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Deltakelse</span></h2><article class="legalP" id="paragraf-2-ledd-1">Det er forbudt å drive fiske i området som er beskrevet i § 1 uten på forhånd å ha registrert vedkommende fartøy hos Fiskeridirektøren.</article><article class="legalP" id="paragraf-2-ledd-2">Registrering gjelder for spesifiserte fiskeslag, og for ett kalenderår av gangen.</article><article class="legalP" id="paragraf-2-ledd-3">Fartøy som ikke har drevet fiske i det nordvestlige Atlanterhav i de senere år, kan nektes registrering. Det kan også nektes registrering av andre grunner, når det er nødvendig for å gjennomføre et rasjonelt fiske.</article><article class="legalP" id="paragraf-2-ledd-4">Et fartøy som er registrert etter første ledd, kan strykes i registeret når vedkommende fartøy ikke oppfyller de fastsatte vilkår eller overtrer lov og forskrift for området eller ikke deltar i fisket i områdene beskrevet i § 1 innen de fastsatte frister.</article></article><article class="legalArticle" data-lovdata-URL="LTI/forskrift/2009-12-11-1507/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Rapportering</span></h2><article class="legalP" id="paragraf-3-ledd-1">Fartøy som nevnt i § 2 skal sende de meldingene som fremgår av denne bestemmelsen. Meldingene skal sendes til Fiskeridirektoratet.</article><article class="legalP" id="paragraf-3-ledd-2">Slike meldinger kan sendes elektronisk eller pr. telefaks.</article> <article class="defaultP" margin-top="true"><i>a) Melding om fiskestart</i></article><article class="legalP" id="paragraf-3-ledd-3">Melding om fiskestart skal sendes senest 6 timer før ankomst i reguleringsområdet.</article><article class="legalP" id="paragraf-3-ledd-4">Meldingen skal inneholde følgende opplysninger: <table><thead><tr><th data-text-align="left" data-vertical-align="top"><i>Dataelement</i></th><th data-text-align="left" data-vertical-align="top"><i>Kode</i></th><th data-text-align="left" data-vertical-align="top"><i>Påkrevd/Valgfritt</i></th><th data-text-align="left" data-vertical-align="top"><i>Forklaring</i></th></tr></thead><tbody><tr><td data-text-align="left" data-vertical-align="top">Meldingstype</td><td data-text-align="left" data-vertical-align="top">TM</td><td data-text-align="left" data-vertical-align="top">P</td><td data-text-align="left" data-vertical-align="top">COE, Melding om fiskestart</td></tr><tr><td data-text-align="left" data-vertical-align="top">Meldingsnummer</td><td data-text-align="left" data-vertical-align="top">RN</td><td data-text-align="left" data-vertical-align="top">P<sup class="footnotereference" data-footnotereferencevalue="1" data-unique-footnote-counter="1">1</sup></td><td data-text-align="left" data-vertical-align="top">Serienummer for meldingen i inneværende år</td></tr><tr><td data-text-align="left" data-vertical-align="top">Autentisering</td><td data-text-align="left" data-vertical-align="top">AU</td><td data-text-align="left" data-vertical-align="top">P<sup class="footnotereference" data-footnotereferencevalue="1" data-unique-footnote-counter="1">1</sup></td><td data-text-align="left" data-vertical-align="top">Avtalt autentiseringskode</td></tr><tr><td data-text-align="left" data-vertical-align="top">Radiokallesignal</td><td data-text-align="left" data-vertical-align="top">RC</td><td data-text-align="left" data-vertical-align="top">P</td><td data-text-align="left" data-vertical-align="top">Fartøyets radiokallesignal</td></tr><tr><td data-text-align="left" data-vertical-align="top">Fartøynavn</td><td data-text-align="left" data-vertical-align="top">NA</td><td data-text-align="left" data-vertical-align="top">V</td><td data-text-align="left" data-vertical-align="top">Fartøyets navn</td></tr><tr><td data-text-align="left" data-vertical-align="top">Skippers navn</td><td data-text-align="left" data-vertical-align="top">MA</td><td data-text-align="left" data-vertical-align="top">P</td><td data-text-align="left" data-vertical-align="top">Navn på fartøyets skipper</td></tr><tr><td data-text-align="left" data-vertical-align="top">Registreringsmerke</td><td data-text-align="left" data-vertical-align="top">XR</td><td data-text-align="left" data-vertical-align="top">V</td><td data-text-align="left" data-vertical-align="top">Fartøyets registreringsnummer</td></tr><tr><td data-text-align="left" data-vertical-align="top">Posisjon bredde</td><td data-text-align="left" data-vertical-align="top">LA</td><td data-text-align="left" data-vertical-align="top">P</td><td data-text-align="left" data-vertical-align="top">Posisjon bredde ved sending av melding, NDDMM</td></tr><tr><td data-text-align="left" data-vertical-align="top">Posisjon lengde</td><td data-text-align="left" data-vertical-align="top">LO</td><td data-text-align="left" data-vertical-align="top">P</td><td data-text-align="left" data-vertical-align="top">Posisjon lengde ved sending av melding, E/WDDMM</td></tr><tr><td data-text-align="left" data-vertical-align="top">Kvantum om bord</td><td data-text-align="left" data-vertical-align="top">OB</td><td data-text-align="left" data-vertical-align="top">P</td><td data-text-align="left" data-vertical-align="top">Fangst om bord fordelt på fiskesort i kilo rund vekt. Parvis angitt</td></tr><tr><td data-text-align="left" data-vertical-align="top">Fangstområde</td><td data-text-align="left" data-vertical-align="top">RA</td><td data-text-align="left" data-vertical-align="top">P</td><td data-text-align="left" data-vertical-align="top">Angivelse av NAFO-underområde det skal fiskes i</td></tr><tr><td data-text-align="left" data-vertical-align="top">Fiskeslag</td><td data-text-align="left" data-vertical-align="top">DS</td><td data-text-align="left" data-vertical-align="top">P</td><td data-text-align="left" data-vertical-align="top">Fiskeslag som er hovedmål for fiske</td></tr><tr><td data-text-align="left" data-vertical-align="top">Meldingsdato</td><td data-text-align="left" data-vertical-align="top">DA</td><td data-text-align="left" data-vertical-align="top">P</td><td data-text-align="left" data-vertical-align="top">Dato meldingen er sendt i UTC (ÅÅÅÅMMDD)</td></tr><tr><td data-text-align="left" data-vertical-align="top">Meldingstid</td><td data-text-align="left" data-vertical-align="top">TI</td><td data-text-align="left" data-vertical-align="top">P</td><td data-text-align="left" data-vertical-align="top">Tidspunkt når meldingen er sendt i UTC (TTMM)</td></tr></tbody></table></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Påkrevd ved elektronisk innmelding.</article></footer><article class="legalP" id="paragraf-3-ledd-5">Dersom samlet rund vekt av de ulike fiskeslag om bord utgjør mindre enn 1 tonn, kan fiskeslag angis ved betegnelsen MZZ (marine fish not specified).</article> <article class="defaultP" margin-top="true"><i>b) Fangstmelding (CAT)</i></article><article class="legalP" id="paragraf-3-ledd-6">Fangstmelding skal sendes ukentlig, hver mandag før kl. 1200 UTC. Den første fangstmeldingen skal sendes på den første mandagen etter inngang i NAFO-området. Fartøy som fisker reker i 3L skal i tillegg sende fangstmelding ved inngang i og utgang av 3L, samt daglige fangstmeldinger i 3L.</article><article class="legalP" id="paragraf-3-ledd-7">Meldingen skal inneholde følgende opplysninger: <table><thead><tr><th data-text-align="left" data-vertical-align="top"><i>Dataelement</i></th><th data-text-align="left" data-vertical-align="top"><i>Kode</i></th><th data-text-align="left" data-vertical-align="top"><i>Påkrevd/Valgfritt</i></th><th data-text-align="left" data-vertical-align="top"><i>Forklaring</i></th></tr></thead><tbody><tr><td data-text-align="left" data-vertical-align="top">Meldingstype</td><td data-text-align="left" data-vertical-align="top">TM</td><td data-text-align="left" data-vertical-align="top">P</td><td data-text-align="left" data-vertical-align="top">CAT, Fangstmelding</td></tr><tr><td data-text-align="left" data-vertical-align="top">Meldingsnummer</td><td data-text-align="left" data-vertical-align="top">RN</td><td data-text-align="left" data-vertical-align="top">P<sup class="footnotereference" data-footnotereferencevalue="1" data-unique-footnote-counter="1">1</sup></td><td data-text-align="left" data-vertical-align="top">Serienummer for meldingen i inneværende år</td></tr><tr><td data-text-align="left" data-vertical-align="top">Autentisering</td><td data-text-align="left" data-vertical-align="top">AU</td><td data-text-align="left" data-vertical-align="top">P<sup class="footnotereference" data-footnotereferencevalue="1" data-unique-footnote-counter="1">1</sup></td><td data-text-align="left" data-vertical-align="top">Avtalt autentiseringskode</td></tr><tr><td data-text-align="left" data-vertical-align="top">Radiokallesignal</td><td data-text-align="left" data-vertical-align="top">RC</td><td data-text-align="left" data-vertical-align="top">P</td><td data-text-align="left" data-vertical-align="top">Fartøyets radiokallesignal</td></tr><tr><td data-text-align="left" data-vertical-align="top">Fartøynavn</td><td data-text-align="left" data-vertical-align="top">NA</td><td data-text-align="left" data-vertical-align="top">V</td><td data-text-align="left" data-vertical-align="top">Fartøyets navn</td></tr><tr><td data-text-align="left" data-vertical-align="top">Registreringsmerke</td><td data-text-align="left" data-vertical-align="top">XR</td><td data-text-align="left" data-vertical-align="top">V</td><td data-text-align="left" data-vertical-align="top">Fartøyets registreringsnummer i Merkeregisteret</td></tr><tr><td data-text-align="left" data-vertical-align="top">Fangst</td><td data-text-align="left" data-vertical-align="top">CA</td><td data-text-align="left" data-vertical-align="top">P</td><td data-text-align="left" data-vertical-align="top">Fangst siden forrige COE-, CAT- eller CAX-melding fordelt på fiskesort i kilo rund vekt. Parvis angitt.</td></tr><tr><td data-text-align="left" data-vertical-align="top">Antall fiskedager</td><td data-text-align="left" data-vertical-align="top">DF</td><td data-text-align="left" data-vertical-align="top">P</td><td data-text-align="left" data-vertical-align="top">Antall fiskedager i området siden fiskestart eller siste fangstmelding</td></tr><tr><td data-text-align="left" data-vertical-align="top">Fangstområde</td><td data-text-align="left" data-vertical-align="top">RA</td><td data-text-align="left" data-vertical-align="top">P<sup class="footnotereference" data-footnotereferencevalue="2" data-unique-footnote-counter="3">2</sup></td><td data-text-align="left" data-vertical-align="top">NAFO-underområde der fangsten er tatt</td></tr><tr><td data-text-align="left" data-vertical-align="top">Meldingsdato</td><td data-text-align="left" data-vertical-align="top">DA</td><td data-text-align="left" data-vertical-align="top">P<sup class="footnotereference" data-footnotereferencevalue="2" data-unique-footnote-counter="3">2</sup></td><td data-text-align="left" data-vertical-align="top">Dato meldingen er sendt i UTC (ÅÅÅÅMMDD)</td></tr><tr><td data-text-align="left" data-vertical-align="top">Meldingstid</td><td data-text-align="left" data-vertical-align="top">TI</td><td data-text-align="left" data-vertical-align="top">P</td><td data-text-align="left" data-vertical-align="top">Tidspunkt når meldingen er sendt i UTC (TTMM)</td></tr></tbody></table></article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Påkrevd ved elektronisk innmelding.</article><article class="footnote" data-name="2" data-unique-footnote-counter="3"><span class="footnoteLabel">2</span> Valgfritt dersom fartøyet er underlagt satellittsporing.</article></footer> <article class="defaultP" margin-top="true"><i>c) Daglig fangstmelding (CAX)</i></article><article class="legalP" id="paragraf-3-ledd-8">Fartøy som har fått tillatelse fra Fiskeridirektoratet til å fiske uten observatør skal sende daglige fangstmeldinger. Disse meldingene skal sendes elektronisk, jf. bokstav h.</article><article class="legalP" id="paragraf-3-ledd-9">Meldingen skal inneholde følgende opplysninger: <table><thead><tr><th data-text-align="left" data-vertical-align="top"><i>Dataelement</i></th><th data-text-align="left" data-vertical-align="top">Kode</th><th data-text-align="left" data-vertical-align="top"><i>Påkrevd/Valgfritt</i></th><th data-text-align="left" data-vertical-align="top"><i>Forklaring</i></th></tr></thead><tbody><tr><td data-text-align="left" data-vertical-align="top">Meldingstype</td><td data-text-align="left" data-vertical-align="top">TM</td><td data-text-align="left" data-vertical-align="top">P</td><td data-text-align="left" data-vertical-align="top">CAX, Fangstmelding</td></tr><tr><td data-text-align="left" data-vertical-align="top">Meldingsnummer</td><td data-text-align="left" data-vertical-align="top">RN</td><td data-text-align="left" data-vertical-align="top">P</td><td data-text-align="left" data-vertical-align="top">Serienummer for meldingen i inneværende år</td></tr><tr><td data-text-align="left" data-vertical-align="top">Radiokallesignal</td><td data-text-align="left" data-vertical-align="top">RC</td><td data-text-align="left" data-vertical-align="top">P</td><td data-text-align="left" data-vertical-align="top">Fartøyets radiokallesignal</td></tr><tr><td data-text-align="left" data-vertical-align="top">Fartøynavn</td><td data-text-align="left" data-vertical-align="top">NA</td><td data-text-align="left" data-vertical-align="top">V</td><td data-text-align="left" data-vertical-align="top">Fartøyets navn</td></tr><tr><td data-text-align="left" data-vertical-align="top">Registreringsmerke</td><td data-text-align="left" data-vertical-align="top">XR</td><td data-text-align="left" data-vertical-align="top">V</td><td data-text-align="left" data-vertical-align="top">Fartøyets registreringsnummer</td></tr><tr><td data-text-align="left" data-vertical-align="top">Fangstområde</td><td data-text-align="left" data-vertical-align="top">RA</td><td data-text-align="left" data-vertical-align="top">P</td><td data-text-align="left" data-vertical-align="top">NAFO-underområde der fangsten er tatt</td></tr><tr><td data-text-align="left" data-vertical-align="top">Posisjon lengde</td><td data-text-align="left" data-vertical-align="top">LA</td><td data-text-align="left" data-vertical-align="top">P<sup class="footnotereference" data-footnotereferencevalue="1" data-unique-footnote-counter="1">1</sup></td><td data-text-align="left" data-vertical-align="top">Posisjon lengde på meldingstidspunktet</td></tr><tr><td data-text-align="left" data-vertical-align="top">Posisjon bredde</td><td data-text-align="left" data-vertical-align="top">LO</td><td data-text-align="left" data-vertical-align="top">P<sup class="footnotereference" data-footnotereferencevalue="1" data-unique-footnote-counter="1">1</sup></td><td data-text-align="left" data-vertical-align="top">Posisjon bredde på meldingstidspunktet</td></tr><tr><td data-text-align="left" data-vertical-align="top">Fangst</td><td data-text-align="left" data-vertical-align="top">CA</td><td data-text-align="left" data-vertical-align="top">P</td><td data-text-align="left" data-vertical-align="top">Fangst siden forrige COE- eller CAX-melding fordelt på fiskesort i kilo rund vekt. Parvis angitt.</td></tr><tr><td data-text-align="left" data-vertical-align="top">Utkast</td><td data-text-align="left" data-vertical-align="top">RJ</td><td data-text-align="left" data-vertical-align="top">P</td><td data-text-align="left" data-vertical-align="top">Utkast siden forrige COE- eller CAX-melding fordelt på fiskesort i kilo rund vekt. Parvis angitt.</td></tr><tr><td data-text-align="left" data-vertical-align="top">Fangst under minstemål</td><td data-text-align="left" data-vertical-align="top">US</td><td data-text-align="left" data-vertical-align="top">P</td><td data-text-align="left" data-vertical-align="top">Fangst under minstemål siden forrige COE- eller CAX-melding fordelt på fiskesort i kilo rund vekt. Parvis angitt.</td></tr><tr><td data-text-align="left" data-vertical-align="top">Meldingsdato</td><td data-text-align="left" data-vertical-align="top">DA</td><td data-text-align="left" data-vertical-align="top">P</td><td data-text-align="left" data-vertical-align="top">Dato meldingen er sendt i UTC (ÅÅÅÅMMDD)</td></tr><tr><td data-text-align="left" data-vertical-align="top">Meldingstid</td><td data-text-align="left" data-vertical-align="top">TI</td><td data-text-align="left" data-vertical-align="top">P</td><td data-text-align="left" data-vertical-align="top">Tidspunkt når meldingen er sendt i UTC (TTMM)</td></tr></tbody></table></article><footer class="footnotes"><article class="footnote" data-name="1" data-unique-footnote-counter="4"><span class="footnoteLabel">1</span> Valgfritt for fartøy underlagt satellittsporing.</article></footer> <article class="defaultP" margin-top="true"><i>d) Omlastingsmelding</i></article><article class="legalP" id="paragraf-3-ledd-10">Fartøy som skal foreta omlasting eller motta fangst fra annet fartøy skal senest 24 timer før omlastingen påbegynnes sende melding om omlasting. Fartøy som har mottatt fangst fra annet fartøy skal senest en time etter at den enkelte omlasting er avsluttet sende melding om omlasting.</article><article class="legalP" id="paragraf-3-ledd-11">Meldingen skal inneholde følgende opplysninger: <table><thead><tr><th data-text-align="left" data-vertical-align="top"><i>Dataelement</i></th><th data-text-align="left" data-vertical-align="top"><i>Kode</i></th><th data-text-align="left" data-vertical-align="top"><i>Påkrevd/Valgfritt</i></th><th data-text-align="left" data-vertical-align="top"><i>Forklaring</i></th></tr></thead><tbody><tr><td data-text-align="left" data-vertical-align="top">Meldingstype</td><td data-text-align="left" data-vertical-align="top">TM</td><td data-text-align="left" data-vertical-align="top">P</td><td data-text-align="left" data-vertical-align="top">TRA, melding om omlasting</td></tr><tr><td data-text-align="left" data-vertical-align="top">Meldingsnummer</td><td data-text-align="left" data-vertical-align="top">RN</td><td data-text-align="left" data-vertical-align="top">P<sup class="footnotereference" data-footnotereferencevalue="1" data-unique-footnote-counter="1">1</sup></td><td data-text-align="left" data-vertical-align="top">Serienummer for meldingen i inneværende år</td></tr><tr><td data-text-align="left" data-vertical-align="top">Autentisering</td><td data-text-align="left" data-vertical-align="top">AU</td><td data-text-align="left" data-vertical-align="top">P<sup class="footnotereference" data-footnotereferencevalue="1" data-unique-footnote-counter="1">1</sup></td><td data-text-align="left" data-vertical-align="top">Avtalt autentiseringskode</td></tr><tr><td data-text-align="left" data-vertical-align="top">Radiokallesignal</td><td data-text-align="left" data-vertical-align="top">RC</td><td data-text-align="left" data-vertical-align="top">P</td><td data-text-align="left" data-vertical-align="top">Fartøyets radiokallesignal</td></tr><tr><td data-text-align="left" data-vertical-align="top">Fartøynavn</td><td data-text-align="left" data-vertical-align="top">NA</td><td data-text-align="left" data-vertical-align="top">V</td><td data-text-align="left" data-vertical-align="top">Fartøyets navn</td></tr><tr><td data-text-align="left" data-vertical-align="top">Registreringsmerke</td><td data-text-align="left" data-vertical-align="top">XR</td><td data-text-align="left" data-vertical-align="top">V</td><td data-text-align="left" data-vertical-align="top">Fartøyets registreringsnummer i Merkeregisteret</td></tr><tr><td data-text-align="left" data-vertical-align="top">Posisjon bredde</td><td data-text-align="left" data-vertical-align="top">LA</td><td data-text-align="left" data-vertical-align="top">P<sup class="footnotereference" data-footnotereferencevalue="2" data-unique-footnote-counter="3">2</sup></td><td data-text-align="left" data-vertical-align="top">Posisjon bredde ved sending av melding, NDDMM</td></tr><tr><td data-text-align="left" data-vertical-align="top">Posisjon lengde</td><td data-text-align="left" data-vertical-align="top">LO</td><td data-text-align="left" data-vertical-align="top">P<sup class="footnotereference" data-footnotereferencevalue="2" data-unique-footnote-counter="3">2</sup></td><td data-text-align="left" data-vertical-align="top">Posisjon lengde ved sending av melding, E/WDDMM</td></tr><tr><td data-text-align="left" data-vertical-align="top">Kvantum som skal overføres</td><td data-text-align="left" data-vertical-align="top">KG</td><td data-text-align="left" data-vertical-align="top">P</td><td data-text-align="left" data-vertical-align="top">Kvantum som skal overføres fordelt på fiskesort i kilo rund vekt. Parvis angitt.</td></tr><tr><td data-text-align="left" data-vertical-align="top">Overført fra</td><td data-text-align="left" data-vertical-align="top">TF</td><td data-text-align="left" data-vertical-align="top">P<sup class="footnotereference" data-footnotereferencevalue="3" data-unique-footnote-counter="7">3</sup></td><td data-text-align="left" data-vertical-align="top">Radiokallesignal på fartøyet det overføres fra</td></tr><tr><td data-text-align="left" data-vertical-align="top">Overført til</td><td data-text-align="left" data-vertical-align="top">TT</td><td data-text-align="left" data-vertical-align="top">P<sup class="footnotereference" data-footnotereferencevalue="3" data-unique-footnote-counter="7">3</sup></td><td data-text-align="left" data-vertical-align="top">Radiokallesignal på fartøyet det overføres til</td></tr><tr><td data-text-align="left" data-vertical-align="top">Meldingsdato</td><td data-text-align="left" data-vertical-align="top">DA</td><td data-text-align="left" data-vertical-align="top">P</td><td data-text-align="left" data-vertical-align="top">Dato meldingen er sendt i UTC (ÅÅÅÅMMDD)</td></tr><tr><td data-text-align="left" data-vertical-align="top">Meldingstid</td><td data-text-align="left" data-vertical-align="top">TI</td><td data-text-align="left" data-vertical-align="top">P</td><td data-text-align="left" data-vertical-align="top">Tidspunkt når meldingen er sendt i UTC (TTMM)</td></tr></tbody></table></article><footer class="footnotes"><article class="footnote" data-name="1" data-unique-footnote-counter="5"><span class="footnoteLabel">1</span> Påkrevd ved elektroniske meldinger.</article><article class="footnote" data-name="2" data-unique-footnote-counter="6"><span class="footnoteLabel">2</span> Valgfritt dersom fartøyet er underlagt satellittsporing.</article><article class="footnote" data-name="3" data-unique-footnote-counter="7"><span class="footnoteLabel">3</span> Etter hva som er relevant.</article></footer><article class="legalP" id="paragraf-3-ledd-12">Dersom samlet rund vekt av de ulike fiskeslag om bord utgjør mindre enn 1 tonn kan fiskeslag angis ved betegnelse MZZ (marine fish not specified).</article> <article class="defaultP" margin-top="true"><i>e) Melding om havneanløp</i></article><article class="legalP" id="paragraf-3-ledd-13">Fartøy som har mottatt fangst fra annet fartøy skal sende melding om havneanløp senest 24 timer før landing finner sted.</article><article class="legalP" id="paragraf-3-ledd-14">Meldingen skal inneholde følgende opplysninger: <table><thead><tr><th data-text-align="left" data-vertical-align="top"><i>Dataelement</i></th><th data-text-align="left" data-vertical-align="top"><i>Kode</i></th><th data-text-align="left" data-vertical-align="top"><i>Påkrevd/Valgfritt</i></th><th data-text-align="left" data-vertical-align="top"><i>Forklaring</i></th></tr></thead><tbody><tr><td data-text-align="left" data-vertical-align="top">Meldingstype</td><td data-text-align="left" data-vertical-align="top">TM</td><td data-text-align="left" data-vertical-align="top">P</td><td data-text-align="left" data-vertical-align="top">ROR, melding om havneanløp</td></tr><tr><td data-text-align="left" data-vertical-align="top">Meldingsnummer</td><td data-text-align="left" data-vertical-align="top">RN</td><td data-text-align="left" data-vertical-align="top">P<sup class="footnotereference" data-footnotereferencevalue="1" data-unique-footnote-counter="1">1</sup></td><td data-text-align="left" data-vertical-align="top">Serienummer for meldingen i inneværende år</td></tr><tr><td data-text-align="left" data-vertical-align="top">Autentisering</td><td data-text-align="left" data-vertical-align="top">AU</td><td data-text-align="left" data-vertical-align="top">P<sup class="footnotereference" data-footnotereferencevalue="1" data-unique-footnote-counter="1">1</sup></td><td data-text-align="left" data-vertical-align="top">Avtalt autentiseringskode</td></tr><tr><td data-text-align="left" data-vertical-align="top">Radiokallesignal</td><td data-text-align="left" data-vertical-align="top">RC</td><td data-text-align="left" data-vertical-align="top">P</td><td data-text-align="left" data-vertical-align="top">Fartøyets radiokallesignal</td></tr><tr><td data-text-align="left" data-vertical-align="top">Fartøynavn</td><td data-text-align="left" data-vertical-align="top">NA</td><td data-text-align="left" data-vertical-align="top">V</td><td data-text-align="left" data-vertical-align="top">Fartøyets navn</td></tr><tr><td data-text-align="left" data-vertical-align="top">Skippers navn</td><td data-text-align="left" data-vertical-align="top">MA</td><td data-text-align="left" data-vertical-align="top">P</td><td data-text-align="left" data-vertical-align="top">Navn på fartøyets skipper</td></tr><tr><td data-text-align="left" data-vertical-align="top">Registreringsmerke</td><td data-text-align="left" data-vertical-align="top">XR</td><td data-text-align="left" data-vertical-align="top">V</td><td data-text-align="left" data-vertical-align="top">Fartøyets registreringsnummer i Merkeregisteret</td></tr><tr><td data-text-align="left" data-vertical-align="top">Posisjon bredde</td><td data-text-align="left" data-vertical-align="top">LA</td><td data-text-align="left" data-vertical-align="top">P<sup class="footnotereference" data-footnotereferencevalue="2" data-unique-footnote-counter="3">2</sup></td><td data-text-align="left" data-vertical-align="top">Posisjon bredde for omlasting</td></tr><tr><td data-text-align="left" data-vertical-align="top">Posisjon lengde</td><td data-text-align="left" data-vertical-align="top">LO</td><td data-text-align="left" data-vertical-align="top">P<sup class="footnotereference" data-footnotereferencevalue="2" data-unique-footnote-counter="3">2</sup></td><td data-text-align="left" data-vertical-align="top">Posisjon lengde for omlasting</td></tr><tr><td data-text-align="left" data-vertical-align="top">Kyststat</td><td data-text-align="left" data-vertical-align="top">CS</td><td data-text-align="left" data-vertical-align="top">P</td><td data-text-align="left" data-vertical-align="top">Landingshavnens kyststat</td></tr><tr><td data-text-align="left" data-vertical-align="top">Havn</td><td data-text-align="left" data-vertical-align="top">PO</td><td data-text-align="left" data-vertical-align="top">P</td><td data-text-align="left" data-vertical-align="top">Navnet på havnen der det skal landes</td></tr><tr><td data-text-align="left" data-vertical-align="top">Dato</td><td data-text-align="left" data-vertical-align="top">PD</td><td data-text-align="left" data-vertical-align="top">P</td><td data-text-align="left" data-vertical-align="top">Dato for havneanløp i UTC (ÅÅÅÅMMDD)</td></tr><tr><td data-text-align="left" data-vertical-align="top">Tid</td><td data-text-align="left" data-vertical-align="top">PT</td><td data-text-align="left" data-vertical-align="top">P</td><td data-text-align="left" data-vertical-align="top">Tidspunkt for havneanløp i UTC (TTMM)</td></tr><tr><td data-text-align="left" data-vertical-align="top">Kvantum som skal landes</td><td data-text-align="left" data-vertical-align="top">KG</td><td data-text-align="left" data-vertical-align="top">P</td><td data-text-align="left" data-vertical-align="top">Kvantum som skal leveres fordelt på fiskesort i kilo rund vekt. Parvis angitt.</td></tr><tr><td data-text-align="left" data-vertical-align="top">Kvantum om bord</td><td data-text-align="left" data-vertical-align="top">OB</td><td data-text-align="left" data-vertical-align="top">P</td><td data-text-align="left" data-vertical-align="top">Fangst om bord fordelt på kilo rund vekt. Parvis angitt.</td></tr><tr><td data-text-align="left" data-vertical-align="top">Meldingsdato</td><td data-text-align="left" data-vertical-align="top">DA</td><td data-text-align="left" data-vertical-align="top">P</td><td data-text-align="left" data-vertical-align="top">Dato meldingen er sendt i UTC (ÅÅÅÅMMDD)</td></tr><tr><td data-text-align="left" data-vertical-align="top">Meldingstid</td><td data-text-align="left" data-vertical-align="top">TI</td><td data-text-align="left" data-vertical-align="top">P</td><td data-text-align="left" data-vertical-align="top">Tidspunkt når meldingen er sendt i UTC (TTMM)</td></tr></tbody></table></article><footer class="footnotes"><article class="footnote" data-name="1" data-unique-footnote-counter="8"><span class="footnoteLabel">1</span> Påkrevd ved elektroniske meldinger.</article><article class="footnote" data-name="2" data-unique-footnote-counter="9"><span class="footnoteLabel">2</span> Valgfritt for fartøy underlagt satellittsporing.</article></footer> <article class="defaultP" margin-top="true"><i>f) Melding om avslutning av fiske</i></article><article class="legalP" id="paragraf-3-ledd-15">Melding om avslutning av fiske skal sendes senest 6 timer før utgang av reguleringsområdet.</article><article class="legalP" id="paragraf-3-ledd-16">Meldingen skal inneholde følgende opplysninger: <table><thead><tr><th data-text-align="left" data-vertical-align="top"><i>Dataelement</i></th><th data-text-align="left" data-vertical-align="top"><i>Kode</i></th><th data-text-align="left" data-vertical-align="top"><i>Påkrevd/ Valgfritt</i></th><th data-text-align="left" data-vertical-align="top"><i>Forklaring</i></th></tr></thead><tbody><tr><td data-text-align="left" data-vertical-align="top">Meldingstype</td><td data-text-align="left" data-vertical-align="top">TM</td><td data-text-align="left" data-vertical-align="top">P</td><td data-text-align="left" data-vertical-align="top">COX, melding om avslutning av fiske</td></tr><tr><td data-text-align="left" data-vertical-align="top">Meldingsnummer</td><td data-text-align="left" data-vertical-align="top">RN</td><td data-text-align="left" data-vertical-align="top">P<sup class="footnotereference" data-footnotereferencevalue="1" data-unique-footnote-counter="1">1</sup></td><td data-text-align="left" data-vertical-align="top">Serienummer for meldingen i inneværende år</td></tr><tr><td data-text-align="left" data-vertical-align="top">Autentisering</td><td data-text-align="left" data-vertical-align="top">AU</td><td data-text-align="left" data-vertical-align="top">P<sup class="footnotereference" data-footnotereferencevalue="1" data-unique-footnote-counter="1">1</sup></td><td data-text-align="left" data-vertical-align="top">Avtalt autentiseringskode</td></tr><tr><td data-text-align="left" data-vertical-align="top">Radiokallesignal</td><td data-text-align="left" data-vertical-align="top">RC</td><td data-text-align="left" data-vertical-align="top">P</td><td data-text-align="left" data-vertical-align="top">Fartøyets radiokallesignal</td></tr><tr><td data-text-align="left" data-vertical-align="top">Fartøynavn</td><td data-text-align="left" data-vertical-align="top">NA</td><td data-text-align="left" data-vertical-align="top">P</td><td data-text-align="left" data-vertical-align="top">Fartøyets navn</td></tr><tr><td data-text-align="left" data-vertical-align="top">Registreringsmerke</td><td data-text-align="left" data-vertical-align="top">XR</td><td data-text-align="left" data-vertical-align="top">P</td><td data-text-align="left" data-vertical-align="top">Fartøyets registreringsnummer</td></tr><tr><td data-text-align="left" data-vertical-align="top">Posisjon bredde</td><td data-text-align="left" data-vertical-align="top">LA</td><td data-text-align="left" data-vertical-align="top">P<sup class="footnotereference" data-footnotereferencevalue="2" data-unique-footnote-counter="3">2</sup></td><td data-text-align="left" data-vertical-align="top">Posisjon bredde ved sending av melding, NDDMM</td></tr><tr><td data-text-align="left" data-vertical-align="top">Posisjon lengde</td><td data-text-align="left" data-vertical-align="top">LO</td><td data-text-align="left" data-vertical-align="top">P<sup class="footnotereference" data-footnotereferencevalue="2" data-unique-footnote-counter="3">2</sup></td><td data-text-align="left" data-vertical-align="top">Posisjon lengde ved sending av melding, E/WDDMM</td></tr><tr><td data-text-align="left" data-vertical-align="top">Fangst</td><td data-text-align="left" data-vertical-align="top">CA</td><td data-text-align="left" data-vertical-align="top">P</td><td data-text-align="left" data-vertical-align="top">Fangst siden forrige COE- eller CAX- melding fordelt på fiskesort i kilo rund vekt. Parvis angitt.</td></tr><tr><td data-text-align="left" data-vertical-align="top">Fangstområde</td><td data-text-align="left" data-vertical-align="top">RA</td><td data-text-align="left" data-vertical-align="top">P</td><td data-text-align="left" data-vertical-align="top">NAFO-område der fangsten er tatt</td></tr><tr><td data-text-align="left" data-vertical-align="top">Meldingsdato</td><td data-text-align="left" data-vertical-align="top">DA</td><td data-text-align="left" data-vertical-align="top">P</td><td data-text-align="left" data-vertical-align="top">Dato meldingen er sendt i UTC (ÅÅÅÅMMDD)</td></tr><tr><td data-text-align="left" data-vertical-align="top">Meldingstid</td><td data-text-align="left" data-vertical-align="top">TI</td><td data-text-align="left" data-vertical-align="top">P</td><td data-text-align="left" data-vertical-align="top">Tidspunkt når meldingen er sendt i UTC (TTMM)</td></tr></tbody></table></article><footer class="footnotes"><article class="footnote" data-name="1" data-unique-footnote-counter="10"><span class="footnoteLabel">1</span> Påkrevd ved elektroniske meldinger.</article><article class="footnote" data-name="2" data-unique-footnote-counter="11"><span class="footnoteLabel">2</span> Valgfritt dersom fartøyet er underlagt satellittsporing.</article></footer><article class="legalP" id="paragraf-3-ledd-17">Dersom samlet rund vekt av de ulike fiskeslag om bord utgjør mindre enn 1 tonn, kan fiskeslag angis ved betegnelsen MZZ (marine fish not specified).</article> <article class="defaultP" margin-top="true"><i>g) Registrering i fangstdagbok</i></article><article class="legalP" id="paragraf-3-ledd-18">Straks melding nevnt i bokstavene a-f er sendt skal opplysninger om dato, klokkeslett (UTC) for tidspunktet meldingen ble sendt, hvorledes meldingen formidles og navn på radiostasjon dersom slik nyttes, innføres i fangstdagboken.</article> <article class="defaultP" margin-top="true"><i>h) Gjennomføring</i></article><article class="legalP" id="paragraf-3-ledd-19">Dersom elektronisk rapportering skal benyttes plikter fartøyet før fiske kan starte å forvisse seg om at rapporteringssystemet fungerer tilfredsstillende.</article><article class="legalP" id="paragraf-3-ledd-20">Elektroniske meldinger vil automatisk bli bekreftet med en returmelding med meldingsidentifikasjon RET fra Fiskeridirektoratet. Dersom meldingen er mottatt uten feil, vil returmeldingen angi meldingsstatus ACK, hvis ikke vil meldingsstatus være NAK.</article><article class="legalP" id="paragraf-3-ledd-21">Dersom meldingen ikke bekreftes med returmelding må meldingen sendes på ny, eventuelt pr. telefaks.</article><article class="legalP" id="paragraf-3-ledd-22">Dersom elektronisk rapportering benyttes, skal fartøyets navn og registreringsmerke ikke angis i meldingene.</article></article><article class="legalArticle" data-lovdata-URL="LTI/forskrift/2009-12-11-1507/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Oppgaveplikt</span></h2><article class="legalP" id="paragraf-4-ledd-1">Deltagende fartøy har plikt til å føre fangstdagbok og innen en måned etter endt tur sende dagboken til Fiskeridirektoratet, jf. Fiskeridirektoratets forskrift 26. juli 1993 nr. 772 om oppgaveplikt for fiske- og fangstfartøy.</article></article><article class="legalArticle" data-lovdata-URL="LTI/forskrift/2009-12-11-1507/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forbud mot fiske</span></h2><article class="legalP" id="paragraf-5-ledd-1">Fiskeridirektøren kan forby ethvert fiske i det området eller deler av området som er beskrevet i § 1, når det foreligger internasjonale avtaler om dette eller når tildelte kvoter av kyststater i dette området eller kvote Norge er tildelt etter vedtak av Den nordvest-atlantiske fiskerikommisjon (NAFO) er oppfisket.</article><article class="legalP" id="paragraf-5-ledd-2">Fisket kan stoppes midlertidig ved at en årskvote fordeles med mindre kvoter for kortere tidsrom enn et år.</article><article class="legalP" id="paragraf-5-ledd-3">Fiskeridirektøren kan også bestemme at en kvote bare kan utnyttes av bestemte redskapstyper.</article></article><article class="legalArticle" data-lovdata-URL="LTI/forskrift/2009-12-11-1507/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Maskevidde i trål</span></h2><article class="legalP" id="paragraf-6-ledd-1">Det er forbudt å bruke trål i fiske etter reker dersom det i noen del av redskapet er mindre maskevidde enn 40 mm.</article><article class="legalP" id="paragraf-6-ledd-2">I fisket etter alle fiskeslag unntatt lodde er det forbudt å bruke trål dersom det i noen del av redskapet er mindre maskevidde enn 130 mm.</article></article><article class="legalArticle" data-lovdata-URL="LTI/forskrift/2009-12-11-1507/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Påbud om bruk av sorteringsrist</span></h2><article class="legalP" id="paragraf-7-ledd-1">Ved bruk av reketrål skal det være innmontert sorteringsrist.</article><article class="legalP" id="paragraf-7-ledd-2">Fiskeridirektøren kan fastsette nærmere retningslinjer for utforming og montering av sorteringsrist etter første ledd.</article></article><article class="legalArticle" data-lovdata-URL="LTI/forskrift/2009-12-11-1507/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Bifangst ved trålfiske etter reker</span></h2><article class="legalP" id="paragraf-8-ledd-1">For det tilfelle at bifangst av regulerte bunnfiskearter pr. trålhal overstiger 5&#xa0;% i vekt, skal fartøy umiddelbart forandre posisjon med minst 5 nautiske mil, for å unngå videre bifangster av regulerte bunnfiskearter.</article></article><article class="legalArticle" data-lovdata-URL="LTI/forskrift/2009-12-11-1507/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Reguleringsfullmakter</span></h2><article class="legalP" id="paragraf-9-ledd-1">Fiskeridirektøren kan endre denne forskriften og fastsette nærmere reguleringsbestemmelser som er nødvendige for å oppnå en hensiktsmessig avvikling av fisket, herunder påmeldingsfrist, siste utseilingsdato, maksimalkvote mv.</article></article><article class="legalArticle" data-lovdata-URL="LTI/forskrift/2009-12-11-1507/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Krav til stuingsplan og stuing av fangst</span></h2><article class="legalP" id="paragraf-10-ledd-1">Fartøy som fisker i reguleringsområdet skal føre stuingsplan som viser plassering av forskjellige arter i lasterommet spesifisert på kvantum produktvekt (i kilo).</article><article class="legalP" id="paragraf-10-ledd-2">Stuingsplanen skal oppdateres hver dag for det foregående døgnet fra klokken 0000 UTC til klokken 2400 UTC.</article><article class="legalP" id="paragraf-10-ledd-3">Stuingsplanen skal oppbevares om bord til landingen er avsluttet.</article><article class="legalP" id="paragraf-10-ledd-4">Fisk av samme art kan plasseres flere steder i lasterommet, men må holdes klart atskilt fra andre arter.</article><article class="legalP" id="paragraf-10-ledd-5">All fangst tatt i NAFO-området skal stues separat fra fangst tatt utenfor området.</article></article><article class="legalArticle" data-lovdata-URL="LTI/forskrift/2009-12-11-1507/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">NAFO-reguleringer</span></h2><article class="legalP" id="paragraf-11-ledd-1">Deltagende fartøy skal følge regler i eller fastsatt i medhold av konvensjon om fiske i NAFO-området.</article></article><article class="legalArticle" data-lovdata-URL="LTI/forskrift/2009-12-11-1507/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Straff</span></h2><article class="legalP" id="paragraf-12-ledd-1">Den som forsettlig eller uaktsomt overtrer bestemmelser i eller gitt i medhold av denne forskrift straffes etter lov 26. mars 1999 nr. 15 om retten til å delta i fiske og fangst § 31 og lov 6. juni 2008 nr. 37 om forvaltning av viltlevande marine ressursar kapittel 12. Forsøk og medvirkning straffes på samme måte.</article></article><article class="legalArticle" data-lovdata-URL="LTI/forskrift/2009-12-11-1507/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h2><article class="legalP" id="paragraf-13-ledd-1">Denne forskrift trer i kraft 1. januar 2010. Fra samme tidspunkt oppheves forskrift 16. mars 1994 nr. 215 om regulering av fiske i Det nordvestlige Atlanterhav (NAFO-området).</article></article></main></body></html>