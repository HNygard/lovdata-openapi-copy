<!DOCTYPE html><html lang="no"><head><title>Vedtak om endring i Stortingets forretningsorden</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-06-10-624</dd><dt class="dokid">DokumentID</dt><dd class="dokid">LTI/forskrift/2009-06-10-624</dd><dt class="ministry">Departement</dt><dd class="ministry"><ul><li>Stortinget</li></ul></dd><dt class="publishedIn">Publisert i</dt><dd class="publishedIn">I 2009 hefte 6 s 922</dd><dt class="dateInForce">I kraft fra</dt><dd class="dateInForce">2009-10-01, 2010-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1966-04-21-4296</li><li>forskrift/1966-11-10-4856</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2009-06-12 14:50</dd><dt class="journalNumber">Journalnummer</dt><dd class="journalNumber">2009-0512</dd><dt class="titleShort">Korttittel</dt><dd class="titleShort">Endr. i Stortingets forretningsorden</dd><dt class="title">Tittel</dt><dd class="title">Vedtak om endring i Stortingets forretningsorden</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Vedtatt av Stortinget 10. juni 2009, jf. Innst.S.nr.288 (2008–2009).</dd><dt class="refid">RefID</dt><dd class="refid">forskrift/2009-06-10-624</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om endring i Stortingets forretningsorden<ul class="tocSubUl"><li>I</li><li>II</li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/forskrift/2009-06-10-624" id="dokument"><h1>Vedtak om endring i Stortingets forretningsorden</h1><section class="section" data-name="kapI" id="kapittel-1" data-lovdata-URL="LTI/forskrift/2009-06-10-624/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I vedtak 21. april 1966 nr. 4296 om Stortingets forretningsorden gjøres følgende endringer:</article> <article class="defaultP" margin-top="true">§ 1 første ledd første og annet punktum skal lyde:</article><article class="legalP" id="kapittel-1-ledd-2">Når Stortinget etter nye valg trer sammen, overtar etter anmodning presidenten i forrige storting midlertidig presidentstillingen. Er vedkommende ikke til stede, overtas etter anmodning presidentstillingen midlertidig av – i prioritert rekkefølge – 1) Den av det forrige stortings visepresidenter som rangerte høyest, 2) Den av de tilstedeværende representanter som lengst har vært medlem av Stortinget.</article> <article class="defaultP" margin-top="true">§ 1 tredje og fjerde ledd skal lyde:</article><article class="legalP" id="kapittel-1-ledd-3">Deretter erklærer presidenten Stortinget for lovlig konstituert og gir melding til Kongen om dette.</article><article class="legalP" id="kapittel-1-ledd-4">Når de følgende storting i samme valgperiode trer sammen, følges de samme regler som er foreskrevet for det første storting i valgperioden, bortsett fra det som er nevnt i denne paragrafs første ledd om fullmaktene.</article> <article class="defaultP" margin-top="true">§ 2 skal lyde:</article><article class="legalP" id="kapittel-1-ledd-5">I stortingssalen tar medlemmene plass etter den alfabetiske rekkefølge av valgdistriktene.</article> <article class="defaultP" margin-top="true">§ 3 oppheves.</article> <article class="defaultP" margin-top="true">§ 4 skal lyde:</article><article class="legalP" id="kapittel-1-ledd-6">Ved begynnelsen av nytt storting velger Stortinget president, første visepresident, annen visepresident, tredje visepresident, fjerde visepresident, femte visepresident, sekretær og visesekretær.</article><article class="legalP" id="kapittel-1-ledd-7">Ved det første valg i valgperioden av Stortingets president og visepresidenter foregår avstemningene ved sedler uten underskrift. Ved senere valg i samme valgperiode gjelder reglene i § 44 første ledd bokstav d første og annet punktum.</article><article class="legalP" id="kapittel-1-ledd-8">Ved valg av presidenter og sekretærer kreves vanlig flertall, dvs. over halvparten av de avgitte stemmer. Oppnår ingen av kandidatene slikt flertall ved første valg eller ved fritt omvalg, foretas bundet omvalg mellom de to kandidater som har fått det største stemmetall, jf. § 45 bokstav b.</article><article class="legalP" id="kapittel-1-ledd-9">Dersom minst en femtedel av Stortingets medlemmer sender skriftlig krav til presidenten om nytt valg av Stortingets president eller en visepresident, skal Stortinget foreta slikt valg.</article> <article class="defaultP" margin-top="true">§ 5 skal lyde:</article><article class="legalP" id="kapittel-1-ledd-10">Stortingets president og fem visepresidenter danner Presidentskapet. Stortingets president er Presidentskapets leder. Første visepresident er nestleder. Presidentskapet er beslutningsdyktig når minst tre av medlemmene er til stede. På vegne av Presidentskapet leder stortingspresidenten arbeidet i Stortinget. Når Stortinget ikke er samlet, kan stortingspresidenten treffe nødvendige avgjørelser som tilligger Presidentskapet.</article><article class="legalP" id="kapittel-1-ledd-11">Kan Stortingets president ikke utøve vervet på grunn av forfall, fungerer første visepresident som midlertidig stortingspresident. Får stortingspresidenten eller en av visepresidentene langvarig forfall, kan Stortinget velge midlertidig president for den tid fraværet varer.</article><article class="legalP" id="kapittel-1-ledd-12">Det kan velges midlertidig sekretær i stedet for en sekretær som får langvarig forfall.</article> <article class="defaultP" margin-top="true">§ 6 skal lyde:</article><article class="legalP" id="kapittel-1-ledd-13">Stortingets president leder Stortingets møter. Stortingspresidenten kan overlate møteledelsen til en visepresident eller en midlertidig president som er valgt etter § 5 annet ledd eller en settepresident som Stortinget har valgt for en kortere tid. Visepresident, midlertidig president og settepresident har som møteleder den samme myndighet som stortingspresidenten.</article><article class="legalP" id="kapittel-1-ledd-14">Visesekretæren kan fungere som midlertidig sekretær.</article> <article class="defaultP" margin-top="true">§ 7 skal lyde:</article><article class="legalP" id="kapittel-1-ledd-15">Den president som leder møtet, kan ikke samtidig delta i debatten om en sak. En som har deltatt i debatten om en sak, kan ikke lede møtet under den videre debatt om saken.</article> <article class="defaultP" margin-top="true">§ 10 fram til kolon skal lyde:</article><article class="legalP" id="kapittel-1-ledd-16">Samtlige stortingsrepresentanter unntatt Stortingets president fordeles på disse fagkomiteene:</article> <article class="defaultP" margin-top="true">I § 13 fjerde ledd skal «Stortingets visepresident» endres til «Stortingets første visepresident».</article> <article class="defaultP" margin-top="true">I § 14 første ledd skal «eller avdelingene» utgå. Fjerde ledd oppheves.</article> <article class="defaultP" margin-top="true">I § 15 første ledd første punktum skal «eller vedkommende avdeling» utgå. Annet ledd skal lyde:</article><article class="legalP" id="kapittel-1-ledd-17">Saker som allerede er oversendt, kan fordeles på nytt ved beslutning av Presidentskapet.</article> <article class="defaultP" margin-top="true">I § 16 fjerde ledd skal «eller avdelingene» utgå. Femte ledd nytt tredje punktum skal lyde:</article><article class="legalP" id="kapittel-1-ledd-18">Når hvert Storting har endt sine forhandlinger, leveres komiteenes protokoller med tilhørende dokumenter til Stortingets arkiv.</article> <article class="defaultP" margin-top="true">§ 16 nytt sjette ledd skal lyde:</article><article class="legalP" id="kapittel-1-ledd-19">Graderte dokumenter bringes til komitémedlemmenes kunnskap på komitérommet. Dokumenter gradert høyere enn Begrenset eller Fortrolig kan ikke tas med ut av komitérommet. Dokumenter gradert Begrenset eller Fortrolig kan medbringes ut av komitérommet dersom komiteen vedtar det. Gradert dokument som tas med ut av komitérommet, må oppbevares slik at det ikke er tilgjengelig for uvedkommende.</article> <article class="defaultP" margin-top="true">Nåværende § 17 blir § 19.</article> <article class="defaultP" margin-top="true">Nåværende § 18 blir § 20. I første ledd skal «vedkommende ting» endres til «Stortinget».</article> <article class="defaultP" margin-top="true">Nytt sjette ledd skal lyde:</article><article class="legalP" id="kapittel-1-ledd-20">En innstilling kan inneholde utkast til lovvedtak i tilråding eller forslag bare når et lovforslag er grunnlag for innstillingen. En innstilling kan ikke inneholde både utkast til lovvedtak og utkast til stortingsvedtak i tilråding eller forslag, bortsett fra at en innstilling både kan inneholde utkast til lovvedtak og utkast til stortingsvedtak om anmodning til regjeringen. «Stortingsvedtak» er alle vedtak som ikke er lovvedtak.</article> <article class="defaultP" margin-top="true">Nåværende sjette ledd blir nytt sjuende ledd.</article> <article class="defaultP" margin-top="true">Nåværende § 19 blir § 21. I annet ledd skal «(Budsjett-innst. S. I)» utgå. I syvende ledd skal «(Budsjett-innst. S. II)» utgå.</article> <article class="defaultP" margin-top="true">Nåværende § 20 blir § 17. I tredje ledd skal «eller avdelingene» utgå. I femte ledd skal «og Odelstinget» utgå. I sjette ledd skal annet punktum utgå, og nåværende tredje punktum blir nytt annet punktum.</article> <article class="defaultP" margin-top="true">Nåværende § 21 blir § 18.</article> <article class="defaultP" margin-top="true">I første ledd skal nytt fjerde punktum lyde:</article><article class="legalP" id="kapittel-1-ledd-21">For kontroll- og konstitusjonskomiteen gjelder § 12.</article> <article class="defaultP" margin-top="true">Første ledd nåværende fjerde punktum blir nytt femte punktum. I sjette ledd skal «eller avdelingene» utgå. I syvende ledd skal «i plenum» utgå.</article> <article class="defaultP" margin-top="true">I § 22 tredje ledd skal henvisningen til § 19 endres til å gjelde § 21. I fjerde ledd skal «Stortinget/Odelstinget» endres til «Stortinget».</article> <article class="defaultP" margin-top="true">Overskriften til fjerde kapittel skal lyde: «Om hvorledes Stortinget blir sammenkalt og satt».</article> <article class="defaultP" margin-top="true">I § 24 første og annet ledd skal «og avdelingene» utgå.</article> <article class="defaultP" margin-top="true">§ 25 skal lyde:</article><article class="legalP" id="kapittel-1-ledd-22">Møter i Stortinget holdes i regelen på hverdager mellom kl. 10 og 16, lørdager mellom kl. 10 og 13. Dersom arbeidsmengden krever det, kan Presidentskapet beslutte at det etter vanlig kunngjøring skal holdes møter også mellom kl. 18 og 22. Med Stortingets samtykke kan møtene vare ut over denne tid.</article> <article class="defaultP" margin-top="true">§ 26 tredje ledd skal lyde:</article><article class="legalP" id="kapittel-1-ledd-23">I Stortingets møter blir sakene som regel tatt opp etter den dagsorden som presidenten har lagt fram.</article> <article class="defaultP" margin-top="true">I § 28 annet og tredje ledd skal «vedkommende ting» endres til «Stortinget», og «tingets» skal endres til «Stortingets». I femte ledd skal «det ting saken hører under» endres til «Stortinget».</article> <article class="defaultP" margin-top="true">I § 29 annet ledd skal «vedkommende ting» endres til «Stortinget».</article> <article class="defaultP" margin-top="true">§ 30 første ledd skal lyde:</article><article class="legalP" id="kapittel-1-ledd-24">Forslag som er omhandlet og utformet i komitéinnstillingen, tas opp til avgjørelse sammen med innstillingen når forslagsstilleren krever det. Det samme gjelder andre forslag vedkommende samme sak når de er forhåndsvarslet ved innlevering til presidenten gjennom Stortingets administrasjon senest kl. 09.00 den dag saken skal behandles i Stortinget. Om slike forslag gjelder for øvrig de samme regler som om forslag som utformes i innstillingen, jf. § 20 sjette ledd. Forslag om at konstitusjonelt ansvar skal gjøres gjeldende eller forslag om å iverksette undersøkelser som nevnt i § 45 a, skal likevel sendes kontroll- og konstitusjonskomiteen dersom forholdet ikke allerede har vært behandlet av eller forelagt for komiteen, jf. § 12 annet ledd nr. 9. I særskilte tilfelle kan Stortinget med to tredjedels flertall vedta å sette bestemmelsene i første og annet punktum ut av kraft.</article> <article class="defaultP" margin-top="true">§ 30 fjerde og femte ledd skal lyde:</article><article class="legalP" id="kapittel-1-ledd-25">Når det under behandlingen av et lovforslag blir fremmet et forslag som inneholder en anmodning til regjeringen, føres anmodningsforslaget opp på dagsordenen som egen sak til behandling etter at Stortinget har avsluttet behandlingen av lovforslaget. Det kan ikke fremsettes andre forslag under behandlingen av en slik sak.</article><article class="legalP" id="kapittel-1-ledd-26">Dersom et forslag vedrørende lovbehandling som fremsettes ved annen behandling av et lovforslag, ikke er forhåndsvarslet ved innlevering til presidenten gjennom Stortingets administrasjon senest kl. 09.00 den dag saken skal behandles, kan presidenten eller en femtedel av de medlemmer som er til stede, motsette seg avstemning over forslaget.</article> <article class="defaultP" margin-top="true">§ 31 skal lyde:</article><article class="legalP" id="kapittel-1-ledd-27">Forslag og søknader skal som regel fremmes skriftlig, men må ikke være undertegnet av mer enn 10 av Stortingets medlemmer. Lovforslag skal være satt opp i lovs form.</article><article class="legalP" id="kapittel-1-ledd-28">Dersom Stortinget ved første behandling av et lovforslag vedtar endringsforslag som ikke har vært komitébehandlet, skal komiteen som regel uttale seg om vedtaket før det behandles på nytt i Stortinget.</article><article class="legalP" id="kapittel-1-ledd-29">Representantforslag kan tas tilbake ved at forslagsstilleren melder dette skriftlig til Stortingets administrasjon og i tillegg muntlig til Stortinget. Grunnlovsforslag kan ikke tas tilbake etter at Stortinget har vedtatt at det skal trykkes og kunngjøres.</article> <article class="defaultP" margin-top="true">I § 32 skal «tinget» endres til «Stortinget».</article> <article class="defaultP" margin-top="true">§ 33 tredje ledd oppheves. Fjerde ledd blir nytt tredje ledd og skal lyde:</article><article class="legalP" id="kapittel-1-ledd-30">Kongelige proposisjoner til Stortinget som ikke er blitt ferdig behandlet av Stortinget i den valgperiode der de ble overbrakt i stortingsmøte, kan av Presidentskapet foreslås tatt under behandling i den nye valgperioden, etter at uttalelse er innhentet fra regjeringen. Tilsvarende gjelder kongelige meldinger til Stortinget som ikke er blitt ferdig behandlet av Stortinget i den valgperiode der de ble referert i stortingsmøte.</article> <article class="defaultP" margin-top="true">§ 33 nåværende femte, sjette og sjuende ledd blir nye fjerde, femte og sjette ledd. I det nye femte ledd skal «tinget» endres til «Stortinget».</article> <article class="defaultP" margin-top="true">§ 35 første ledd og fjerde til åttende ledd oppheves. Nåværende annet og tredje ledd blir nye første og annet ledd. Tredje ledd skal lyde:</article><article class="legalP" id="kapittel-1-ledd-31">Ingen taler må ha ordet mer enn to ganger under debatten om en sak, eller under hver del av debatten, dersom debatten er delt. Fra dette gjelder følgende unntak:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-31-punkt-1"><article class="legalP" id="kapittel-1-ledd-31-punkt-1-ledd-1">Begrensningen gjelder ikke for saksordførere og den statsråd saken hører under. I alminnelige politiske debatter gjelder begrensningen ikke for statsministeren og lederne i partigruppene,</article></article></li><li data-li-identifier="b." data-name="b."><article class="listArticle" id="kapittel-1-ledd-31-punkt-2"><article class="legalP" id="kapittel-1-ledd-31-punkt-2-ledd-1">Presidenten kan gi adgang til en kort merknad,</article></article></li><li data-li-identifier="c." data-name="c."><article class="listArticle" id="kapittel-1-ledd-31-punkt-3"><article class="legalP" id="kapittel-1-ledd-31-punkt-3-ledd-1">Presidenten kan tillate at en taler fra hver partigruppe får ordet mer enn to ganger,</article></article></li><li data-li-identifier="d." data-name="d."><article class="listArticle" id="kapittel-1-ledd-31-punkt-4"><article class="legalP" id="kapittel-1-ledd-31-punkt-4-ledd-1">Etter forslag av presidenten kan Stortinget vedta å gjøre unntak fra hovedregelen.</article></article></li></ul></article> <article class="defaultP" margin-top="true">§ 36 skal lyde:</article><article class="legalP" id="kapittel-1-ledd-32">Taletiden må ikke overskride 30 minutter i første innlegg, ti minutter i annet innlegg og tre minutter i eventuelle følgende innlegg. En kort merknad er likevel begrenset til ett minutt. En muntlig redegjørelse av et medlem av regjeringen, jf. § 34 a, må ikke overskride en time. Etter forslag av presidenten kan Stortinget vedta lengre taletid.</article><article class="legalP" id="kapittel-1-ledd-33">Etter forslag av presidenten eller skriftlig forslag fra minst ti medlemmer av Stortinget kan Stortinget vedta kortere taletid, som ikke må settes under tre minutter. Etter forslag av presidenten kan det gjøres unntak for saksordførere, ledere i partigruppene og medlemmer av regjeringen.</article> <article class="defaultP" margin-top="true">I § 37 første ledd skal «tinget» endres til «Stortinget». Tredje ledd oppheves. Nåværende fjerde ledd blir tredje ledd, og i dette leddet skal «Et ting» endres til «Stortinget».</article> <article class="defaultP" margin-top="true">§ 37 a annet ledd skal lyde:</article><article class="legalP" id="kapittel-1-ledd-34">Ved møtets avslutning kan det med presidentens samtykke også stilles spørsmål til Presidentskapet eller regjeringens medlemmer om saker som det av spesielle grunner er ønskelig å ta opp straks og som ikke hensiktsmessig kan reises på annen måte. Representanter som ønsker å gjøre dette, skal gi presidenten underretning i god tid før møtets slutt. Spørreren og den som svarer, har en taletid på inntil fem minutter. Etter svaret kan en representant fra hver av de andre partigruppene få ordet en gang i inntil tre minutter. Til slutt kan spørreren og den som har svart, få ordet en gang til i inntil tre minutter.</article> <article class="defaultP" margin-top="true">§ 43 første ledd skal lyde:</article><article class="legalP" id="kapittel-1-ledd-35">Når de talere som har tegnet seg, har hatt ordet, erklærer presidenten debatten for avsluttet. Sakene blir tatt opp til avstemning ved slutten av dagens møte, hvis ikke Stortinget vedtar at en eller flere saker skal tas opp til avstemning på et tidligere tidspunkt.</article> <article class="defaultP" margin-top="true">§ 44 første ledd bokstav c skal lyde:</article><article class="legalP" id="kapittel-1-ledd-36">Ved navneopprop. Finner presidenten at det må være unødvendig med navneopprop, men en representant setter fram krav om opprop, avgjør Stortinget voteringsmåten uten debatt ved avstemning etter bokstav a eller b. Oppropet begynner med det valgdistrikt og den representant hvis nummer er trukket ut ved loddtrekning på forhånd. Oppropet fortsetter etter representantenes rekkefølge.</article> <article class="defaultP" margin-top="true">I § 45 skal «tinget» og «vedkommende ting» endres til «Stortinget».</article> <article class="defaultP" margin-top="true">§ 45 bokstav a annet og nye tredje, fjerde og femte punktum skal lyde:</article><article class="legalP" id="kapittel-1-ledd-37">Viser avstemningen like mange stemmer for og imot, gjør møtelederens stemme utslaget når Stortingets president er møteleder. Er en annen president møteleder, gjør møtelederens stemme utslaget dersom avstemningen gjelder hvordan saken skal behandles i Stortinget. Gjelder avstemningen innholdet i saken, medfører stemmelikhet at gyldig vedtak ikke er truffet, og behandlingen av saken fortsetter i et senere møte. Blir det stemmelikhet også ved den nye avstemningen, gjør møtelederens stemme utslaget.</article> <article class="defaultP" margin-top="true">I § 47 skal «vedkommende ting» endres til «Stortinget».</article> <article class="defaultP" margin-top="true">Overskriften til åttende kapittel skal lyde: «Om Stortingets oppgaver etter Grunnloven § 75».</article> <article class="defaultP" margin-top="true">§ 48 oppheves.</article> <article class="defaultP" margin-top="true">I § 49 første ledd skal «eller Odelstinget» og «i vedkommende ting» utgå. I annet ledd skal «tinget» endres til «Stortinget», og «tingets vedtak» skal endres til «vedtaket».</article> <article class="defaultP" margin-top="true">I § 49 a første ledd skal «eller Odelstinget» og «i vedkommende ting» utgå.</article> <article class="defaultP" margin-top="true">I § 50 første ledd skal «eller dets avdelinger» utgå.</article> <article class="defaultP" margin-top="true">§ 51 bokstav a syvende punktum skal lyde:</article><article class="legalP" id="kapittel-1-ledd-38">Blir spørsmålet besvart, har spørreren og medlemmet av Presidentskapet rett til å få ordet ytterligere en gang hver til innlegg på inntil tre minutter.</article> <article class="defaultP" margin-top="true">§ 51 bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-ledd-38-punkt-1"><article class="legalP" id="kapittel-1-ledd-38-punkt-1-ledd-1">Ved innledningen av behandlingen av et spørsmål etter bokstav a kan forsamlingen vedta at også andre representanter enn den som har stilt spørsmålet, kan få ordet en gang, i inntil tre minutter, etter første innlegg av medlemmet av Presidentskapet. Til slutt kan spørreren og den som har svart, få ordet en gang til. For øvrig gjelder det som er bestemt i bokstav a.</article></article></li></ul></article> <article class="defaultP" margin-top="true">Tiende kapittel med § 54 oppheves.</article> <article class="defaultP" margin-top="true">Nåværende ellevte kapittel blir tiende kapittel. Overskriften til dette kapitlet skal lyde: «Om Stortingets protokoller og om ekspedisjon av sakene».</article> <article class="defaultP" margin-top="true">§ 55 skal lyde:</article><article class="legalP" id="kapittel-1-ledd-39">Presidenten autoriserer Stortingets forhandlingsprotokoll i to eksemplarer, det ene for saker som behandles for åpne dører, det andre for saker som behandles for lukkede dører. Sekretæren fører forhandlingsprotokollen, som underskrives av presidenten og sekretæren.</article> <article class="defaultP" margin-top="true">§ 56 første ledd oppheves. I annet ledd skal «vedkommende ting» endres til «Stortinget».</article> <article class="defaultP" margin-top="true">§ 58 skal lyde:</article><article class="legalP" id="kapittel-1-ledd-40">Presidenten underskriver lovvedtak som sendes Kongen til sanksjon og underretninger om andre vedtak. Vedtak om endring i eller tillegg til Grunnloven skal underskrives av Stortingets president og sekretær.</article> <article class="defaultP" margin-top="true">§ 59 skal lyde:</article><article class="legalP" id="kapittel-1-ledd-41">Når Stortinget har endt sine forhandlinger, skriver representantene under forhandlingsprotokollen. Deretter leveres protokollen med tilhørende dokumenter til Stortingets arkiv.</article> <article class="defaultP" margin-top="true">Nåværende tolvte kapittel blir ellevte kapittel.</article> <article class="defaultP" margin-top="true">I § 60 første ledd skal «eller avdelingene» utgå. I annet ledd skal «Sikkerhetsinstruksen/» utgå.</article> <article class="defaultP" margin-top="true">§ 60 a første punktum skal lyde:</article><article class="legalP" id="kapittel-1-ledd-42">Stortingsrepresentantene skal registrere de verv og økonomiske interesser som fremgår av Reglement om register for stortingsrepresentantenes verv og økonomiske interesser, på den måte og under de vilkår som beskrevet i dette reglement.</article> <article class="defaultP" margin-top="true">I § 61 annet ledd skal «tingets» endres til «Stortingets». I femte ledd skal «vedkommende ting» endres til «Stortinget».</article> <article class="defaultP" margin-top="true">I § 63 skal «og presidentene i avdelingene, når det er møter der,» utgå.</article></section><section class="section" data-name="kapII" id="kapittel-2" data-lovdata-URL="LTI/forskrift/2009-06-10-624/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I Reglement for åpne kontrollhøringer, vedtatt av Stortinget 11. juni 2001, gjøres følgende endringer:</article> <article class="defaultP" margin-top="true">Henvisningene i § 1 første ledd, § 2 første ledd, § 4 første ledd og § 4 sjuende ledd til § 21 i Forretningsordenen endres til § 18 i Forretningsordenen.</article></section><section class="section" data-name="kapIII" id="kapittel-3" data-lovdata-URL="LTI/forskrift/2009-06-10-624/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I Bestemmelser om stortingsrepresentantenes godtgjørelse mv., fastsatt av Stortinget 10. november 1966 nr. 4856, gjøres følgende endringer:</article> <article class="defaultP" margin-top="true">§ 2 første ledd skal lyde:</article><article class="legalP" id="kapittel-3-ledd-2">Stortingets første visepresident tilkommer en tilleggsgodtgjørelse på 14 prosent av den årlige godtgjørelsen etter § 1 bokstav a. De øvrige visepresidentene samt lederne for Stortingets fagkomiteer tilkommer en tilleggsgodtgjørelse på 7 prosent av den årlige godtgjørelsen etter § 1 bokstav a.</article></section><section class="section" data-name="kapIV" id="kapittel-4" data-lovdata-URL="LTI/forskrift/2009-06-10-624/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Endringene under I, II og III trer i kraft 1. oktober 2009, bortsett fra endringene i Forretningsordenen § 1 første ledd, som trer i kraft 1. oktober 2010.</article> <article class="defaultP" margin-top="true">Overgangsregel til endringene i § 33 i Forretningsordenen:</article><article class="legalP" id="kapittel-4-ledd-2">Kongelige proposisjoner til Odelstinget som ikke er blitt ferdig behandlet av Odelsting og Lagting i valgperioden 2005–2009, bortfaller ved utgangen av valgperioden.</article></section></main></body></html>