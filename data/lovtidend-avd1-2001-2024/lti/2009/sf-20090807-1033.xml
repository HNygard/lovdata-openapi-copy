<!DOCTYPE html><html lang="no"><head><title>Forskrift om endring i visse forskrifter om dyr av hestefamilien med hensyn til hestepass</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-08-07-1033</dd><dt class="dokid">DokumentID</dt><dd class="dokid">LTI/forskrift/2009-08-07-1033</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 9 s 1632</dd><dt class="dateInForce">I kraft fra</dt><dd class="dateInForce">2009-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-06-02-505</li><li>forskrift/1998-12-31-1488</li><li>forskrift/1999-01-13-67</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-12-04-130/§3</li><li>lov/2003-12-19-124/§12</li><li>lov/2003-12-19-124/§15</li><li>lov/2003-12-19-124/§16</li><li>lov/2003-12-19-124/§19</li><li>lov/2003-12-19-124/§23</li><li>forskrift/2003-12-19-1790</li><li>forskrift/2004-01-16-93</li></ul></dd><dt class="dateOfPublication">Kunngjort</dt><dd class="dateOfPublication">2009-08-11 13:10</dd><dt class="journalNumber">Journalnummer</dt><dd class="journalNumber">2009-0814</dd><dt class="titleShort">Korttittel</dt><dd class="titleShort">Endr. i visse forskrifter om dyr av hestefamilien</dd><dt class="title">Tittel</dt><dd class="title">Forskrift om endring i visse forskrifter om dyr av hestefamilien med hensyn til hestepass</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 7. august 2009 med hjemmel i lov 4. desember 1992 nr. 130 om husdyravl § 3 og lov 19. desember 2003 nr. 124 om matproduksjon og mattrygghet mv. (matloven) § 12, § 15, § 16, § 19 og § 23, jf. delegeringsvedtak 19. desember 2003 nr. 1790 og delegeringsvedtak 16. januar 2004 nr. 93. <br /><strong>EØS-henvisninger:</strong> EØS-avtalen vedlegg I kap. I innledende del nr. 7 (vedtak 96/510/EF), del 2.2 nr. 24 (vedtak 93/623/EØF endret ved vedtak 2000/68/EF), del 4.1 nr. 3 (direktiv 90/426/EØF) og del 8.1 nr. 2 (direktiv 90/426/EØF).</dd><dt class="refid">RefID</dt><dd class="refid">forskrift/2009-08-07-1033</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i visse forskrifter om dyr av hestefamilien med hensyn til hestepass<ul class="tocSubUl"><li>I<ul class="tocSubUl"><li>§ 32A. Klage på vedtak om hestepass</li></ul></li><li>II<ul class="tocSubUl"><li>§ 5. Identifikasjonsdokument</li></ul></li><li>III<ul class="tocSubUl"><li>§ 6. Hestepass</li><li>§ 7. Dokumentasjon mv. ved inn- og utførsel av sæd, egg og embryo</li><li>§ 8A. Krav til drektighetssertifikat ved innførsel fra tredjeland</li></ul></li><li>IV</li></ul></li></ul></dd></dl></header><main class="documentBody" data-lovdata-URL="LTI/forskrift/2009-08-07-1033" id="dokument"><h1>Forskrift om endring i visse forskrifter om dyr av hestefamilien med hensyn til hestepass</h1><section class="section" data-name="kapI" id="kapittel-1" data-lovdata-URL="LTI/forskrift/2009-08-07-1033/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 2. juni 2005 nr. 505 om velferd for hest gjøres følgende endringer:</article> <article class="defaultP" margin-top="true">Nytt EØS-henvisningsfelt skal lyde:<p class="leddfortsettelse"><strong>EØS-henvisninger:</strong> EØS-avtalen vedlegg I nr. 24 (vedtak 93/623/EØF som endret ved vedtak 2000/68/EF).</p></article> <article class="defaultP" margin-top="true">§ 1 nytt annet punktum skal lyde:</article><article class="legalP" id="kapittel-1-ledd-2">Formålet med bestemmelsene i § 6 er i tillegg å sikre betryggende dokumentasjon av hest for å sikre god folkehelse.</article> <article class="defaultP" margin-top="true">§ 3 definisjon av hestepass oppheves.</article> <article class="defaultP" margin-top="true">Definisjon av helsekort i § 3 skal lyde:<p class="leddfortsettelse"><i>Helsekort:</i> Ordnet opptegnelse over alle medisinske behandlinger ført av behandlende veterinær og hesteholder for den enkelte hest merket med hestens navn og registreringsnummer. Helsekortet skal være et vedlegg til hestepasset som omhandlet i § 6.</p></article> <article class="defaultP" margin-top="true">§ 6 skal lyde:</article><article class="legalP" id="kapittel-1-ledd-3">Alle hester skal ha hestepass og helsekort.</article><article class="legalP" id="kapittel-1-ledd-4">For hest som kan registreres i henhold til forskrift 13. januar 1999 nr. 67 om godkjente (reinavla/registrerte) dyr av hestefamilien følger krav til hestepass av samme forskrift § 6 jf. vedlegg 3.</article><article class="legalP" id="kapittel-1-ledd-5">Hestepass for annen hest skal utstedes på et formular for hestepass i ovennevnte forskrift vedlegg 3 og inneholde minst de opplysninger som kreves i passets kapittel I, II, III, IV og IX.</article><article class="legalP" id="kapittel-1-ledd-6">Hestepass omhandlet i tredje ledd skal etter søknad fra dyreholder utstedes av en av følgende instanser: Norsk Hestesenter, Norsk Varmblod eller Norsk Ponniavlsforening. Plikten til å utstede pass gjelder ikke dersom hesten allerede har pass eller søknad om pass for hesten allerede er fremmet overfor en av de to andre instansene. Pass skal ikke utstedes dersom hesten allerede har slikt dokument, men duplikateksemplar av pass kan likevel utstedes dersom nødvendig.</article><article class="legalP" id="kapittel-1-ledd-7">Hesteholder er ansvarlig for at hestens helsekort og pass er tilgjengelig for veterinær ved medisinsk behandling, og skal selv føre egenbehandling inn på helsekortet.</article> <article class="defaultP" margin-top="true">Ny § 32A skal lyde:</article><article class="futureLegalArticle" data-name="§32A" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 32A</span>. <span class="legalArticleTitle">Klage på vedtak om hestepass</span></span><article class="legalP" id="kapittel-1-foreslåttparagraf-1-ledd-1">Enkeltvedtak fattet av Norsk Hestesenter, Norsk Varmblod og Norsk Ponniavlsforening med hjemmel i § 6 fjerde ledd jf. tredje ledd kan påklages til Mattilsynet, jf. lov 10. februar 1967 om behandlingsmåten i forvaltningssaker (forvaltningsloven) kapittel VI. Klagen sendes til det organet som fattet vedtaket. Dersom vedtaksorganet ønsker å opprettholde vedtaket, oversendes klagen med en begrunnet innstilling til klageinstansen.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2009-08-07-1033/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 31. desember 1998 nr. 1488 om dyrehelsemessige vilkår for innførsel og utførsel av dyr av hestefamilien gjøres følgende endringer:</article> <article class="defaultP" margin-top="true">I EØS-henvisningsfeltet tilføyes følgende:<p class="leddfortsettelse">vedtak 93/623/EØF som endra ved vedtak 2000/68/EF, direktiv 90/426/EØF.</p></article> <article class="defaultP" margin-top="true">§ 3 nr. 8 oppheves.</article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Identifikasjonsdokument</span></span><article class="legalP" id="kapittel-2-foreslåttparagraf-1-ledd-1">Registrerte dyr av hestefamilien skal kunne identifiserast ved hjelp av eit identifikasjonsdokument som alltid skal følgje dyret. Slike dyr født etter 31. desember 1997 skal følgjast av eit hestepass i samsvar med krava i forskrift 13. januar 1999 nr. 67 om godkjente (reinavla/registrerte) dyr av hestefamilien § 6 jf. vedlegg 3.</article><article class="legalP" id="kapittel-2-foreslåttparagraf-1-ledd-2">Avls- og bruksdyr skal følgjast av eit hestepass som inneheld minst dei opplysningane som krevst i kapittel I, II, III, IV og IX i hestepasset nemnde i første ledd andre punktum.</article><article class="legalP" id="kapittel-2-foreslåttparagraf-1-ledd-3">Slaktedyr som innførast frå tredjeland skal kunna identifiserast med ein minst 3 cm stort brennmerka «S» på hoven på venstre frambein.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2009-08-07-1033/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I forskrift 13. januar 1999 nr. 67 om godkjente (reinavla/registrerte) dyr av hestefamilien gjøres følgende endringer:</article> <article class="defaultP" margin-top="true">I hjemmelsfeltets EØS-henvisninger tilføyes følgende vedtak:<p class="leddfortsettelse">vedtak 96/510/EF.</p></article> <article class="defaultP" margin-top="true">§ 1 nytt annet ledd skal lyde:</article><article class="legalP" id="kapittel-3-ledd-2">Formålet med kravet om hestepass er i tillegg å sikre god dyre- og folkehelse.</article> <article class="defaultP" margin-top="true">§ 2 nytt annet ledd skal lyde:</article><article class="legalP" id="kapittel-3-ledd-3">Forskriften gjelder ikke innførsel av dyr, sæd, egg eller embryo fra tredjeland til tekniske eller vitenskapelige forsøk som foretas under kontroll av myndighetene.</article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Hestepass</span></span><article class="legalP" id="kapittel-3-foreslåttparagraf-1-ledd-1">For å kunne dokumentere dyrs opprinnelse og helsestatus skal det ved forflytning av registrerte dyr av hestefamilien både innenfor EØS og fra tredjeland, følge med et hestepass på et formular som er i samsvar med vedlegg 3 og som inneholder de opplysninger som fremgår av modellen.</article><article class="legalP" id="kapittel-3-foreslåttparagraf-1-ledd-2">Hestepasset skal være utstedt av en godkjent instans som i dyrets opprinnelsesland fører stamboken eller raseregisteret for det aktuelle dyr, eller annen instans som administrerer konkurranse- eller løpshester. Hestepasset kan følge registrerte dyr av hestefamilien født før 1. januar 1998, og skal følge registrerte dyr av hestefamilien født etter 31. desember 1997.</article></article> <article class="defaultP" margin-top="true">Nåværende § 8 blir ny § 7 og skal lyde:</article><article class="futureLegalArticle" data-name="§7" id="kapittel-3-foreslåttparagraf-2"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Dokumentasjon mv. ved inn- og utførsel av sæd, egg og embryo</span></span><article class="legalP" id="kapittel-3-foreslåttparagraf-2-ledd-1">Sæd, egg og embryo fra registrert dyr av hestefamilien skal ved innførsel fra eller utførsel til annen EØS-stat eller ved innførsel fra tredjeland følges av avstamnings- og avlssertifikat i henhold til respektiv modell vist i vedlegg 4 (4a-4c) utstedt av vedkommende lands myndighet. Istedenfor å bruke sertifikat som vist i vedlegg 4 (4a-4c), kan de samme opplysninger tas med i andre dokumenter som følger med sæden, eggene eller embryoene. I slike tilfeller skal myndighetene ved følgende formulering bekrefte at de fastsatte opplysningene er tatt med i de aktuelle dokumentene: «Undertegnede bekrefter at disse dokumenter inneholder opplysningene nevnt i vedleggene 4a-4c i forskrift om godkjente (reinavla/registrerte) dyr av hestefamilien.»</article><article class="legalP" id="kapittel-3-foreslåttparagraf-2-ledd-2">Sæd som innføres fra tredjeland skal stamme fra dyr som har gjennomgått kontroll og individgransking og fått vurdert avlsverdi. Dersom sæden kommer fra et dyr som ikke har vært gjenstand for kontroll av ytelsesevne og vurdering av avlsverdi, kan den bare innføres i de mengder som er nødvendig for at godkjente instanser skal kunne gjennomføre offisielle tester.</article></article> <article class="defaultP" margin-top="true">Ny § 8A skal lyde:</article><article class="futureLegalArticle" data-name="§8A" id="kapittel-3-foreslåttparagraf-3"><span class="futureLegalArticleHeader"><span class="legalArticleValue">§ 8A</span>. <span class="legalArticleTitle">Krav til drektighetssertifikat ved innførsel fra tredjeland</span></span><article class="legalP" id="kapittel-3-foreslåttparagraf-3-ledd-1">Registrert dyr av hestefamilien som er drektig skal ved innførsel fra tredjeland følges av drektighetssertifikat i overensstemmelse med modellen vist i vedlegg 5. Istedenfor å bruke sertifikat som vist i vedlegg 5, kan de samme opplysninger tas med i andre dokumenter som følger dyret. I slike tilfeller skal myndighetene ved følgende formulering bekrefte at de fastsatte opplysningene er tatt med i de aktuelle dokumentene: «Undertegnede bekrefter at disse dokumenter inneholder de opplysninger som er nevnt i vedtak 96/510/EF».</article></article> <article class="defaultP" margin-top="true">Nåværende § 7 blir § 8.</article> <article class="defaultP" margin-top="true">§ 20 nytt annet ledd skal lyde:</article><article class="legalP" id="kapittel-3-ledd-4">Registrert dyr av hestefamilien og sæd, egg og embryo fra registrert dyr av hestefamilien som innføres fra eller utføres til annen EØS-stat eller innføres fra tredjeland, skal gjennomgå kontroll i henhold til forskrift 31. desember 1998 nr. 1484 om tilsyn og kontroll ved import og eksport av levende dyr, annet avlsmateriale og animalsk avfall innen EØS, og ved import av levende dyr fra tredjestater eller forskrift 18. oktober 1999 nr. 1163 om tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland. Denne kontrollen omfatter også den avlsmessige dokumentasjonen som skal følge dyrene, sæden, eggene eller embryoene. All nødvendig dokumentasjon må derfor foreligge på inn- eller utførselstidspunktet.</article> <article class="defaultP" margin-top="true">Vedlegg 3 skal lyde:</article><span class="futuretitle" id="kapittel-3-foreslåttittel-1">Vedlegg 3. Hestepass for registrerte dyr av hestefamilien</span> <article class="defaultP" margin-top="true">For å lese vedlegg 3 se her: (pdf)</article> <article class="defaultP" margin-top="true">Vedlegg 4 overskriften skal lyde:</article><span class="futuretitle" id="kapittel-3-foreslåttittel-2">Vedlegg 4. Avstamnings- og avlssertifikater for sæd, egg og embryo fra registrert dyr av hestefamilien</span> <article class="defaultP" margin-top="true">Nytt vedlegg 5 skal lyde:</article><span class="futuretitle" id="kapittel-3-foreslåttittel-3">Vedlegg 5. Drektighetssertifikat</span> <article class="defaultP" margin-top="true">For å lese vedlegg 5 se her: (pdf)</article></section><section class="section" data-name="kapIV" id="kapittel-4" data-lovdata-URL="LTI/forskrift/2009-08-07-1033/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Endringene trer i kraft 1. oktober 2009.</article></section></main></body></html>