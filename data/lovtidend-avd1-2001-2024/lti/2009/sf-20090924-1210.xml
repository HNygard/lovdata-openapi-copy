<!DOCTYPE html><html lang="no"><head><title>Forskrift om Barnesakkyndig kommisjon</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-09-24-1210</dd><dt class="dokid">DokumentID</dt><dd class="dokid">LTI/forskrift/2009-09-24-1210</dd><dt class="ministry">Departement</dt><dd class="ministry"><ul><li>Barne- og likestillingsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 10 s 1739</dd><dt class="dateInForce">I kraft fra</dt><dd class="dateInForce">2010-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-07-17-100/§2-5</li></ul></dd><dt class="dateOfPublication">Kunngjort</dt><dd class="dateOfPublication">2009-09-25 14:40</dd><dt class="journalNumber">Journalnummer</dt><dd class="journalNumber">2009-0903</dd><dt class="titleShort">Korttittel</dt><dd class="titleShort">Forskrift om Barnesakkyndig kommisjon</dd><dt class="title">Tittel</dt><dd class="title">Forskrift om Barnesakkyndig kommisjon</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Barne- og likestillingsdepartementet 24. september 2009 med hjemmel i lov 17. juli 1992 nr. 100 om barneverntjenester mv. (barnevernloven) § 2-5.</dd><dt class="refid">RefID</dt><dd class="refid">forskrift/2009-09-24-1210</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om Barnesakkyndig kommisjon<ul class="tocSubUl"><li>§ 1. Kommisjonens sammensetning</li><li>§ 2. Kommisjonens oppgaver</li><li>§ 3. Kommisjonens sekretariat</li><li>§ 4. Kommisjonens saksbehandling</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2009-09-24-1210" id="dokument"><h1>Forskrift om Barnesakkyndig kommisjon</h1><article class="legalArticle" data-lovdata-URL="LTI/forskrift/2009-09-24-1210/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Kommisjonens sammensetning</span></h2><article class="legalP" id="paragraf-1-ledd-1">Medlemmene av Barnesakkyndig kommisjon oppnevnes av Kongen for tre år av gangen. Kongen fastsetter antall medlemmer og oppnevner en leder for kommisjonen. Høy barnefaglig kompetanse skal vektlegges ved oppnevnelsen.</article></article><article class="legalArticle" data-lovdata-URL="LTI/forskrift/2009-09-24-1210/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Kommisjonens oppgaver</span></h2><article class="legalP" id="paragraf-2-ledd-1">Barnesakkyndig kommisjon skal gjennomgå innsendte sakkyndige rapporter avgitt til barneverntjeneste, fylkesnemnd eller domstol. Også rapporter avgitt av sakkyndige engasjert av private parter skal gjennomgås. Forskrift 18. desember 2008 nr. 1486 om krav til helsepersonells attester, erklæringer o.l., fastsatt av Helse- og omsorgsdepartementet med hjemmel i lov 2. juli 1999 nr. 64 om helsepersonell m.v. § 15 fjerde ledd gjelder så langt den passer for sakkyndige som ikke er helsepersonell.</article><article class="legalP" id="paragraf-2-ledd-2">Kommisjonen skal nytte retningslinjer for sakkyndig arbeid som underlag for sin vurdering.</article><article class="legalP" id="paragraf-2-ledd-3">Kommisjonen underretter oppdragsgiver og den som har avgitt rapporten om sin vurdering. Kommisjonen kan også pålegge de sakkyndige å avgi en tilleggsrapport innen en gitt frist.</article><article class="legalP" id="paragraf-2-ledd-4">Kommisjonens uttalelser legges ved de sakkyndige rapporter i saken.</article><article class="legalP" id="paragraf-2-ledd-5">Kommisjonen og sekretariatet kan tillegges andre tilgrensede oppgaver.</article><article class="legalP" id="paragraf-2-ledd-6">Kommisjonen skal gi departementet en årlig beretning om sin virksomhet.</article></article><article class="legalArticle" data-lovdata-URL="LTI/forskrift/2009-09-24-1210/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kommisjonens sekretariat</span></h2><article class="legalP" id="paragraf-3-ledd-1">Kommisjonen skal ha et sekretariat.</article></article><article class="legalArticle" data-lovdata-URL="LTI/forskrift/2009-09-24-1210/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kommisjonens saksbehandling</span></h2><article class="legalP" id="paragraf-4-ledd-1">Kommisjonen skal uten opphold behandle de sakene som sendes inn. Hver sak skal behandles av minst to medlemmer. Kommisjonens leder bestemmer hvilke medlemmer som skal behandle den enkelte sak, og hvilken tidsfrist saken skal behandles innenfor. Kommisjonens leder kan også bestemme at en sak skal behandles i felles møte.</article><article class="legalP" id="paragraf-4-ledd-2">Kommisjonens vurdering av de innsendte rapporter og eventuelle dissenser, skal utformes skriftlig.</article><article class="legalP" id="paragraf-4-ledd-3">Når kommisjonens leder krever det, trer kommisjonen sammen til felles møte.</article></article><article class="legalArticle" data-lovdata-URL="LTI/forskrift/2009-09-24-1210/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Forskriften trer i kraft 1. januar 2010.</article></article></main></body></html>