<!DOCTYPE html><html lang="no"><head><title>Lov om endringer i lov 2. juni 1989 nr. 27 om omsetning av alkoholholdig drikk m.v. (alkoholloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2009-06-19-67</dd><dt class="dokid">DokumentID</dt><dd class="dokid">LTI/lov/2009-06-19-67</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 7 s 1067</dd><dt class="dateInForce">I kraft fra</dt><dd class="dateInForce">2009-07-01</dd><dt class="changesToDocuments">Endrer</dt><dd class="changesToDocuments"><ul><li>lov/1989-06-02-27</li></ul></dd><dt class="dateOfPublication">Kunngjort</dt><dd class="dateOfPublication">2009-06-19 16:45</dd><dt class="journalNumber">Journalnummer</dt><dd class="journalNumber">2009-0552</dd><dt class="titleShort">Korttittel</dt><dd class="titleShort">Endringslov til alkoholloven</dd><dt class="title">Tittel</dt><dd class="title">Lov om endringer i lov 2. juni 1989 nr. 27 om omsetning av alkoholholdig drikk m.v. (alkoholloven)</dd><dt class="miscInformation">Annet om dokumentet</dt><dd class="miscInformation">Ot.prp.nr.53 (2008–2009), Innst.O.nr.111 (2008–2009) og Besl.O.nr.120 (2008–2009). Odels- og lagtingsvedtak hhv. 10. og 16. juni 2009. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2009-06-19-67</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 2. juni 1989 nr. 27 om omsetning av alkoholholdig drikk m.v. (alkoholloven)<ul class="tocSubUl"><li>I<ul class="tocSubUl"><li>§ 2-4. Krav til den som utleverer alkoholholdig drikk ved privat innførsel</li><li>§ 2-5. Tidsinnskrenkninger ved utlevering av alkoholholdig drikk</li><li>§ 2-6. Tilsyn med privat innførsel av alkoholholdig drikk</li><li>§ 8-11. Forbud mot salg, utlevering og skjenking til rusmiddelpåvirkede personer</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2009-06-19-67" id="dokument"><h1>Lov om endringer i lov 2. juni 1989 nr. 27 om omsetning av alkoholholdig drikk m.v. (alkoholloven)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 2. juni 1989 nr. 27 om omsetning av alkoholholdig drikk m.v. (alkokolloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2009-06-19-67/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 2. juni 1989 nr. 27 om omsetning av alkoholholdig drikk m.v. gjøres følgende endringer:</article> <article class="defaultP" margin-top="true">§ 1-5 tredje ledd første punktum skal lyde:</article><article class="legalP" id="kapittel-1-ledd-2">Den som selger, utleverer eller skjenker alkoholholdig drikk med 22 volumprosent alkohol eller mer, må ha fylt 20 år, og den som selger, utleverer eller skjenker annen alkoholholdig drikk, må ha fylt 18 år.</article> <article class="defaultP" margin-top="true">§ 1-14 første ledd skal lyde:</article><article class="legalP" id="kapittel-1-ledd-3">Departementet kan gi forskrifter om plikt for bevillingshaver, den som utleverer alkoholholdig drikk ved privat innførsel og den som driver engrossalg til å avgi opplysninger til statistiske formål.</article> <article class="defaultP" margin-top="true">§ 2-1 annet ledd og nytt tredje ledd skal lyde:</article><article class="legalP" id="kapittel-1-ledd-4">Etter forskrifter gitt av departementet kan alkoholholdig drikk likevel innføres av AS Vinmonopolet uten bevilling som nevnt i første ledd. Uten slik bevilling kan alkoholholdig drikk også innføres av fremmede makters representasjoner i Norge for tjenestebruk, når det skjer avgiftsfritt eller etter forskrifter gitt av departementet.</article><article class="legalP" id="kapittel-1-ledd-5">Alkoholholdig drikk kan innføres fra utlandet av privatpersoner til personlig bruk (privat innførsel) uten bevilling som nevnt i første ledd. Departementet kan i forskrift fastsette nærmere krav som må være oppfylt for at innførselen skal anses å være privat innførsel.</article> <article class="defaultP" margin-top="true">Ny § 2-4 skal lyde:</article><article class="futureLegalArticle" data-name="§2-4" id="kapittel-1-foreslåttparagraf-1"><span class="futureLegalArticleHeader">§ 2-4. <span class="legalArticleTitle">Krav til den som utleverer alkoholholdig drikk ved privat innførsel</span></span><article class="legalP" id="kapittel-1-foreslåttparagraf-1-ledd-1">Virksomheter kan bare utlevere alkoholholdig drikk til privatpersoner som innfører alkoholholdig drikk til personlig bruk dersom virksomheten er registrert som utleverer av alkoholholdig drikk ved privat innførsel hos Helsedirektoratet.</article><article class="legalP" id="kapittel-1-foreslåttparagraf-1-ledd-2">Departementet kan i forskrift fastsette ytterligere krav for å sikre en forsvarlig utlevering av alkoholdig drikk ved privat innførsel og for å sikre at virksomheter som foretar slik utlevering opptrer i samsvar med bestemmelser fastsatt i eller i medhold av loven her eller annen lovgivning som har sammenheng med formålene bak loven her.</article><article class="legalP" id="kapittel-1-foreslåttparagraf-1-ledd-3">Helsedirektoratet kan vedta å nekte eller trekke tilbake en registrering dersom virksomheten ikke oppfyller sine forpliktelser etter denne loven eller bestemmelser gitt i medhold av den. Det samme gjelder ved overtredelse av bestemmelser gitt i eller i medhold av annen lovgivning når bestemmelsene har sammenheng med denne lovs formål.</article><article class="legalP" id="kapittel-1-foreslåttparagraf-1-ledd-4">Ved vurderingen av om en registrering bør nektes eller trekkes tilbake, og for hvor lenge, kan det blant annet legges vekt på type overtredelse, overtredelsens grovhet, om virksomheten kan klandres for overtredelsen og hva som er gjort for å rette opp forholdet. Det kan også legges vekt på hvordan virksomheten tidligere har praktisert slik utlevering.</article></article> <article class="defaultP" margin-top="true">Ny § 2-5 skal lyde:</article><article class="futureLegalArticle" data-name="§2-5" id="kapittel-1-foreslåttparagraf-2"><span class="futureLegalArticleHeader">§ 2-5. <span class="legalArticleTitle">Tidsinnskrenkninger ved utlevering av alkoholholdig drikk</span></span><article class="legalP" id="kapittel-1-foreslåttparagraf-2-ledd-1">Utlevering av alkoholholdig drikk ved privat innførsel kan skje fra kl. 08.30 til kl. 18.00. På dagen før søn- og helligdager skal utleveringen opphøre kl. 15.00. Dette gjelder ikke dagen før Kristi Himmelfartsdag.</article><article class="legalP" id="kapittel-1-foreslåttparagraf-2-ledd-2">Utlevering av alkoholholdig drikk ved privat innførsel er forbudt på søn- og helligdager, 1. og 17. mai, jul-, nyttårs-, påske- og pinseaften og på stemmedagene for stortingsvalg, fylkestingsvalg, kommunestyrevalg og på folkeavstemning vedtatt ved lov.</article></article> <article class="defaultP" margin-top="true">Ny § 2-6 skal lyde:</article><article class="futureLegalArticle" data-name="§2-6" id="kapittel-1-foreslåttparagraf-3"><span class="futureLegalArticleHeader">§ 2-6. <span class="legalArticleTitle">Tilsyn med privat innførsel av alkoholholdig drikk</span></span><article class="legalP" id="kapittel-1-foreslåttparagraf-3-ledd-1">Helsedirektoratet fører tilsyn med at bestemmelsene om privat innførsel av alkoholholdig drikk fastsatt i eller i medhold av denne lov overholdes.</article><article class="legalP" id="kapittel-1-foreslåttparagraf-3-ledd-2">Enhver plikter å gi de opplysninger som er nødvendige for gjennomføringen av tilsynet med privat innførsel av alkoholholdig drikk.</article></article> <article class="defaultP" margin-top="true">§ 8-11 skal lyde:</article><article class="futureLegalArticle" data-name="§8-11" id="kapittel-1-foreslåttparagraf-4"><span class="futureLegalArticleHeader">§ 8-11. <span class="legalArticleTitle">Forbud mot salg, utlevering og skjenking til rusmiddelpåvirkede personer</span></span><article class="legalP" id="kapittel-1-foreslåttparagraf-4-ledd-1">Det er forbudt å selge, utlevere eller skjenke alkoholholdig drikk til personer som er åpenbart påvirket av rusmidler, eller skjenke alkoholholdig drikk på en slik måte at vedkommende må antas å bli åpenbart påvirket.</article></article></section><section class="section" data-name="kapII" id="kapittel-2" data-lovdata-URL="LTI/lov/2009-06-19-67/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven trer i kraft 1. juli 2009.</article></section></main></body></html>