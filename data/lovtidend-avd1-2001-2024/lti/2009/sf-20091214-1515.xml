<!DOCTYPE html><html lang="no"><head><title>Forskrift om fangst av ål i 2010</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-12-14-1515</dd><dt class="dokid">DokumentID</dt><dd class="dokid">LTI/forskrift/2009-12-14-1515</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 13 s 2097</dd><dt class="dateInForce">I kraft fra</dt><dd class="dateInForce">2010-01-01 – 2010-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§7</li><li>lov/2008-06-06-37/§13</li><li>lov/2008-06-06-37/§66</li></ul></dd><dt class="dateOfPublication">Kunngjort</dt><dd class="dateOfPublication">2009-12-15 14:20</dd><dt class="journalNumber">Journalnummer</dt><dd class="journalNumber">2009-1178</dd><dt class="titleShort">Korttittel</dt><dd class="titleShort">Forskrift om fangst av ål i 2010</dd><dt class="title">Tittel</dt><dd class="title">Forskrift om fangst av ål i 2010</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 14. desember 2009 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 7, § 13 og § 66.</dd><dt class="refid">RefID</dt><dd class="refid">forskrift/2009-12-14-1515</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fangst av ål i 2010<ul class="tocSubUl"><li>§ 1. Virkeområde</li><li>§ 2. Generelt forbud</li><li>§ 3. Vilkår for å delta i forskningsfangst av ål</li><li>§ 4. Kvoter</li><li>§ 5. Søknad</li><li>§ 6. Rapportering</li><li>§ 7. Gjennomføring av fangsten</li><li>§ 8. Tilbakekall av tillatelse</li><li>§ 9. Sanksjoner, straff</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2009-12-14-1515" id="dokument"><h1>Forskrift om fangst av ål i 2010</h1><article class="legalArticle" data-lovdata-URL="LTI/forskrift/2009-12-14-1515/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder fangst av ål i sjøen i norsk territorialfarvann og norsk økonomisk sone, både fra land og med norske og utenlandske fartøy.</article></article><article class="legalArticle" data-lovdata-URL="LTI/forskrift/2009-12-14-1515/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Generelt forbud</span></h2><article class="legalP" id="paragraf-2-ledd-1">Det er forbudt å fange, oppbevare og lande ål innenfor området nevnt i § 1.</article><article class="legalP" id="paragraf-2-ledd-2">Forbudet gjelder også fritidsfiske.</article></article><article class="legalArticle" data-lovdata-URL="LTI/forskrift/2009-12-14-1515/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for å delta i forskningsfangst av ål</span></h2><article class="legalP" id="paragraf-3-ledd-1">Uten hinder av forbudet i § 2 kan fiskere som er gitt særskilt tillatelse til forskningsfangst av ål gjennomføre slik fangst i henhold til tillatelsen.</article><article class="legalP" id="paragraf-3-ledd-2">Tillatelse kan tildeles etter søknad til Fiskeridirektoratet hvis følgende vilkår er oppfylt:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">fartøyet må være registrert i merkeregisteret, samt være egnet, bemannet og utstyrt for fangst av ål,</article></article></li><li data-li-identifier="b)" data-name="b)"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">eieren av fartøyet og høvedsmannen må være ført i fiskermanntallet i 2010,</article></article></li><li data-li-identifier="c)" data-name="c)"><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">fartøyet og eieren må ha registrert landing av ål ved norske fiskemottak i perioden 2006 til 2008. Kun fangst levert av fiskere ført i fiskermanntallet på leveringstidspunktet skal medregnes.</article></article></li></ul></article><article class="legalP" id="paragraf-3-ledd-3">Dersom en eier som fyller vilkårene etter denne bestemmelsen skifter fartøy stilles det likevel ikke krav om at fartøyet som kommer til erstatning, har registrert landing av ål ved norske fiskemottak før 1. januar 2009.</article></article><article class="legalArticle" data-lovdata-URL="LTI/forskrift/2009-12-14-1515/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kvoter</span></h2><article class="legalP" id="paragraf-4-ledd-1">Den totale rammen for forskningsfangsten er 50 tonn. Innenfor dette kvantumet kan Fiskeridirektoratet for 2010 tildele tillatelser i følgende områder og med tilhørende maksimalkvanta: <table><tbody><tr><td data-text-align="left" data-vertical-align="top">Østfold</td><td data-text-align="left" data-vertical-align="top">6 tillatelser à 1500 kg</td></tr><tr><td data-text-align="left" data-vertical-align="top">Oslo/Buskerud/Akershus</td><td data-text-align="left" data-vertical-align="top">1 tillatelser à 1500 kg</td></tr><tr><td data-text-align="left" data-vertical-align="top">Vestfold</td><td data-text-align="left" data-vertical-align="top">4 tillatelser à 1500 kg</td></tr><tr><td data-text-align="left" data-vertical-align="top">Telemark</td><td data-text-align="left" data-vertical-align="top">2 tillatelser à 1500 kg</td></tr><tr><td data-text-align="left" data-vertical-align="top">Aust-Agder</td><td data-text-align="left" data-vertical-align="top">5 tillatelser à 1500 kg</td></tr><tr><td data-text-align="left" data-vertical-align="top">Vest-Agder</td><td data-text-align="left" data-vertical-align="top">5 tillatelser à 1500 kg</td></tr><tr><td data-text-align="left" data-vertical-align="top">Rogaland</td><td data-text-align="left" data-vertical-align="top">11 tillatelser à 1000 kg</td></tr><tr><td data-text-align="left" data-vertical-align="top">Hordaland/Sogn og Fjordane</td><td data-text-align="left" data-vertical-align="top">8 tillatelser à 1000 kg.</td></tr></tbody></table></article><article class="legalP" id="paragraf-4-ledd-2">Tillatelsen til fangst av ål gjelder i det distrikt tillatelsen er gitt for.</article></article><article class="legalArticle" data-lovdata-URL="LTI/forskrift/2009-12-14-1515/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Søknad</span></h2><article class="legalP" id="paragraf-5-ledd-1">Eier av fartøy som fyller vilkårene i § 3 og som ønsker å delta i forskningsfangst etter ål i 2010 må sende søknad til Fiskeridirektoratet region Sør på fastsatt skjema innen 1. februar 2010.</article></article><article class="legalArticle" data-lovdata-URL="LTI/forskrift/2009-12-14-1515/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Rapportering</span></h2><article class="legalP" id="paragraf-6-ledd-1">Alle som deltar i fangst av ål skal rapportere fangst til Havforskningsinstituttet på eget skjema.</article></article><article class="legalArticle" data-lovdata-URL="LTI/forskrift/2009-12-14-1515/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Gjennomføring av fangsten</span></h2><article class="legalP" id="paragraf-7-ledd-1">Forskningsfangst kan bare gjennomføres i perioden fra og med 1. mai til og med 30. november 2010.</article><article class="legalP" id="paragraf-7-ledd-2">Det er kun tillatt å benytte ruser.</article></article><article class="legalArticle" data-lovdata-URL="LTI/forskrift/2009-12-14-1515/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilbakekall av tillatelse</span></h2><article class="legalP" id="paragraf-8-ledd-1">Den som unnlater å rapportere etter § 6 eller overtrer andre bestemmelser kan få inndratt tillatelsen til fangst av ål. Vedtak om inndragning treffes av Fiskeridirektoratet.</article></article><article class="legalArticle" data-lovdata-URL="LTI/forskrift/2009-12-14-1515/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Sanksjoner, straff</span></h2><article class="legalP" id="paragraf-9-ledd-1">Den som forsettlig eller uaktsomt overtrer bestemmelser gitt i eller i medhold av denne forskriften, straffes i henhold til lov 6. juni 2008 nr 37 om forvaltning av viltlevande marine ressursar § 60 og § 64. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2009-12-14-1515/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften gjelder fra og med 1. januar til og med 31. desember 2010.</article></article></main></body></html>