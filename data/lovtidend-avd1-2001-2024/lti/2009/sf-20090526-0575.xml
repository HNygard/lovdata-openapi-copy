<!DOCTYPE html><html lang="no"><head><title>Forskrift om beregning av kapitalavkastning i livsforsikringsselskaper mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-05-26-575</dd><dt class="dokid">DokumentID</dt><dd class="dokid">LTI/forskrift/2009-05-26-575</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 6 s 851</dd><dt class="dateInForce">I kraft fra</dt><dd class="dateInForce">2010-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-02-19-192</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1998-12-16-1241/§5-25</li><li>lov/1998-07-17-56/§10-1</li></ul></dd><dt class="dateOfPublication">Kunngjort</dt><dd class="dateOfPublication">2009-06-05 14:50</dd><dt class="journalNumber">Journalnummer</dt><dd class="journalNumber">2009-0460</dd><dt class="titleShort">Korttittel</dt><dd class="titleShort">Forskrift om avkastning i livsforsikring</dd><dt class="title">Tittel</dt><dd class="title">Forskrift om beregning av kapitalavkastning i livsforsikringsselskaper mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kredittilsynet 26. mai 2009 med hjemmel i forskrift 16. desember 1998 nr. 1241 for årsregnskap m.m. for forsikringsselskap § 5-25 tredje ledd.</dd><dt class="refid">RefID</dt><dd class="refid">forskrift/2009-05-26-575</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om beregning av kapitalavkastning i livsforsikringsselskaper mv.<ul class="tocSubUl"><li>§ 1. Virkeområde</li><li>§ 2. Beregning av kapitalavkastningsrente for kollektivportefølje og delporteføljer</li><li>§ 3. Mål for kapitalavkastning</li><li>§ 4. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/2009-05-26-575" id="dokument"><h1>Forskrift om beregning av kapitalavkastning i livsforsikringsselskaper mv.</h1><article class="legalArticle" data-lovdata-URL="LTI/forskrift/2009-05-26-575/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for livsforsikringsselskap som har sitt hovedsete og er underlagt tilsyn i Norge.</article><article class="legalP" id="paragraf-1-ledd-2">Forskriften gjelder også norske pensjonsforetak, likevel slik at pensjonsforetak som ved inngangen til regnskapsåret har en forvaltningskapital mindre enn to milliarder kroner kan foreta kvartalsvise beregninger.</article></article><article class="legalArticle" data-lovdata-URL="LTI/forskrift/2009-05-26-575/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Beregning av kapitalavkastningsrente for kollektivportefølje og delporteføljer</span></h2><article class="legalP" id="paragraf-2-ledd-1">Selskapet skal beregne kapitalavkastning for kollektivporteføljen samlet og for hver underportefølje i kollektivporteføljen. For hver portefølje skal det beregnes bokført avkastning og verdijustert avkastning etter reglene i § 3. Avkastningsberegningene skal legge verdivurderingsprinsippene i årsregnskapsforskriften til grunn.</article><article class="legalP" id="paragraf-2-ledd-2">Med kollektivporteføljen menes her eiendeler som angitt i årsregnskapsforskriften § 4-7 punkt 7. Eiendeler i kollektivporteføljen inkluderer også markedsverdien av derivater i kollektivporteføljen ført som forpliktelse i regnskapet og andre poster som det er naturlig å medregne i kollektivporteføljen. Forfalte, ikke betalte premier inngår ikke.</article></article><article class="legalArticle" data-lovdata-URL="LTI/forskrift/2009-05-26-575/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Mål for kapitalavkastning</span></h2><article class="legalP" id="paragraf-3-ledd-1">Kapitalavkastningen skal beregnes månedlig.</article><article class="legalP" id="paragraf-3-ledd-2">For hver periode beregnes kapitalavkastningsrenten ved å se på endringer i porteføljens markedsverdi justert for inn- og utbetalinger i hver periode ved bruk av Modifisert Dietz-metode som følger:</article><article class="legalP" id="paragraf-3-ledd-3">Bokført avkastning (r<sub>p</sub> ) = <img height="109" src="static/LTI//ltavd1/filer/grafikk/sf-20090526-0575-01-01.gif" width="189" /><p class="leddfortsettelse">der</p><ul class="defaultList"><li><article class="listArticle" id="paragraf-3-ledd-3-punkt-1"><article class="legalP" id="paragraf-3-ledd-3-punkt-1-ledd-1">P<sub>0</sub> = verdien av eiendelene i porteføljen ved periodens start</article></article></li><li><article class="listArticle" id="paragraf-3-ledd-3-punkt-2"><article class="legalP" id="paragraf-3-ledd-3-punkt-2-ledd-1">P<sub>1</sub> = verdien av eiendelene i porteføljen ved periodens slutt</article></article></li><li><article class="listArticle" id="paragraf-3-ledd-3-punkt-3"><article class="legalP" id="paragraf-3-ledd-3-punkt-3-ledd-1">Kf<sub>0</sub> = verdien av kursreguleringsfondet ved periodens start</article></article></li><li><article class="listArticle" id="paragraf-3-ledd-3-punkt-4"><article class="legalP" id="paragraf-3-ledd-3-punkt-4-ledd-1">Kf<sub>1</sub> = verdien av kursreguleringsfondet ved periodens slutt</article></article></li><li><article class="listArticle" id="paragraf-3-ledd-3-punkt-5"><article class="legalP" id="paragraf-3-ledd-3-punkt-5-ledd-1">T = antall dager i perioden</article></article></li><li><article class="listArticle" id="paragraf-3-ledd-3-punkt-6"><article class="legalP" id="paragraf-3-ledd-3-punkt-6-ledd-1">i = dag-nummer i perioden</article></article></li><li><article class="listArticle" id="paragraf-3-ledd-3-punkt-7"><article class="legalP" id="paragraf-3-ledd-3-punkt-7-ledd-1">d<sub>i</sub> = total netto inn-/utbetaling (kontantstrøm eksklusive netto inntekter fra investeringer) på dag nr. i.</article></article></li></ul></article><article class="legalP" id="paragraf-3-ledd-4">Kvartalsvis, halvårlig og årlig beregning av bokført avkastning fremkommer ved geometrisk sammenkobling av beregnet avkastning for delperiodene:<ul class="defaultList"><li><article class="listArticle" id="paragraf-3-ledd-4-punkt-1"><article class="legalP" id="paragraf-3-ledd-4-punkt-1-ledd-1">R<sub>P</sub> = (1+r<sub>p1</sub> )*(1+ r<sub>p2</sub> )*(1+r<sub>p3</sub> )*.....*(1+r<sub>0</sub> ) – 1</article></article></li></ul><p class="leddfortsettelse">der</p><ul class="defaultList"><li><article class="listArticle" id="paragraf-3-ledd-4-punkt-2"><article class="legalP" id="paragraf-3-ledd-4-punkt-2-ledd-1">R<sub>P</sub> = avkastning for en periode bestående av flere delperioder</article></article></li><li><article class="listArticle" id="paragraf-3-ledd-4-punkt-3"><article class="legalP" id="paragraf-3-ledd-4-punkt-3-ledd-1">r<sub>pn</sub> = bokført avkastning for delperiode n.</article></article></li></ul></article><article class="legalP" id="paragraf-3-ledd-5">Det skal beregnes verdijustert avkastning på tilsvarende måte som foran, likevel slik at kursreguleringsfondet holdes utenfor beregningene i formelen (Kf<sub>0</sub> og Kf<sub>1</sub> settes lik 0).</article></article><article class="legalArticle" data-lovdata-URL="LTI/forskrift/2009-05-26-575/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttreden</span></h2><article class="legalP" id="paragraf-4-ledd-1">Forskriften trer i kraft 1. januar 2010.</article><article class="legalP" id="paragraf-4-ledd-2">Fra samme tidspunkt oppheves forskrift 19. februar 1993 nr. 192 om mål for livsforsikringsselskapenes kapitalavkastning.</article></article></main></body></html>