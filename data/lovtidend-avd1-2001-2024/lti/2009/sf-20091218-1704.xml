<!DOCTYPE html><html lang="no"><head><title>Forskrift om endring i forskrift om gebyr og avgift i forbindelse med akvakulturvirksomhet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-12-18-1704</dd><dt class="dokid">DokumentID</dt><dd class="dokid">LTI/forskrift/2009-12-18-1704</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 14 s 2356</dd><dt class="dateInForce">I kraft fra</dt><dd class="dateInForce">2010-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-12-21-1597</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-79/§26</li></ul></dd><dt class="dateOfPublication">Kunngjort</dt><dd class="dateOfPublication">2009-12-30 15:15</dd><dt class="journalNumber">Journalnummer</dt><dd class="journalNumber">2009-1312</dd><dt class="titleShort">Korttittel</dt><dd class="titleShort">Endr. forskrift om gebyrer, akvakulturvirksomhet</dd><dt class="title">Tittel</dt><dd class="title">Forskrift om endring i forskrift om gebyr og avgift i forbindelse med akvakulturvirksomhet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 18. desember 2009 med hjemmel i lov 17. juni 2005 nr. 79 om akvakultur (akvakulturloven) § 26.</dd><dt class="refid">RefID</dt><dd class="refid">forskrift/2009-12-18-1704</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om gebyr og avgift i forbindelse med akvakulturvirksomhet<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2009-12-18-1704" id="dokument"><h1>Forskrift om endring i forskrift om gebyr og avgift i forbindelse med akvakulturvirksomhet</h1><section class="section" data-name="kapI" id="kapittel-1" data-lovdata-URL="LTI/forskrift/2009-12-18-1704/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. desember 2001 nr. 1597 om gebyr og avgift i forbindelse med akvakulturvirksomhet gjøres følgende endringer:</article> <article class="defaultP" margin-top="true">§ 2 skal lyde:</article><article class="legalP" id="kapittel-1-ledd-2">For behandling av søknad etter lov nevnt i § 1, skal søker betale gebyr til statskassen på kr 12&#xa0;000,-.</article><article class="legalP" id="kapittel-1-ledd-3">Ved behandling av søknader fra søkere som nevnt i forskrift 22. desember 2004 nr. 1799 om tillatelse til akvakultur av andre arter enn laks, ørret og regnbueørret § 10 tredje ledd og § 12 fjerde ledd, skal søker betale gebyr til statskassen på kr 3&#xa0;000. Det samme gjelder for søkere som søker om tillatelse til fiskepark. Det skal ikke betales gebyr for søknad etter forskrift 22. desember 2004 nr. 1785 om drift av akvakulturanlegg (akvakulturdriftsforskriften) § 42a.</article> <article class="defaultP" margin-top="true">§ 2a oppheves.</article> <article class="defaultP" margin-top="true">§ 3 skal lyde:</article><article class="legalP" id="kapittel-1-ledd-4">For hver lokalitet til produksjon av matfisk, stamfisk eller matfisk til forsøks-, forsknings-, undervisnings- og visningsformål, samt slaktemerd hvor klarert biomasse er lik eller større enn 65 tonn, skal det betales en årlig avgift på kr 9000,- for tilsyn og kontroll. For lokalitet til fiskepark skal innehaver av tillatelsen betale en årlig avgift på kr 500,- for tilsyn og kontroll.</article><article class="legalP" id="kapittel-1-ledd-5">For hver lokalitet til produksjon av matfisk av laks, ørret og regnbueørret hvor klarert biomasse er mellom 1560 og 3120 tonn, i Troms og Finnmark mellom 1800 og 3600 tonn, betales en tilleggsavgift på kr 6700,-. For hver lokalitet til produksjon av matfisk av laks, ørret og regnbueørret hvor klarert biomasse er lik eller større enn 3120 tonn, i Troms og Finnmark lik eller større enn 3600 tonn, betales en tilleggsavgift på kr 11&#xa0;000,-.</article><article class="legalP" id="kapittel-1-ledd-6">Innehaver av tillatelse til akvakultur av stamfisk av laks, ørret og regnbueørret betaler en tilleggsavgift på kr 11&#xa0;000,- for tilsyn og kontroll per stamfisktillatelse.</article><article class="legalP" id="kapittel-1-ledd-7">Unntatt fra plikten til avgift er lokaliteter til matfisk, stamfisk eller matfisk til forsøks-, forsknings- og undervisningsformål i ferskvann og lokaliteter til manntallstillatelse.</article><article class="legalP" id="kapittel-1-ledd-8">Avgiften skal beregnes pr. 15. september hvert år.</article> <article class="defaultP" margin-top="true">§ 4 skal lyde:</article><article class="legalP" id="kapittel-1-ledd-9">Fiskeridirektoratet kan frafalle gebyr og avgift for tilsyn og kontroll etter § 2 og § 3 når særlige grunner foreligger. Vedtak om å opprettholde gebyr kan ikke påklages.</article></section><section class="section" data-name="kapII" id="kapittel-2" data-lovdata-URL="LTI/forskrift/2009-12-18-1704/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2010.</article></section></main></body></html>