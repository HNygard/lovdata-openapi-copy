<!DOCTYPE html><html lang="no"><head><title>Forskrift om sortering og innsamling av avfall, avfallsgebyrer og byggavfall i Longyearbyen planområde</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2009-09-11-1188</dd><dt class="dokid">DokumentID</dt><dd class="dokid">LTI/forskrift/2009-09-11-1188</dd><dt class="ministry">Departement</dt><dd class="ministry"><ul><li>Justis- og politidepartementet</li><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 10 s 1721</dd><dt class="dateInForce">I kraft fra</dt><dd class="dateInForce">2010-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2001-06-15-79/§71</li><li>lov/2001-06-15-79/§72</li><li>forskrift/2002-06-24-724/§9</li><li>forskrift/2002-06-24-724/§15</li></ul></dd><dt class="dateOfPublication">Kunngjort</dt><dd class="dateOfPublication">2009-09-18 14:30</dd><dt class="journalNumber">Journalnummer</dt><dd class="journalNumber">2009-0882</dd><dt class="titleShort">Korttittel</dt><dd class="titleShort">Forskrift om avfall mv. i Longyearbyen</dd><dt class="title">Tittel</dt><dd class="title">Forskrift om sortering og innsamling av avfall, avfallsgebyrer og byggavfall i Longyearbyen planområde</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sysselmannen på Svalbard 11. september 2009 med hjemmel i lov 15. juni 2001 nr. 79 om miljøvern på Svalbard (svalbardmiljøloven) § 71 og § 72 og forskrift 24. juni 2002 nr. 724 om miljøgifter, avfall og gebyrer for avløp og avfall på Svalbard § 9 og § 15.</dd><dt class="refid">RefID</dt><dd class="refid">forskrift/2009-09-11-1188</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sortering og innsamling av avfall, avfallsgebyrer og byggavfall i Longyearbyen planområde<ul class="tocSubUl"><li>Kap. 1. Alminnelige bestemmelser<ul class="tocSubUl"><li>§ 1. Virkeområde</li><li>§ 2. Definisjoner</li></ul></li><li>Kap. 2. Sortering, levering og innsamling av avfall<ul class="tocSubUl"><li>§ 3. Plikt til å kildesortere avfall</li><li>§ 4. Avfallskvern</li><li>§ 5. Plikt til å levere sortert husholdningsavfall</li><li>§ 6. Oppsamlingsenheter for sortert husholdningsavfall og innsamling av dette</li><li>§ 7. Plikt til å levere sortert næringsavfall</li></ul></li><li>Kap. 3. Avfallsgebyr<ul class="tocSubUl"><li>§ 8. Gebyrplikt</li><li>§ 9. Innkreving, renter, mv.</li></ul></li><li>Kap. 4. Byggavfall<ul class="tocSubUl"><li>§ 10. Opplysninger om planlagt håndtering av byggavfall (avfallsplan)</li><li>§ 11. Kartlegging av farlig avfall og miljøsaneringsbeskrivelse</li><li>§ 12. Opplysninger om faktisk håndtering av byggavfall (sluttrapport)</li></ul></li><li>Kap. 5. Avsluttende bestemmelser<ul class="tocSubUl"><li>§ 13. Unntak</li><li>§ 14. Tilsyn</li><li>§ 15. Tvangsmulkt</li><li>§ 16. Klage</li><li>§ 17. Straff</li><li>§ 18. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2009-09-11-1188" id="dokument"><h1>Forskrift om sortering og innsamling av avfall, avfallsgebyrer og byggavfall i Longyearbyen planområde</h1><section class="section" data-name="kap1" id="kapittel-1" data-lovdata-URL="LTI/forskrift/2009-09-11-1188/KAPITTEL_1"><h2>Kap. 1. Alminnelige bestemmelser</h2><article class="legalArticle" data-lovdata-URL="LTI/forskrift/2009-09-11-1188/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Denne forskriften gjelder for håndtering av avfall m.m. i Longyearbyen arealplanområde. Kapittel 2 gir regler om sortering, levering og innsamling av husholdnings- og næringsavfall og installering og bruk av avfallskvern for matavfall. Kapittel 3 gir regler om avfallsgebyr og innkreving av gebyret.</article><article class="legalP" id="kapittel-1-paragraf-1-ledd-2">Kapittel 4 gjelder opplysninger om planlagt og faktisk håndtering av byggavfall i forbindelse med tiltak som krever søknad og tillatelse i henhold til forskrift 24. februar 2003 nr. 274 Byggesaksforskrift for Longyearbyen (byggesaksforskriften) § 14, jf. plan- og bygningsloven § 93 – § 99.</article><article class="legalP" id="kapittel-1-paragraf-1-ledd-3">Andre forskrifter om regulering av avfall supplerer denne forskriften dersom ikke annet uttrykkelig fremkommer.</article></article><article class="legalArticle" data-lovdata-URL="LTI/forskrift/2009-09-11-1188/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I denne forskrift forstås med:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>avfall:</i> kasserte løsøregjenstander eller stoffer. Som avfall regnes også overflødige løsøregjenstander, og stoffer fra tjenesteyting, produksjon og renseanlegg mv., men ikke avløpsvann eller avgasser.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>husholdningsavfall:</i> avfall fra private husholdninger, hytter og fritidshus, herunder større gjenstander som inventar og liknende.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1"><i>næringsavfall:</i> avfall fra offentlige og private virksomheter og institusjoner.</article></article></li><li data-li-identifier="d)" data-name="d)"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1"><i>farlig avfall:</i> avfall som ikke skal behandles sammen med annet avfall fordi det kan medføre alvorlige forurensninger eller fare for skade på mennesker eller dyr, og som for øvrig omfattes av forskrift 1. juni 2004 nr. 930 om gjenvinning og behandling av avfall (avfallsforskriften), kapittel 11 vedlegg 1 (den europeiske avfallslisten, EAL) og vedlegg 3.</article></article></li><li data-li-identifier="e)" data-name="e)"><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1"><i>matavfall:</i> lett nedbrytbart organisk avfall, planterester og vått husholdningspapir.</article></article></li><li data-li-identifier="f)" data-name="f)"><article class="listArticle" id="kapittel-1-paragraf-2-ledd-1-punkt-6"><article class="legalP" id="kapittel-1-paragraf-2-ledd-1-punkt-6-ledd-1"><i>smittefarlig avfall:</i> avfall fra medisinsk behandling eller veterinærbehandling og/eller tilhørende undervisning, forskning og diagnostikk som inneholder levedyktige mikroorganismer eller deres toksiner, som kan forårsake sykdom hos mennesker eller andre levende organismer.</article></article></li><li data-li-identifier="g)" data-name="g)"><article class="listArticle" id="kapittel-1-paragraf-2-ledd-1-punkt-7"><article class="legalP" id="kapittel-1-paragraf-2-ledd-1-punkt-7-ledd-1"><i>boenhet:</i> bruksenhet brukt som bolig. Med boenhet forstås bolig med ett eller flere rom og med separat inngang, samt eget bad/wc og kjøkkendel.</article></article></li><li data-li-identifier="h)" data-name="h)"><article class="listArticle" id="kapittel-1-paragraf-2-ledd-1-punkt-8"><article class="legalP" id="kapittel-1-paragraf-2-ledd-1-punkt-8-ledd-1"><i>avfallsprodusent:</i> alle som genererer avfall eller etterlater seg løsøregjenstander eller anlegg som kan anses som avfall.</article></article></li><li data-li-identifier="i)" data-name="i)"><article class="listArticle" id="kapittel-1-paragraf-2-ledd-1-punkt-9"><article class="legalP" id="kapittel-1-paragraf-2-ledd-1-punkt-9-ledd-1"><i>lovlig mottak:</i> mottak på fastlandet som er lovlige etter regelverket der, og mottak for behandling av avfall på Svalbard som er lovlig etter forskrift 24. juni 2002 nr. 724 om miljøgifter, avfall og gebyrer for avløp og avfall på Svalbard (forurensningsforskriften) § 11.</article></article></li><li data-li-identifier="j)" data-name="j)"><article class="listArticle" id="kapittel-1-paragraf-2-ledd-1-punkt-10"><article class="legalP" id="kapittel-1-paragraf-2-ledd-1-punkt-10-ledd-1"><i>byggavfall:</i> materialer og gjenstander fra bygging, rehabilitering eller riving av bygninger, konstruksjoner og anlegg, men ikke gravemasser fra byggevirksomhet.</article></article></li><li data-li-identifier="k)" data-name="k)"><article class="listArticle" id="kapittel-1-paragraf-2-ledd-1-punkt-11"><article class="legalP" id="kapittel-1-paragraf-2-ledd-1-punkt-11-ledd-1"><i>ansvarlig søker:</i> tiltakshavers bindeledd overfor bevilgende myndighet, jf. byggesaksforskriften § 14 jf. plan- og bygningsloven § 93 – § 99.</article></article></li></ul></article></article></section><section class="section" data-name="kap2" id="kapittel-2" data-lovdata-URL="LTI/forskrift/2009-09-11-1188/KAPITTEL_2"><h2>Kap. 2. Sortering, levering og innsamling av avfall</h2><article class="legalArticle" data-lovdata-URL="LTI/forskrift/2009-09-11-1188/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Plikt til å kildesortere avfall</span></h3><article class="legalP" id="kapittel-2-paragraf-1-ledd-1">Alle avfallsprodusenter som er omfattet av forskriften, plikter å kildesortere avfallet for de avfallstyper som Longyearbyen lokalstyre har etablert innsamlings- og mottaksordninger for.</article></article><article class="legalArticle" data-lovdata-URL="LTI/forskrift/2009-09-11-1188/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Avfallskvern</span></h3><article class="legalP" id="kapittel-2-paragraf-2-ledd-1">Alle bygningseiere plikter å sørge for installasjon, drift og vedlikehold av avfallskvern for matavfall i alle kjøkken med avløp. For eksisterende bygg er fristen 1. juli 2010. Longyearbyen lokalstyre er ansvarlig for anskaffelse av avfallskverner. Alle avfallsprodusenter skal destruere alt egnet matavfall gjennom avfallskvernen.</article></article><article class="legalArticle" data-lovdata-URL="LTI/forskrift/2009-09-11-1188/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Plikt til å levere sortert husholdningsavfall</span></h3><article class="legalP" id="kapittel-2-paragraf-3-ledd-1">Alle avfallsprodusenter skal levere alt husholdningsavfall, med unntak av matavfall, i de lokalt etablerte oppsamlingsenhetene og sortert for den enkelte avfallstype, jf. § 6 i forskriften her. Eventuelle luker i oppsamlingsenheten skal lukkes slik at hygieniske ulemper ikke oppstår. Brenning av husholdningsavfall er ikke tillatt.</article><article class="legalP" id="kapittel-2-paragraf-3-ledd-2">Følgende avfall skal leveres direkte til lovlig mottak:<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-3-ledd-2-punkt-1"><article class="legalP" id="kapittel-2-paragraf-3-ledd-2-punkt-1-ledd-1">avfall som er for stort eller tungt til å kunne legges i oppsamlingsenhetene,</article></article></li><li data-li-identifier="-" data-name="-"><article class="listArticle" id="kapittel-2-paragraf-3-ledd-2-punkt-2"><article class="legalP" id="kapittel-2-paragraf-3-ledd-2-punkt-2-ledd-1">avfallstyper det ikke er etablert særskilt mottak for lokalt,</article></article></li><li data-li-identifier="-" data-name="-"><article class="listArticle" id="kapittel-2-paragraf-3-ledd-2-punkt-3"><article class="legalP" id="kapittel-2-paragraf-3-ledd-2-punkt-3-ledd-1">farlig avfall, flytende avfall, smittefarlig avfall, varm aske, større mengder dyre-/fiskeavfall, asbest, eksplosivt eller selvantennelig avfall.</article></article></li></ul></article></article><article class="legalArticle" data-lovdata-URL="LTI/forskrift/2009-09-11-1188/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Oppsamlingsenheter for sortert husholdningsavfall og innsamling av dette</span></h3><article class="legalP" id="kapittel-2-paragraf-4-ledd-1">Longyearbyen lokalstyre skal anskaffe og vedlikeholde oppsamlingsenheter og samle inn avfall fra disse. Enhetene skal være av en slik type at avfallet sikres mot nedbør, vind og skadedyr.</article><article class="legalP" id="kapittel-2-paragraf-4-ledd-2">Alle oppsamlingsenheter må plasseres på plant underlag, slik at de ikke gir hygieniske ulemper eller er til sjenanse for andre, verken ved oppbevaring eller i forbindelse med tømming.</article><article class="legalP" id="kapittel-2-paragraf-4-ledd-3">Innsamling og tømming skal foregå slik at det medfører minst mulig ulempe med hensyn til støy, støv og lukt og lignende. Under transport skal avfallet sikres slik at ikke noe faller av. Eventuelt søl skal fjernes av renovatør.</article></article><article class="legalArticle" data-lovdata-URL="LTI/forskrift/2009-09-11-1188/§7" data-name="§7" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Plikt til å levere sortert næringsavfall</span></h3><article class="legalP" id="kapittel-2-paragraf-5-ledd-1">Næringsavfall skal sorteres og leveres til lovlig mottak. Brenning av næringsavfall er ikke tillatt.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2009-09-11-1188/KAPITTEL_3"><h2>Kap. 3. Avfallsgebyr</h2><article class="legalArticle" data-lovdata-URL="LTI/forskrift/2009-09-11-1188/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Gebyrplikt</span></h3><article class="legalP" id="kapittel-3-paragraf-1-ledd-1">Bruker av boenhet som er omfattet av denne forskriften, skal betale gebyr for avfallsordningen. Gebyrplikten inntrer fra det tidspunktet boenheten tas i bruk eller når bygningsmyndighetene gir midlertidig brukstillatelse eller ferdigattest.</article><article class="legalP" id="kapittel-3-paragraf-1-ledd-2">Avfallsgebyrets størrelse fastsettes av Sysselmannen eller den departementet bemyndiger.</article><article class="legalP" id="kapittel-3-paragraf-1-ledd-3">Det kan fastsettes graderte gebyrsatser. Gebyrene settes slik at de fullt ut dekker kostnadene ved investering og drift av avfallsordningen, men samlet ikke overstiger disse kostnadene. For øvrig fastsettes satsene slik at de skal fremme avfallsreduksjon, kildesortering og gjenvinning.</article></article><article class="legalArticle" data-lovdata-URL="LTI/forskrift/2009-09-11-1188/§9" data-name="§9" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Innkreving, renter, mv.</span></h3><article class="legalP" id="kapittel-3-paragraf-2-ledd-1">Avfallsgebyr med påløpne renter og omkostninger er sikret med lovbestemt pant jf. forurensningsforskriften § 16. Tilsvarende gjelder for inndriving av avfallsgebyr og renteplikt ved for sen betaling.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2009-09-11-1188/KAPITTEL_4"><h2>Kap. 4. Byggavfall</h2><article class="legalArticle" data-lovdata-URL="LTI/forskrift/2009-09-11-1188/§10" data-name="§10" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Opplysninger om planlagt håndtering av byggavfall (avfallsplan)</span></h3><article class="legalP" id="kapittel-4-paragraf-1-ledd-1">Ansvarlig søker skal sørge for at det utarbeides en oversikt over byggavfall som forventes å oppstå i forbindelse med bygge-, rehabiliterings- og rivingstiltak som er søknadspliktige etter Byggesaksforskrift for Longyearbyen. Avfallsprodusenten skal gjøre rede for planlagt håndtering og disponering av byggavfallet fordelt på ulike avfallstyper.</article><article class="legalP" id="kapittel-4-paragraf-1-ledd-2">Ansvarlig søker skal sende inn avfallsplanen i samsvar med første ledd sammen med byggesøknad, jf. byggesaksforskriften § 14.</article><article class="legalP" id="kapittel-4-paragraf-1-ledd-3">Avfallsplan skal utformes i samsvar med mal fastsatt av Sysselmannen.</article></article><article class="legalArticle" data-lovdata-URL="LTI/forskrift/2009-09-11-1188/§11" data-name="§11" id="kapittel-4-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Kartlegging av farlig avfall og miljøsaneringsbeskrivelse</span></h3><article class="legalP" id="kapittel-4-paragraf-2-ledd-1">I forbindelse med rehabilitering og riving skal ansvarlig søker sørge for kartlegging av bygningsdeler, byggtekniske installasjoner, inventar og lignende som vil utgjøre farlig avfall og at det utarbeides en egen miljøsaneringsbeskrivelse. Miljøkartlegging og miljøsanering skal utføres av personell med relevant utdanning og praksis. Beskrivelsen skal som et minimum inneholde opplysninger om:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">hvem kartleggingen er utført av</article></article></li><li data-li-identifier="b)" data-name="b)"><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">dato for kartleggingen</article></article></li><li data-li-identifier="c)" data-name="c)"><article class="listArticle" id="kapittel-4-paragraf-2-ledd-1-punkt-3"><article class="legalP" id="kapittel-4-paragraf-2-ledd-1-punkt-3-ledd-1">resultatet av representative materialprøver og analyser</article></article></li><li data-li-identifier="d)" data-name="d)"><article class="listArticle" id="kapittel-4-paragraf-2-ledd-1-punkt-4"><article class="legalP" id="kapittel-4-paragraf-2-ledd-1-punkt-4-ledd-1">forekomsten og mengden av farlig avfall fordelt på type</article></article></li><li data-li-identifier="e)" data-name="e)"><article class="listArticle" id="kapittel-4-paragraf-2-ledd-1-punkt-5"><article class="legalP" id="kapittel-4-paragraf-2-ledd-1-punkt-5-ledd-1">plasseringen av farlig avfall i bygget, angitt med bilde eller tegning der det kan være tvil</article></article></li><li data-li-identifier="f)" data-name="f)"><article class="listArticle" id="kapittel-4-paragraf-2-ledd-1-punkt-6"><article class="legalP" id="kapittel-4-paragraf-2-ledd-1-punkt-6-ledd-1">hvordan farlig avfall gjennom merking, skilting eller andre tiltak er identifisert</article></article></li><li data-li-identifier="g)" data-name="g)"><article class="listArticle" id="kapittel-4-paragraf-2-ledd-1-punkt-7"><article class="legalP" id="kapittel-4-paragraf-2-ledd-1-punkt-7-ledd-1">hvordan det farlige avfallet er planlagt fjernet</article></article></li><li data-li-identifier="h)" data-name="h)"><article class="listArticle" id="kapittel-4-paragraf-2-ledd-1-punkt-8"><article class="legalP" id="kapittel-4-paragraf-2-ledd-1-punkt-8-ledd-1">hvor det farlige avfallet er planlagt levert</article></article></li><li data-li-identifier="i)" data-name="i)"><article class="listArticle" id="kapittel-4-paragraf-2-ledd-1-punkt-9"><article class="legalP" id="kapittel-4-paragraf-2-ledd-1-punkt-9-ledd-1">alle funn av farlig avfall, sammenstilt i en tabell</article></article></li><li data-li-identifier="j)" data-name="j)"><article class="listArticle" id="kapittel-4-paragraf-2-ledd-1-punkt-10"><article class="legalP" id="kapittel-4-paragraf-2-ledd-1-punkt-10-ledd-1">byggeår og tidligere bruk hvis dette er kjent.</article></article></li></ul></article><article class="legalP" id="kapittel-4-paragraf-2-ledd-2">Ved rehabilitering og riving av all bolig- og fritidsbebyggelse, kan miljøsaneringsbeskrivelsen utarbeides ved å bruke standard skjema fastsatt av Sysselmannen.</article></article><article class="legalArticle" data-lovdata-URL="LTI/forskrift/2009-09-11-1188/§12" data-name="§12" id="kapittel-4-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Opplysninger om faktisk håndtering av byggavfall (sluttrapport)</span></h3><article class="legalP" id="kapittel-4-paragraf-3-ledd-1">Ansvarlig søker skal levere sluttrapport til Longyearbyen lokalstyre senest ved anmodning om ferdigattest. Rapporten skal beskrive hvordan byggavfall som har oppstått i forbindelse med tiltaket har blitt disponert. Dokumentasjon på leverte mengder avfall til gjenvinning eller lovlig mottak skal vedlegges. Dersom avfallsmengder eller disponering avviker vesentlig fra det som er oppgitt i avfallsplanen, jf. § 11, skal dette grunngis og dokumenteres særskilt.</article><article class="legalP" id="kapittel-4-paragraf-3-ledd-2">Sluttrapporten skal utformes i samsvar med mal fastsatt av Sysselmannen.</article><article class="legalP" id="kapittel-4-paragraf-3-ledd-3">Ansvarlig søker skal sørge for at dokumentasjon er tilgjengelig på forespørsel fra planansvarlig eller miljøvernmyndighet.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2009-09-11-1188/KAPITTEL_5"><h2>Kap. 5. Avsluttende bestemmelser</h2><article class="legalArticle" data-lovdata-URL="LTI/forskrift/2009-09-11-1188/§13" data-name="§13" id="kapittel-5-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Unntak</span></h3><article class="legalP" id="kapittel-5-paragraf-1-ledd-1">Sysselmannen kan i særlige tilfeller gjøre unntak fra bestemmelsene i forskriften her.</article></article><article class="legalArticle" data-lovdata-URL="LTI/forskrift/2009-09-11-1188/§14" data-name="§14" id="kapittel-5-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Tilsyn</span></h3><article class="legalP" id="kapittel-5-paragraf-2-ledd-1">Sysselmannen fører tilsyn med at forskriften blir overholdt.</article></article><article class="legalArticle" data-lovdata-URL="LTI/forskrift/2009-09-11-1188/§15" data-name="§15" id="kapittel-5-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Tvangsmulkt</span></h3><article class="legalP" id="kapittel-5-paragraf-3-ledd-1">For å sikre at bestemmelsene i forskriften eller vedtak i medhold av forskriften blir gjennomført, kan Sysselmannen fastsette tvangsmulkt etter svalbardmiljøloven § 96.</article></article><article class="legalArticle" data-lovdata-URL="LTI/forskrift/2009-09-11-1188/§16" data-name="§16" id="kapittel-5-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Klage</span></h3><article class="legalP" id="kapittel-5-paragraf-4-ledd-1">Enkeltvedtak som er fattet etter forskriften her, kan påklages til overordnet miljøvernmyndighet etter forvaltningslovens bestemmelser.</article></article><article class="legalArticle" data-lovdata-URL="LTI/forskrift/2009-09-11-1188/§17" data-name="§17" id="kapittel-5-paragraf-5"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Straff</span></h3><article class="legalP" id="kapittel-5-paragraf-5-ledd-1">Den som forsettlig eller uaktsomt overtrer bestemmelser fastsatt i eller i medhold av denne forskriften, straffes med bøter eller fengsel inntil 1 år. Er det inntrådt eller foreligger det fare for betydelig miljøskade, eller det for øvrig foreligger særdeles skjerpende omstendigheter, kan fengsel inntil 3 år anvendes.</article></article><article class="legalArticle" data-lovdata-URL="LTI/forskrift/2009-09-11-1188/§18" data-name="§18" id="kapittel-5-paragraf-6"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-6-ledd-1">Denne forskrift trer i kraft 1. januar 2010.</article></article></section></main></body></html>