<!DOCTYPE html><html lang="no"><head><title>Lov om endringer i aksjeloven og allmennaksjeloven mv. (gjennomføring av aksjonærrettighetsdirektivet i norsk rett mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2009-06-19-77</dd><dt class="dokid">DokumentID</dt><dd class="dokid">LTI/lov/2009-06-19-77</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2009 hefte 7 s 1143</dd><dt class="dateInForce">I kraft fra</dt><dd class="dateInForce">2009-06-19, Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1989-06-16-69</li><li>lov/1997-06-13-44</li><li>lov/1997-06-13-45</li><li>lov/2007-06-29-75</li></ul></dd><dt class="dateOfPublication">Kunngjort</dt><dd class="dateOfPublication">2009-06-19 16:45</dd><dt class="journalNumber">Journalnummer</dt><dd class="journalNumber">2009-0543</dd><dt class="titleShort">Korttittel</dt><dd class="titleShort">Endringslov til aksjelovene mv.</dd><dt class="title">Tittel</dt><dd class="title">Lov om endringer i aksjeloven og allmennaksjeloven mv. (gjennomføring av aksjonærrettighetsdirektivet i norsk rett mv.)</dd><dt class="miscInformation">Annet om dokumentet</dt><dd class="miscInformation">Ot.prp.nr.46 (2008–2009), Innst.O.nr.96 (2008–2009) og Besl.O.nr.111 (2008–2009). Odels- og lagtingsvedtak hhv. 10. og 16. juni 2009. Fremmet av Justis- og politidepartementet. Jf. EØS-avtalen vedlegg XXII nr. 10g (direktiv 2007/36/EF).</dd><dt class="refid">RefID</dt><dd class="refid">lov/2009-06-19-77</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i aksjeloven og allmennaksjeloven mv. (gjennomføring av aksjonærrettighetsdirektivet i norsk rett mv.)<ul class="tocSubUl"><li>I<ul class="tocSubUl"><li>§ 5-11. Aksjeeiernes rett til å få saker behandlet på generalforsamlingen</li><li>§ 5-11 a. Unntak fra krav om utsendelse for dokumenter som er lagt ut på selskapets internettsider</li></ul></li><li>II<ul class="tocSubUl"><li>§ 5-8 a. Elektronisk deltakelse på generalforsamlingen</li><li>§ 5-8 b. Skriftlig stemmegivning før generalforsamlingen</li><li>§ 5-11. Aksjeeieres rett til å få saker behandlet på generalforsamlingen</li><li>§ 5-11 a. Unntak fra krav om utsendelse for dokumenter som er lagt ut på selskapets internettsider</li><li>§ 5-11 b. Særregler om innkalling og informasjon til aksjeeierne om generalforsamlingen for selskaper med aksjer som er opptatt til notering på regulert marked</li></ul></li><li>III</li><li>IV</li><li>VI</li></ul></li></ul></dd></dl></header><main class="documentBody" data-lovdata-URL="LTI/lov/2009-06-19-77" id="dokument"><h1>Lov om endringer i aksjeloven og allmennaksjeloven mv. (gjennomføring av aksjonærrettighetsdirektivet i norsk rett mv.)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 16. juni 1989 nr. 69 om forsikringsavtaler (forsikringsavtaler).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 13. juni 1997 nr. 44 om aksjeselskaper (aksjeloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 13. juni 1997 nr. 45 om allmennaksjeselskaper (allmennaksjeloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 29. juni 2007 nr. 75 om verdipapirhandel (verdipapirhandelloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2009-06-19-77/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 13. juni 1997 nr. 44 om aksjeselskaper gjøres følgende endringer:</article> <article class="defaultP" margin-top="true">§ 5-2 annet ledd nytt femte punktum skal lyde:</article><article class="legalP" id="kapittel-1-ledd-2">Første og annet punktum gjelder tilsvarende for tilbakekall av fullmakten.</article> <article class="defaultP" margin-top="true">I kapittel 5 skal overskriften til avsnitt II lyde:</article><span class="futuretitle" id="kapittel-1-foreslåttittel-1">II. Generalforsamlingens møter mv.</span> <article class="defaultP" margin-top="true">Nåværende § 5-9 blir ny § 5-7 i kapittel 5 avsnitt II.</article> <article class="defaultP" margin-top="true">Nåværende § 5-7 blir ny § 5-8 i kapittel 5 avsnitt II.</article> <article class="defaultP" margin-top="true">I kapittel 5 skal overskriften til avsnitt III lyde:</article><span class="futuretitle" id="kapittel-1-foreslåttittel-2">III. Innkalling til og informasjon til aksjeeierne i forbindelse med generalforsamling</span> <article class="defaultP" margin-top="true">Nåværende § 5-8 blir ny § 5-9 i kapittel 5 avsnitt III.</article> <article class="defaultP" margin-top="true">§ 5-10 første ledd nytt tredje punktum skal lyde:</article><article class="legalP" id="kapittel-1-ledd-3">Selskapet kan ikke kreve noen form for godtgjøring for utsendelsen av innkallingen.</article> <article class="defaultP" margin-top="true">§ 5-10 tredje ledd første punktum skal lyde:</article><article class="legalP" id="kapittel-1-ledd-4">Innkallingen skal i et forslag til dagsorden bestemt angi de saker som skal behandles på generalforsamlingen.</article> <article class="defaultP" margin-top="true">§ 5-10 nytt fjerde ledd skal lyde:</article><article class="numberedLegalP" data-numerator="4" id="kapittel-1-nummer-1">(4) I selskaper med vedtektsbestemmelse som nevnt i § 5-11 a skal innkallingen opplyse om internettadressen og annen informasjon aksjeeierne må ha for å få tilgang til dokumentene på selskapets internettsider, samt informasjon om hvor aksjeeierne kan henvende seg for å få tilsendt dokumentene.</article> <article class="defaultP" margin-top="true">§ 5-11 skal lyde:</article><article class="futureLegalArticle" data-name="§5-11" id="kapittel-1-foreslåttparagraf-1"><span class="futureLegalArticleHeader">§ 5-11. <span class="legalArticleTitle">Aksjeeiernes rett til å få saker behandlet på generalforsamlingen</span></span><article class="legalP" id="kapittel-1-foreslåttparagraf-1-ledd-1">En aksjeeier har rett til å få behandlet spørsmål på generalforsamlingen. Spørsmålet skal meldes skriftlig til styret innen syv dager før fristen for innkalling til generalforsamling sammen med et forslag til beslutning eller en begrunnelse for at spørsmålet settes på dagsordenen. Har innkallingen allerede funnet sted, skal det foretas en ny innkalling dersom fristen for innkalling til generalforsamling ikke er ute. En aksjeeier har også rett til å fremsette forslag til beslutning.</article></article> <article class="defaultP" margin-top="true">I kapittel 5 avsnitt III skal ny § 5-11 a lyde:</article><article class="futureLegalArticle" data-name="§5-11a" id="kapittel-1-foreslåttparagraf-2"><span class="futureLegalArticleHeader">§ 5-11 a. <span class="legalArticleTitle">Unntak fra krav om utsendelse for dokumenter som er lagt ut på selskapets internettsider</span></span><article class="legalP" id="kapittel-1-foreslåttparagraf-2-ledd-1">Det kan fastsettes i vedtektene at når dokumenter som gjelder saker som skal behandles på generalforsamlingen, er gjort tilgjengelige for aksjeeierne på selskapets internettsider, gjelder ikke lovens krav om at dokumentene skal sendes til aksjeeierne. Dette gjelder også dokumenter som etter lov skal inntas i eller vedlegges innkallingen til generalforsamlingen. En aksjeeier kan likevel kreve å få tilsendt dokumenter som gjelder saker som skal behandles på generalforsamlingen. Selskapet kan ikke kreve noen form for godtgjøring for å sende dokumentene til aksjeeierne.</article></article> <article class="defaultP" margin-top="true">§ 5-16 annet ledd nytt annet punktum skal lyde:</article><article class="legalP" id="kapittel-1-ledd-5">Protokollen skal angi antallet avgitte stemmer, og hvor mange aksjer og hvilken andel av aksjekapitalen de avgitte stemmene representerer, samlet og for og mot den enkelte beslutningen, i den utstrekning dette er relevant for utfallet av avstemningen.</article> <article class="defaultP" margin-top="true">Nåværende annet punktum blir tredje punktum.</article> <article class="defaultP" margin-top="true">§ 13-12 annet ledd skal lyde:</article><article class="numberedLegalP" data-numerator="2" id="kapittel-1-nummer-2">(2) Skal beslutningen i det overtakende selskapet treffes av styret etter § 13-5, skal dokumentene sendes til aksjeeierne senest to uker før generalforsamlingen i hvert av de overdragende selskapene. Har selskapet vedtektsbestemmelse som nevnt i § 5-11 a, kan dokumentene i stedet gjøres tilgjengelige for aksjeeierne på det overtakende selskapets internettsider og på selskapets forretningskontor. I så fall skal aksjeeierne innen fristen etter første punktum underrettes om at dokumentene er tilgjengelige på denne måten ved skriftlig henvendelse til hver enkelt aksjeeier. I underretningen skal aksjeeierne gjøres oppmerksom på at de kan kreve å få tilsendt dokumentene vederlagsfritt.</article></section><section class="section" data-name="kapII" id="kapittel-2" data-lovdata-URL="LTI/lov/2009-06-19-77/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 13. juni 1997 nr. 45 om allmennaksjeselskaper gjøres følgende endringer:</article> <article class="defaultP" margin-top="true">§ 4-2 nytt tredje ledd skal lyde:</article><article class="numberedLegalP" data-numerator="3" id="kapittel-2-nummer-1">(3) I vedtektene kan det fastsettes at retten til å delta og stemme på generalforsamlingen bare kan utøves når ervervet er innført i aksjeeierregisteret den femte virkedagen før generalforsamlingen (registreringsdatoen).</article> <article class="defaultP" margin-top="true">§ 4-15 nytt femte ledd skal lyde:</article><article class="numberedLegalP" data-numerator="5" id="kapittel-2-nummer-2">(5) Det kan ikke vedtektsfestes andre begrensninger i aksjeeiernes rett til å overdra aksjer i perioden fra registreringsdatoen etter § 4-2 tredje ledd og frem til generalforsamlingen enn det som gjelder ellers.</article> <article class="defaultP" margin-top="true">§ 5-2 annet ledd nytt femte punktum skal lyde:</article><article class="legalP" id="kapittel-2-ledd-2">Første og annet punktum gjelder tilsvarende for tilbakekall av fullmakten.</article> <article class="defaultP" margin-top="true">I kapittel 5 skal overskriften til avsnitt II lyde:</article><span class="futuretitle" id="kapittel-2-foreslåttittel-1">II. Generalforsamlingens møter mv.</span> <article class="defaultP" margin-top="true">Nåværende § 5-9 blir ny § 5-8 i kapittel 5 avsnitt II.</article> <article class="defaultP" margin-top="true">I kapittel 5 avsnitt II skal ny § 5-8 a lyde:</article><article class="futureLegalArticle" data-name="§5-8a" id="kapittel-2-foreslåttparagraf-1"><span class="futureLegalArticleHeader">§ 5-8 a. <span class="legalArticleTitle">Elektronisk deltakelse på generalforsamlingen</span></span><article class="numberedLegalP" data-numerator="1" id="kapittel-2-foreslåttparagraf-1-nummer-1">(1) Med mindre noe annet følger av selskapets vedtekter, kan styret beslutte at aksjeeierne skal kunne delta på generalforsamlingen ved bruk av elektroniske hjelpemidler, herunder at de kan utøve sine rettigheter som aksjeeiere elektronisk.</article><article class="numberedLegalP" data-numerator="2" id="kapittel-2-foreslåttparagraf-1-nummer-2">(2) Styret kan bare treffe beslutning om adgang til elektronisk deltakelse på generalforsamlingen etter første ledd dersom det sørger for en forsvarlig avholdelse av generalforsamlingen og at det foreligger systemer som sikrer at lovens krav til generalforsamling er oppfylt. Systemene må sikre at deltakelsen og stemmegivningen kan kontrolleres på en betryggende måte, og det må benyttes en betryggende metode for å autentisere avsenderen.</article><article class="numberedLegalP" data-numerator="3" id="kapittel-2-foreslåttparagraf-1-nummer-3">(3) Vedtektene kan fastsette nærmere krav til elektronisk deltakelse på generalforsamlingen.</article></article> <article class="defaultP" margin-top="true">I kapittel 5 avsnitt II skal ny § 5-8 b lyde:</article><article class="futureLegalArticle" data-name="§5-8b" id="kapittel-2-foreslåttparagraf-2"><span class="futureLegalArticleHeader">§ 5-8 b. <span class="legalArticleTitle">Skriftlig stemmegivning før generalforsamlingen</span></span><article class="legalP" id="kapittel-2-foreslåttparagraf-2-ledd-1">Det kan fastsettes i vedtektene at aksjeeierne skal kunne avgi sin stemme skriftlig, herunder ved bruk av elektronisk kommunikasjon, i en periode før generalforsamlingen. For slik stemmegivning skal det benyttes en betryggende metode for å autentisere avsenderen. Vedtektene kan fastsette nærmere krav til slik stemmegivning.</article></article> <article class="defaultP" margin-top="true">I kapittel 5 skal overskriften til avsnitt III lyde:</article><span class="futuretitle" id="kapittel-2-foreslåttittel-2">III. Innkalling til og informasjon til aksjeeierne i forbindelse med generalforsamling</span> <article class="defaultP" margin-top="true">Nåværende § 5-8 blir ny § 5-9 i kapittel 5 avsnitt III.</article> <article class="defaultP" margin-top="true">§ 5-10 første ledd nytt tredje punktum skal lyde:</article><article class="legalP" id="kapittel-2-ledd-3">Selskapet kan ikke kreve noen form for godtgjøring for utsendelsen av innkallingen.</article> <article class="defaultP" margin-top="true">§ 5-10 tredje ledd første punktum skal lyde:</article><article class="legalP" id="kapittel-2-ledd-4">Innkallingen skal i et forslag til dagsorden bestemt angi de saker som skal behandles på generalforsamlingen.</article> <article class="defaultP" margin-top="true">§ 5-10 fjerde ledd skal lyde:</article><article class="numberedLegalP" data-numerator="4" id="kapittel-2-nummer-3">(4) I selskaper som åpner for elektronisk deltakelse på generalforsamlingen etter § 5-8 a eller for stemmegivning før generalforsamlingen etter § 5-8 b, skal innkallingen opplyse om fremgangsmåten for dette. I selskaper med vedtektsbestemmelse som nevnt i § 5-11 a skal innkallingen opplyse om internettadressen og annen informasjon aksjeeierne må ha for å få tilgang til dokumentene på selskapets internettsider, samt informasjon om hvor aksjeeierne kan henvende seg for å få tilsendt dokumentene. I selskaper med vedtektsbestemmelser som nevnt i § 4-2 tredje ledd skal innkallingen opplyse om registreringsdatoen og om at det bare er de som er innført i aksjeeierregisteret som aksjeeiere på registreringsdatoen, som har rett til å delta og stemme på generalforsamlingen.</article> <article class="defaultP" margin-top="true">Nåværende fjerde ledd blir nytt femte ledd.</article> <article class="defaultP" margin-top="true">§ 5-11 skal lyde:</article><article class="futureLegalArticle" data-name="§5-11" id="kapittel-2-foreslåttparagraf-3"><span class="futureLegalArticleHeader">§ 5-11. <span class="legalArticleTitle">Aksjeeieres rett til å få saker behandlet på generalforsamlingen</span></span><article class="legalP" id="kapittel-2-foreslåttparagraf-3-ledd-1">En aksjeeier har rett til å få behandlet spørsmål på generalforsamlingen. Spørsmålet skal meldes skriftlig til styret innen syv dager før fristen for innkalling til generalforsamling sammen med et forslag til beslutning eller en begrunnelse for at spørsmålet settes på dagsordenen. Har innkallingen allerede funnet sted, skal det foretas en ny innkalling dersom fristen for innkalling til generalforsamling ikke er ute. En aksjeeier har også rett til å fremsette forslag til beslutning.</article></article> <article class="defaultP" margin-top="true">I kapittel 5 avsnitt III skal ny § 5-11 a lyde:</article><article class="futureLegalArticle" data-name="§5-11a" id="kapittel-2-foreslåttparagraf-4"><span class="futureLegalArticleHeader">§ 5-11 a. <span class="legalArticleTitle">Unntak fra krav om utsendelse for dokumenter som er lagt ut på selskapets internettsider</span></span><article class="legalP" id="kapittel-2-foreslåttparagraf-4-ledd-1">Det kan fastsettes i vedtektene at når dokumenter som gjelder saker som skal behandles på generalforsamlingen, er gjort tilgjengelige for aksjeeierne på selskapets internettsider, gjelder ikke lovens krav om at dokumentene skal sendes til aksjeeierne. Dette gjelder også dokumenter som etter lov skal inntas i eller vedlegges innkallingen til generalforsamlingen. En aksjeeier kan likevel kreve å få tilsendt dokumenter som gjelder saker som skal behandles på generalforsamlingen. Selskapet kan ikke kreve noen form for godtgjøring for å sende dokumentene til aksjeeierne.</article></article> <article class="defaultP" margin-top="true">I kapittel 5 avsnitt III skal ny § 5-11 b lyde:</article><article class="futureLegalArticle" data-name="§5-11b" id="kapittel-2-foreslåttparagraf-5"><span class="futureLegalArticleHeader">§ 5-11 b. <span class="legalArticleTitle">Særregler om innkalling og informasjon til aksjeeierne om generalforsamlingen for selskaper med aksjer som er opptatt til notering på regulert marked</span></span><article class="legalP" id="kapittel-2-foreslåttparagraf-5-ledd-1">For selskaper med aksjer som er opptatt til notering på regulert marked, jf. lov 29. juni 2007 nr. 74 om regulerte markeder § 3, som ligger i eller har virksomhet i EØS-området, gjelder følgende særregler:<ul class="defaultList"><li data-li-identifier="1." data-name="1."><article class="listArticle" id="kapittel-2-foreslåttparagraf-5-ledd-1-punkt-1"><article class="legalP" id="kapittel-2-foreslåttparagraf-5-ledd-1-punkt-1-ledd-1">Innkallingsfristen etter § 5-10 annet ledd første punktum er 21 dager, om ikke vedtektene setter en lengre frist, jf. likevel verdipapirhandelloven § 6-17 sjette ledd. I selskaper der aksjeeierne kan stemme på generalforsamlingen elektronisk, jf. § 5-8 a, kan generalforsamlingen med flertall som for vedtektsendring og med virkning frem til den neste ordinære generalforsamlingen beslutte at innkalling til ekstraordinær generalforsamling skal være sendt senest to uker før møtet skal holdes.</article></article></li><li data-li-identifier="2." data-name="2."><article class="listArticle" id="kapittel-2-foreslåttparagraf-5-ledd-1-punkt-2"><article class="legalP" id="kapittel-2-foreslåttparagraf-5-ledd-1-punkt-2-ledd-1">Innkallingen skal i tillegg til kravene etter § 5-10 oppfylle kravene etter forskrift fastsatt av Kongen til gjennomføring av direktiv 2007/36/EF artikkel 5 nr. 3.</article></article></li><li data-li-identifier="3." data-name="3."><article class="listArticle" id="kapittel-2-foreslåttparagraf-5-ledd-1-punkt-3"><article class="legalP" id="kapittel-2-foreslåttparagraf-5-ledd-1-punkt-3-ledd-1">Informasjon og skjemaer som gjelder generalforsamlingen, skal være tilgjengelig for aksjeeierne på selskapets internettsider etter regler i forskrift fastsatt av Kongen til gjennomføring av direktiv 2007/36/EF artikkel 5 nr. 4 og artikkel 14 nr. 2.</article></article></li></ul></article></article> <article class="defaultP" margin-top="true">§ 5-16 annet ledd nytt annet punktum skal lyde:</article><article class="legalP" id="kapittel-2-ledd-5">Protokollen skal angi antallet avgitte stemmer, og hvor mange aksjer og hvilken andel av aksjekapitalen de avgitte stemmene representerer, samlet og for og mot den enkelte beslutningen, i den utstrekning dette er relevant for utfallet av avstemningen.</article> <article class="defaultP" margin-top="true">Nåværende annet punktum blir tredje punktum.</article> <article class="defaultP" margin-top="true">§ 7-4 første ledd nytt tredje punktum skal lyde:</article><article class="legalP" id="kapittel-2-ledd-6">I selskaper som nevnt i § 5-11 b skal revisjonsberetningen være styret i hende senest 22 dager før generalforsamlingen.</article> <article class="defaultP" margin-top="true">§ 13-12 annet ledd skal lyde:</article><article class="numberedLegalP" data-numerator="2" id="kapittel-2-nummer-4">(2) Skal beslutningen i det overtakende selskapet treffes av styret etter § 13-5, skal dokumentene sendes til aksjeeierne senest en måned før generalforsamlingen i hvert av de overdragende selskapene. Har selskapet vedtektsbestemmelse som nevnt i § 5-11 a, kan dokumentene i stedet gjøres tilgjengelige for aksjeeierne på det overtakende selskapets internettsider og på selskapets forretningskontor. I så fall skal aksjeeierne innen fristen etter første punktum underrettes om at dokumentene er tilgjengelige på denne måten ved skriftlig henvendelse til hver enkelt aksjeeier. I underretningen skal aksjeeierne gjøres oppmerksom på at de kan kreve å få tilsendt dokumentene vederlagsfritt.</article></section><section class="section" data-name="kapIII" id="kapittel-3" data-lovdata-URL="LTI/lov/2009-06-19-77/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 16. juni 1989 nr. 69 om forsikringsavtaler gjøres følgende endringer:</article> <article class="defaultP" margin-top="true">§ 8-1 femte ledd skal lyde:</article><article class="legalP" id="kapittel-3-ledd-2">I tilfeller som nevnt i fjerde ledd kan selskapet si opp enhver forsikringsavtale det har med sikrede med en ukes varsel. § 3-7 annet ledd første, annet og fjerde punktum gjelder tilsvarende.</article> <article class="defaultP" margin-top="true">§ 18-1 femte ledd skal lyde:</article><article class="legalP" id="kapittel-3-ledd-3">I tilfeller som nevnt i fjerde ledd kan selskapet si opp enhver forsikringsavtale det har med vedkommende med en ukes varsel. § 12-4 tredje ledd første, annet og fjerde punktum gjelder tilsvarende.</article></section><section class="section" data-name="kapIV" id="kapittel-4" data-lovdata-URL="LTI/lov/2009-06-19-77/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 29. juni 2007 nr. 75 om verdipapirhandel gjøres følgende endringer.</article> <article class="defaultP" margin-top="true">§ 5-9 tredje ledd skal lyde:</article><article class="numberedLegalP" data-numerator="3" id="kapittel-4-nummer-1">(3) Aksjeutsteder skal i innkallingen vedlegge et skjema for fullmakt til å stemme, med mindre et slikt skjema er tilgjengelig for aksjeeierne på selskapets internettsider og innkallingen inneholder den informasjonen aksjeeierne trenger for å få tilgang til dokumentene, herunder internettadressen.</article> <article class="defaultP" margin-top="true">§ 6-17 nytt sjette ledd skal lyde:</article><article class="numberedLegalP" data-numerator="6" id="kapittel-4-nummer-2">(6) Innkalling til generalforsamling for beslutning av vedtektsfestede tiltak som nevnt i tredje og fjerde ledd kan, uten hensyn til fristen for innkalling til generalforsamling etter allmennaksjeloven § 5-11 b nr. 1, sendes aksjeeierne senest to uker før møtet skal holdes. Vedtektene kan sette en lengre frist for innkalling til generalforsamling for beslutning av vedtak som nevnt i fjerde ledd.</article></section><section class="section" data-name="kapVI" id="kapittel-5" data-lovdata-URL="LTI/lov/2009-06-19-77/KAPITTEL_5"><h2 data-text-align="center">VI</h2><ul class="defaultList"><li data-li-identifier="1." data-name="1."><article class="listArticle" id="kapittel-5-punkt-1"><article class="legalP" id="kapittel-5-punkt-1-ledd-1">Loven gjelder fra den tid Kongen bestemmer. Lovens del III trer likevel i kraft straks.</article></article></li><li data-li-identifier="2." data-name="2."><article class="listArticle" id="kapittel-5-punkt-2"><article class="legalP" id="kapittel-5-punkt-2-ledd-1">Kongen kan gi forskrift om overgangsregler.</article></article></li></ul></section></main></body></html>