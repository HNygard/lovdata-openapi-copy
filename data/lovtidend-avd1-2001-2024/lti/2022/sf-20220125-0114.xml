<!DOCTYPE html><html lang="no"><head><title>Forskrift om endring i covid-19-forskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-01-25-114</dd><dt class="dokid">DokumentID</dt><dd class="dokid">LTI/forskrift/2022-01-25-114</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavdelingen</li></ul></dd><dt class="dateInForce">I kraft fra</dt><dd class="dateInForce">2022-01-25 kl. 24.00</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-27-470</li></ul></dd><dt class="basedOn">Hjemmel</dt><dd class="basedOn"><ul><li>lov/1994-08-05-55/§4-3</li><li>lov/1994-08-05-55/§4-3a</li><li>forskrift/2020-03-27-470/§25</li></ul></dd><dt class="dateOfPublication">Kunngjort</dt><dd class="dateOfPublication">2022-01-25 20:55</dd><dt class="journalNumber">Journalnummer</dt><dd class="journalNumber">2022-0115</dd><dt class="titleShort">Korttittel</dt><dd class="titleShort">Endr. i covid-19-forskriften</dd><dt class="title">Tittel</dt><dd class="title">Forskrift om endring i covid-19-forskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 25. januar 2021 med hjemmel i lov 5. august 1994 nr. 55 om vern mot smittsomme sykdommer § 4-3 og § 4-3a, jf. forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) § 25.</dd><dt class="refid">RefID</dt><dd class="refid">forskrift/2022-01-25-114</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i covid-19-forskriften<ul class="tocSubUl"><li>I<ul class="tocSubUl"><li>§ 6e. Særskilt unntak fra smittekarantene for personell i kritiske samfunnsfunksjoner</li><li>§ 6i. Særlige regler om smittekarantene og isolasjon for forsvarspersonell</li><li>§ 6l. Særskilt unntak fra testing for beskyttet og fullvaksinert forsvarspersonell</li><li>§ 9. Karanteneregulering og inn- og utreiseregler for Svalbard</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-01-25-114" id="dokument"><h1>Forskrift om endring i covid-19-forskriften</h1><section class="section" data-name="kapI" id="kapittel-1" data-lovdata-URL="LTI/forskrift/2022-01-25-114/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) gjøres følgende endringer:</article> <article class="defaultP" margin-top="true">§ 2 første ledd skal lyde:</article><article class="legalP" id="kapittel-1-ledd-2">Forskriften gjelder for enhver som oppholder seg i Norge. Den gjelder også på fartøy under norsk jurisdiksjon som er på reiser omfattet av § 4a tredje ledd bokstav q.</article> <article class="defaultP" margin-top="true">§ 4 oppheves.</article> <article class="defaultP" margin-top="true">§ 4a tredje ledd skal lyde:</article><article class="legalP" id="kapittel-1-ledd-3">Plikten etter første ledd gjelder ikke for:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">personer som er strengt nødvendig for å kunne opprettholde forsvarlig drift av kritiske samfunnsfunksjoner eller ivareta befolkningens grunnleggende behov</article></article></li><li data-li-identifier="b." data-name="b."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">personer som er i transitt</article></article></li><li data-li-identifier="c." data-name="c."><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">personer som jevnlig ankommer Norge fra Sverige eller Finland for å arbeide eller å gå på skole</article></article></li><li data-li-identifier="d." data-name="d."><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1">personer som søker beskyttelse i riket (asyl), eller på annen måte påberoper en rett til internasjonal beskyttelse på grunn av fare ved forfølgelse mv.</article></article></li><li data-li-identifier="e." data-name="e."><article class="listArticle" id="kapittel-1-ledd-3-punkt-5"><article class="legalP" id="kapittel-1-ledd-3-punkt-5-ledd-1">personer med innreisetillatelse etter utlendingsloven § 35</article></article></li><li data-li-identifier="f." data-name="f."><article class="listArticle" id="kapittel-1-ledd-3-punkt-6"><article class="legalP" id="kapittel-1-ledd-3-punkt-6-ledd-1">personer med oppholdstillatelse i Norge etter utlendingslovens bestemmelser om familieinnvandring, eller familiemedlem til EØS-borger som skal bosette seg i Norge, dersom herboende referansepersonen er unntatt kravet om negativ test for SARS-CoV-2 ved innreise til Norge</article></article></li><li data-li-identifier="g." data-name="g."><article class="listArticle" id="kapittel-1-ledd-3-punkt-7"><article class="legalP" id="kapittel-1-ledd-3-punkt-7-ledd-1">personer som er nevnt i utlendingsforskriften § 1-4 eller § 1-5, og som kan fremvise diplomat- eller tjenestepass, eventuelt nasjonalt pass i kombinasjon med norsk ID-kort utstedt av Utenriksdepartementet, eller i kombinasjon med Schengen-oppholdskort for ambassadepersonell, sideakkrediterte diplomater og diplomatiske kurerer</article></article></li><li data-li-identifier="h." data-name="h."><article class="listArticle" id="kapittel-1-ledd-3-punkt-8"><article class="legalP" id="kapittel-1-ledd-3-punkt-8-ledd-1">utsendt utenrikstjenestemann ved norsk utenriksstasjon etter utenrikstjenesteloven § 3, samt dennes ektefelle, samboer eller barn, inkludert ektefelle, samboer eller barn</article></article></li><li data-li-identifier="i." data-name="i."><article class="listArticle" id="kapittel-1-ledd-3-punkt-9"><article class="legalP" id="kapittel-1-ledd-3-punkt-9-ledd-1">personer som er invitert av norske myndigheter for å delta i internasjonale forhandlinger og annet, og utlending som er en del av delegasjoner som kommer til Norge i henhold til Norges internasjonale forpliktelser</article></article></li><li data-li-identifier="j." data-name="j."><article class="listArticle" id="kapittel-1-ledd-3-punkt-10"><article class="legalP" id="kapittel-1-ledd-3-punkt-10-ledd-1">personer som ankommer Norge etter å ha utført strengt nødvendig vedlikehold og tilsyn for å avverge store materielle skader på fast eiendom, båt, campingvogn og lignende i områder i Sverige eller Finland uten å bruke offentlig transport, uten å overnatte der og uten å ha nærkontakt med andre enn dem de bor sammen med</article></article></li><li data-li-identifier="k." data-name="k."><article class="listArticle" id="kapittel-1-ledd-3-punkt-11"><article class="legalP" id="kapittel-1-ledd-3-punkt-11-ledd-1">personer som gjennomfører ervervsmessig gods- og persontransport mot vederlag, eller som er på vei til eller fra slikt oppdrag</article></article></li><li data-li-identifier="l." data-name="l."><article class="listArticle" id="kapittel-1-ledd-3-punkt-12"><article class="legalP" id="kapittel-1-ledd-3-punkt-12-ledd-1">innehaver av gyldig luftfartssertifikat, jf. utlendingsforskriften § 2-9, på vei til og fra aktiv tjeneste</article></article></li><li data-li-identifier="m." data-name="m."><article class="listArticle" id="kapittel-1-ledd-3-punkt-13"><article class="legalP" id="kapittel-1-ledd-3-punkt-13-ledd-1">sjømenn på vei til eller fra aktiv tjeneste, med ID-kort som nevnt i utlendingsforskriften § 2-8 eller filippinsk «Seafarer Identification and Record Book» eller filippinsk nasjonalitetspass som nevnt i utlendingsforskriften § 3-1 bokstav j</article></article></li><li data-li-identifier="n." data-name="n."><article class="listArticle" id="kapittel-1-ledd-3-punkt-14"><article class="legalP" id="kapittel-1-ledd-3-punkt-14-ledd-1">personer som er fastboende på Svalbard</article></article></li><li data-li-identifier="o." data-name="o."><article class="listArticle" id="kapittel-1-ledd-3-punkt-15"><article class="legalP" id="kapittel-1-ledd-3-punkt-15-ledd-1">polititjenestepersonell fra Sverige eller Finland som skal benytte norsk territorium for transitt, samt tolltjenestepersonell fra Sverige eller Finland som skal gjøre tjeneste i eller reise via Norge innenfor rammene av gjeldende grensetollsamarbeidsavtaler, jf. tolloven kapittel 14</article></article></li><li data-li-identifier="p." data-name="p."><article class="listArticle" id="kapittel-1-ledd-3-punkt-16"><article class="legalP" id="kapittel-1-ledd-3-punkt-16-ledd-1">norsk polititjenestepersonell som returnerer fra tjenesteoppdrag.</article></article></li><li data-li-identifier="q." data-name="q."><article class="listArticle" id="kapittel-1-ledd-3-punkt-17"><article class="legalP" id="kapittel-1-ledd-3-punkt-17-ledd-1">de som i Norge stiger på fartøy som krysser Norges territorialgrenser og kun oppholder seg i fartøyet til de ankommer Norge igjen, uten at passasjerer eller mannskap har gått om bord eller vært i land i utenlandsk havn.</article></article></li><li data-li-identifier="r." data-name="r."><article class="listArticle" id="kapittel-1-ledd-3-punkt-18"><article class="legalP" id="kapittel-1-ledd-3-punkt-18-ledd-1">de som norske statlige myndigheter har invitert av utenrikspolitisk viktige grunner</article></article></li><li data-li-identifier="s." data-name="s."><article class="listArticle" id="kapittel-1-ledd-3-punkt-19"><article class="legalP" id="kapittel-1-ledd-3-punkt-19-ledd-1">forsvarspersonell som ankommer Norge fra eller for trening, øving, operasjon eller innsats godkjent av Forsvarsdepartementet, og som er beskyttet mot SARS-CoV-2, jf. § 3 femte ledd eller som er fullvaksinert mot SARS-CoV-2 eller ved godkjent laboratoriemetode har testet positivt for SARS-CoV-2, med varighet fra avisolering til 6 måneder etter prøvedato, jf. § 3 femte ledd. Forsvaret skal kontrollere dokumentasjonen på at personellet er beskyttet eller fullvaksinert etter første og andre ledd</article></article></li><li data-li-identifier="t." data-name="t."><article class="listArticle" id="kapittel-1-ledd-3-punkt-20"><article class="legalP" id="kapittel-1-ledd-3-punkt-20-ledd-1">brann-, rednings- og ambulansepersonell og personell i Sivilforsvaret som returnerer til Norge fra andre nordiske land etter å ha bistått ved brann eller andre ulykker, og personell som transporterer nødvendig materiell o.l. for disse oppdragene. Tilsvarende gjelder for nevnte grupper som ankommer Norge fra andre nordiske land for slikt arbeid.</article></article></li></ul></article> <article class="defaultP" margin-top="true">§ 4a fjerde ledd oppheves.</article> <article class="defaultP" margin-top="true">§ 4c oppheves.</article> <article class="defaultP" margin-top="true">§ 4d fjerde ledd skal lyde:</article><article class="legalP" id="kapittel-1-ledd-4">Første ledd gjelder ikke for:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">de som i Norge stiger på fartøy som krysser Norges territorialgrenser og kun oppholder seg i fartøyet til de ankommer Norge igjen, uten at passasjerer eller mannskap har gått om bord eller vært i land i utenlandsk havn. Unntaket gjelder selv om fartøyet tar om bord samfunnskritisk personell og personer som gjennomfører varetransport fra utenlandsk havn.</article></article></li><li data-li-identifier="b." data-name="b."><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">de som mer enn én gang i løpet av en periode på 15 dager ankommer Norge fra områder i Sverige eller Finland som ledd i reise mellom arbeidssted og bosted. Elever i grunnskolen, på videregående skole og studenter som er over 18 år, og som dagpendler mellom Norge og Sverige eller Norge og Finland.</article></article></li><li data-li-identifier="c." data-name="c."><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">de som ankommer Norge etter å ha utført strengt nødvendig vedlikehold og tilsyn for å avverge store materielle skader på fast eiendom, båt, campingvogn og lignende i områder i Sverige eller Finland, uten å bruke offentlig transport, uten å overnatte der og uten å ha nærkontakt med andre enn dem de bor sammen med.</article></article></li><li data-li-identifier="d." data-name="d."><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">yrkessjåfører i grensekryssende ervervsmessig transport og togpersonell som ikke arbeider på godstog, som ankommer Norge.</article></article></li><li data-li-identifier="e." data-name="e."><article class="listArticle" id="kapittel-1-ledd-4-punkt-5"><article class="legalP" id="kapittel-1-ledd-4-punkt-5-ledd-1">(opphevet)</article></article></li><li data-li-identifier="f." data-name="f."><article class="listArticle" id="kapittel-1-ledd-4-punkt-6"><article class="legalP" id="kapittel-1-ledd-4-punkt-6-ledd-1">personer som er strengt nødvendige for å kunne opprettholde forsvarlig drift av kritiske samfunnsfunksjoner eller ivareta befolkningens grunnleggende behov, herunder personer som gjennomfører vare- og passasjertransport, dersom det ikke er praktisk mulig å gjennomføre testing.</article></article></li><li data-li-identifier="g." data-name="g."><article class="listArticle" id="kapittel-1-ledd-4-punkt-7"><article class="legalP" id="kapittel-1-ledd-4-punkt-7-ledd-1">utlendinger som er nevnt i utlendingsforskriften § 1-4 eller § 1-5, og som kan fremvise diplomat- eller tjenestepass, eventuelt nasjonalt pass i kombinasjon med norsk ID-kort utstedt av Utenriksdepartementet, eller i kombinasjon med Schengen-oppholdskort for ambassadepersonell, sideakkrediterte diplomater og diplomatiske kurerer.</article></article></li><li data-li-identifier="h." data-name="h."><article class="listArticle" id="kapittel-1-ledd-4-punkt-8"><article class="legalP" id="kapittel-1-ledd-4-punkt-8-ledd-1">flypersonell og togpersonell på godstog, som starter arbeidet sitt i Norge og som reiser til utlandet, uten at vedkommende forlater flyet eller toget. Dette gjelder også flypersonell og togpersonell på godstog, som ankommer Norge og ikke skal arbeide på innenriks flygninger eller innenriks togtransport.</article></article></li><li data-li-identifier="i." data-name="i."><article class="listArticle" id="kapittel-1-ledd-4-punkt-9"><article class="legalP" id="kapittel-1-ledd-4-punkt-9-ledd-1">utlendinger som er invitert av norske myndigheter for å delta i internasjonale forhandlinger og annet, og utlending som er en del av delegasjoner som kommer til Norge i henhold til Norges internasjonale forpliktelser.</article></article></li><li data-li-identifier="j." data-name="j."><article class="listArticle" id="kapittel-1-ledd-4-punkt-10"><article class="legalP" id="kapittel-1-ledd-4-punkt-10-ledd-1">polititjenestepersonell fra Sverige eller Finland som skal benytte norsk territorium for transitt, samt tolltjenestepersonell fra Sverige eller Finland som skal gjøre tjeneste i eller reise via Norge innenfor rammene av gjeldende grensetollsamarbeidsavtaler, jf. tolloven kapittel 14.</article></article></li><li data-li-identifier="k." data-name="k."><article class="listArticle" id="kapittel-1-ledd-4-punkt-11"><article class="legalP" id="kapittel-1-ledd-4-punkt-11-ledd-1">(opphevet)</article></article></li><li data-li-identifier="l." data-name="l."><article class="listArticle" id="kapittel-1-ledd-4-punkt-12"><article class="legalP" id="kapittel-1-ledd-4-punkt-12-ledd-1">Brann-, rednings- og ambulansepersonell og personell i Sivilforsvaret som returnerer til Norge fra andre nordiske land etter å ha bistått ved brann eller andre ulykker, og personell som transporterer nødvendig materiell o.l. for disse oppdragene. Tilsvarende gjelder for nevnte grupper som ankommer Norge fra andre nordiske land for slikt arbeid.</article></article></li><li data-li-identifier="m." data-name="m."><article class="listArticle" id="kapittel-1-ledd-4-punkt-13"><article class="legalP" id="kapittel-1-ledd-4-punkt-13-ledd-1">(opphevet)</article></article></li><li data-li-identifier="n." data-name="n."><article class="listArticle" id="kapittel-1-ledd-4-punkt-14"><article class="legalP" id="kapittel-1-ledd-4-punkt-14-ledd-1">(opphevet)</article></article></li><li data-li-identifier="o." data-name="o."><article class="listArticle" id="kapittel-1-ledd-4-punkt-15"><article class="legalP" id="kapittel-1-ledd-4-punkt-15-ledd-1">(opphevet)</article></article></li></ul></article> <article class="defaultP" margin-top="true">§ 4d femte ledd oppheves.</article> <article class="defaultP" margin-top="true">§ 4d sjette ledd blir femte ledd.</article> <article class="defaultP" margin-top="true">§ 4i tredje ledd skal lyde:</article><article class="legalP" id="kapittel-1-ledd-5">Smittekarantene gjelder ikke for:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">personer som ved nærkontakten har gjennomgått covid-19 i løpet av de siste 3 måneder med varighet fra avisolering til 3 måneder etter prøvedato.</article></article></li><li data-li-identifier="b." data-name="b."><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">personer som tester seg daglig i fem døgn etter siste nærkontakt med den smittede. Personer som ikke kan unngå nærkontakt med den smittede i isolasjonsperioden, jf. § 7, skal teste seg daglig under isolasjonsperioden, og deretter daglig i fem døgn etter at isolasjonen er avsluttet. Testen kan tas som selvtest, antigen hurtigtest gjennomført av helsepersonell eller PCR-test.</article></article></li></ul></article> <article class="defaultP" margin-top="true">§ 5 oppheves.</article> <article class="defaultP" margin-top="true">§ 5b første ledd bokstav g skal lyde:<ul class="defaultList"><li data-li-identifier="g." data-name="g."><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">oppholdssted for personer med testplikt og eventuell dokumentasjon.</article></article></li></ul></article> <article class="defaultP" margin-top="true">§ 5b første ledd bokstav h oppheves.</article> <article class="defaultP" margin-top="true">§ 5b andre ledd bokstav h skal lyde:<ul class="defaultList"><li data-li-identifier="h." data-name="h."><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1">flypersonell og togpersonell på godstog, som starter arbeidet sitt i Norge og som reiser til utlandet, uten at vedkommende forlater flyet eller toget.</article></article></li></ul></article> <article class="defaultP" margin-top="true">§ 5b andre ledd bokstav j skal lyde:<ul class="defaultList"><li data-li-identifier="j." data-name="j."><article class="listArticle" id="kapittel-1-ledd-5-punkt-5"><article class="legalP" id="kapittel-1-ledd-5-punkt-5-ledd-1">de som har vært i utlandet på vegne av norske statlige myndigheter og av utenrikspolitiske viktige grunner, dersom de ved ankomst til Norge er fullvaksinert mot SARS-CoV-2 eller har gjennomgått covid-19 i løpet av de siste seks månedene.</article></article></li></ul></article> <article class="defaultP" margin-top="true">§ 5b andre ledd bokstav k skal lyde:<ul class="defaultList"><li data-li-identifier="k." data-name="k."><article class="listArticle" id="kapittel-1-ledd-5-punkt-6"><article class="legalP" id="kapittel-1-ledd-5-punkt-6-ledd-1">Brann-, rednings- og ambulansepersonell og personell i Sivilforsvaret som returnerer til Norge fra andre nordiske land etter å ha bistått ved brann eller andre ulykker, og personell som transporterer nødvendig materiell o.l. for disse oppdragene. Tilsvarende gjelder for nevnte grupper som ankommer Norge fra andre nordiske land for slikt arbeid.</article></article></li></ul></article> <article class="defaultP" margin-top="true">§ 5b femte ledd bokstav a oppheves.</article> <article class="defaultP" margin-top="true">§ 5c første ledd skal lyde:</article><article class="legalP" id="kapittel-1-ledd-6">Personer som ankommer Norge og som har plikt til å registrere opplysninger i innreiseregisteret, kan kontaktes av nasjonalt kontrollsenter for innreisende. Det nasjonale kontrollsenteret har som formål å redusere innreisesmitte ved å veilede om og kontrollere etterlevelsen av testbestemmelsene.</article> <article class="defaultP" margin-top="true">§ 5c tredje ledd skal lyde:</article><article class="legalP" id="kapittel-1-ledd-7">Det nasjonale kontrollsenter for innreisende vil kunne videreformidle nødvendige opplysninger, også fra den innreisende selv, for å sikre smittesporing til kommunelegene og Arbeidstilsynet.</article> <article class="defaultP" margin-top="true">§ 5d oppheves.</article> <article class="defaultP" margin-top="true">§ 6 første ledd skal lyde:</article><article class="legalP" id="kapittel-1-ledd-8">Personer som er unntatt fra smittekaranteneplikt i medhold av § 6e, § 6i og § 6j, skal så langt som mulig, unngå nærkontakt med andre som de ikke bor sammen med.</article> <article class="defaultP" margin-top="true">§ 6a oppheves.</article> <article class="defaultP" margin-top="true">§ 6b oppheves.</article> <article class="defaultP" margin-top="true">§ 6c oppheves.</article> <article class="defaultP" margin-top="true">§ 6d oppheves.</article> <article class="defaultP" margin-top="true">Overskriften i § 6e skal lyde:</article><article class="futureLegalArticle" data-name="§6e" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6e</span>. <span class="legalArticleTitle">Særskilt unntak fra smittekarantene for personell i kritiske samfunnsfunksjoner</span></span></article> <article class="defaultP" margin-top="true">§ 6e første, tredje og fjerde ledd oppheves.</article> <article class="defaultP" margin-top="true">§ 6e andre ledd blir første ledd.</article> <article class="defaultP" margin-top="true">§ 6e femte ledd blir andre ledd og skal lyde:</article><article class="legalP" id="kapittel-1-ledd-9">Personer som er unntatt fra karantene i arbeidstiden etter første ledd, kan levere og hente barn de har foreldreansvar for i barnehage, skole og skolefritidsordning uten hinder av plikt til å oppholde seg i karantene på fritiden. For å levere eller hente barn etter denne bestemmelsen, kan de benytte offentlig transport.</article> <article class="defaultP" margin-top="true">§ 6f oppheves.</article> <article class="defaultP" margin-top="true">§ 6g oppheves.</article> <article class="defaultP" margin-top="true">§ 6h oppheves.</article> <article class="defaultP" margin-top="true">Overskriften i § 6i skal lyde:</article><article class="futureLegalArticle" data-name="§6i" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6i</span>. <span class="legalArticleTitle">Særlige regler om smittekarantene og isolasjon for forsvarspersonell</span></span></article> <article class="defaultP" margin-top="true">§ 6i første ledd oppheves.</article> <article class="defaultP" margin-top="true">§ 6i andre ledd blir første ledd.</article> <article class="defaultP" margin-top="true">§ 6i tredje ledd blir andre ledd og skal lyde:</article><article class="legalP" id="kapittel-1-ledd-10">Forsvarspersonell som nevnt i første ledd, som har fått positivt testresultat for SARS-CoV-2 med PCR-test, kan gjennomføre isolasjon i garnison, militærleir, teltleir, i felt eller lignende. Isolasjonen kan gjennomføres i grupper som er fysisk adskilt fra øvrige grupper og sivilbefolkningen. Forsvarets sanitet skal godkjenne isolasjonsordningen for øvrig.</article> <article class="defaultP" margin-top="true">§ 6k oppheves.</article> <article class="defaultP" margin-top="true">§ 6l skal lyde:</article><article class="futureLegalArticle" data-name="§6l" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 6l</span>. <span class="legalArticleTitle">Særskilt unntak fra testing for beskyttet og fullvaksinert forsvarspersonell</span></span><article class="legalP" id="kapittel-1-foreslåttparagraf-3-ledd-1">Forsvarspersonell som ankommer Norge fra eller for trening, øving, operasjon eller innsats godkjent av Forsvarsdepartementet, og som er fullvaksinert mot SARS-CoV-2 eller ved godkjent laboratoriemetode har testet positivt for SARS-CoV-2, med varighet fra avisolering til 6 måneder etter prøvedato, jf. § 3 femte ledd, er unntatt fra testing etter ankomst til Norge.</article><article class="legalP" id="kapittel-1-foreslåttparagraf-3-ledd-2">Forsvaret skal kontrollere dokumentasjonen på at personellet er beskyttet eller fullvaksinert etter første ledd.</article></article> <article class="defaultP" margin-top="true">§ 6m andre ledd oppheves.</article> <article class="defaultP" margin-top="true">§ 6m tredje ledd blir andre ledd.</article> <article class="defaultP" margin-top="true">§ 6n oppheves.</article> <article class="defaultP" margin-top="true">§ 7 andre ledd oppheves.</article> <article class="defaultP" margin-top="true">Kapittel 2A oppheves.</article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Karanteneregulering og inn- og utreiseregler for Svalbard</span></span><article class="legalP" id="kapittel-1-foreslåttparagraf-4-ledd-1">Sysselmesteren på Svalbard kan under hensyn til de stedlige forholdene i forskrift fastsette regler om innreisekarantene, herunder regler om unntak fra karantene og vilkår for slikt unntak, for personer som ankommer Svalbard.</article><article class="legalP" id="kapittel-1-foreslåttparagraf-4-ledd-2">Sysselmesteren kan i vedtak om innreisekarantene blant annet gi unntak fra karantene og stille vilkår for slikt unntak, stille krav til gjennomføringen av karantenen og gi forbud mot å gå i land på Svalbard.</article><article class="legalP" id="kapittel-1-foreslåttparagraf-4-ledd-3">Personer som befinner seg på Svalbard uten å være bosatt der, og som er underlagt innreisekarantene, kan forlate Svalbard. Karanteneplikten er heller ikke til hinder for videre utreise fra Norge. Nærkontakt med andre personer skal så langt som mulig unngås, jf. § 3.</article><article class="legalP" id="kapittel-1-foreslåttparagraf-4-ledd-4">Utreise fra karantene på Svalbard skjer i tråd med beslutning fra Sysselmesteren på Svalbard, etter samråd med Universitetssykehuset Nord-Norge HF – Longyearbyen sykehus. Sysselmesteren på Svalbard kan i vedtak gi pålegg om at personer som nevnt i fjerde ledd har plikt til å forlate Svalbard.</article></article> <article class="defaultP" margin-top="true">§ 9b oppheves.</article> <article class="defaultP" margin-top="true">§ 11a oppheves.</article> <article class="defaultP" margin-top="true">§ 11b oppheves.</article> <article class="defaultP" margin-top="true">§ 21 oppheves.</article> <article class="defaultP" margin-top="true">§ 22 oppheves.</article> <article class="defaultP" margin-top="true">Vedlegg A oppheves.</article> <article class="defaultP" margin-top="true">Vedlegg E oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2022-01-25-114/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 25. januar 2022 kl. 24.00.</article></section></main></body></html>