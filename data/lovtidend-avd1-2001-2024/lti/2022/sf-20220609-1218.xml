<!DOCTYPE html><html lang="no"><head><title>Forskrift om endring i forskrift om opptak, studier og eksamen ved Handelshøyskolen BI</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-06-09-1218</dd><dt class="dokid">DokumentID</dt><dd class="dokid">LTI/forskrift/2022-06-09-1218</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Handelshøyskolen BI</li></ul></dd><dt class="dateInForce">I kraft fra</dt><dd class="dateInForce">2022-08-10</dd><dt class="changesToDocuments">Endrer</dt><dd class="changesToDocuments"><ul><li>forskrift/2018-06-01-1546</li></ul></dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-2</li><li>lov/2005-04-01-15/§3-3</li><li>lov/2005-04-01-15/§3-4</li><li>lov/2005-04-01-15/§3-5</li><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§3-9</li><li>lov/2005-04-01-15/§3-10</li><li>lov/2005-04-01-15/§3-11</li><li>lov/2005-04-01-15/§4-5</li><li>lov/2005-04-01-15/§4-6</li><li>lov/2005-04-01-15/§4-7</li><li>lov/2005-04-01-15/§4-8</li><li>lov/2005-04-01-15/§4-11</li><li>lov/2005-04-01-15/§5-1</li><li>lov/2005-04-01-15/§5-2</li><li>lov/2005-04-01-15/§5-3</li><li>lov/2005-04-01-15/§8-2</li><li>lov/2005-06-17-62/§15-13</li><li>lov/2005-06-17-62/§15-14</li><li>lov/2007-06-29-73/§4-2</li><li>lov/2007-06-29-73/§4-5</li><li>forskrift/2005-12-01-1392/§3</li><li>forskrift/2005-12-01-1392/§4</li><li>forskrift/2005-12-01-1392/§5</li><li>forskrift/2005-12-16-1574/§40</li><li>forskrift/2005-12-16-1574/§53</li><li>forskrift/2017-01-06-13</li><li>forskrift/2018-12-21-2221/§2</li><li>forskrift/2018-12-21-2221/§3</li><li>forskrift/2018-12-21-2221/§4</li><li>forskrift/2018-12-21-2221/§5</li></ul></dd><dt class="dateOfPublication">Kunngjort</dt><dd class="dateOfPublication">2022-06-29 15:50</dd><dt class="journalNumber">Journalnummer</dt><dd class="journalNumber">2022-0949</dd><dt class="title">Tittel</dt><dd class="title">Forskrift om endring i forskrift om opptak, studier og eksamen ved Handelshøyskolen BI</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Handelshøyskolen BI 9. juni 2022 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-2, § 3-3, § 3-4, § 3-5, § 3-6, § 3-7, § 3-9, § 3-10, § 3-11, § 4-5, § 4-6, § 4-7, § 4-8, § 4-11, § 5-1, § 5-2, § 5-3 og § 8-2, forskrift 21. desember 2018 nr. 2221 om godkjenning av norsk og utenlandsk høyere utdanning og av realkompetanse (godkjenningsforskriften) § 2, § 3, § 4 og § 5, forskrift 1. desember 2005 nr. 1392 om krav til mastergrad § 3, § 4 og § 5, forskrift 6. januar 2017 nr. 13 om opptak til høgare utdanning, forskrift 16. desember 2005 nr. 1574 om grader og yrkesutdanninger, beskyttet tittel og normert studietid ved universiteter og høyskoler § 40 og § 53, lov 29. juni 2007 nr. 73 om eiendomsmegling (eiendomsmeglingsloven) § 4-2 og § 4-5 og lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) § 15-13 og § 15-14.</dd><dt class="refid">RefID</dt><dd class="refid">forskrift/2022-06-09-1218</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, studier og eksamen ved Handelshøyskolen BI<ul class="tocSubUl"><li>I<ul class="tocSubUl"><li>§ 5-8. Tilrettelegging</li><li>§ 5-12. Særlige regler for strukturert test</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-06-09-1218" id="dokument"><h1>Forskrift om endring i forskrift om opptak, studier og eksamen ved Handelshøyskolen BI</h1><section class="section" data-name="kapI" id="kapittel-1" data-lovdata-URL="LTI/forskrift/2022-06-09-1218/KAPITTEL_1"><h2 data-text-align="center">I</h2><article class="defaultP">I forskrift 1. juni 2018 nr. 1546 om opptak, studier og eksamen ved Handelshøyskolen BI gjøres følgende endringer:</article> <article class="defaultP" margin-top="true">§ 5-1, fjerde avsnitt, definisjon av <i>Eksamenselement</i> skal lyde:</article><article class="defaultP"><i>Eksamenselement</i></article><article class="legalP" id="kapittel-1-ledd-1">Et vurderingselement som inngår i programmets/kursets sluttvurdering.</article> <article class="defaultP" margin-top="true">§ 5-1, åttende avsnitt, definisjon av <i>Arbeidskrav</i> skal lyde:</article><article class="defaultP"><i>Arbeidskrav</i></article><article class="legalP" id="kapittel-1-ledd-2">Alle former for arbeider og oppgaver som settes som vilkår for å gå opp til eksamen, og der resultatet ikke inngår i beregningsgrunnlaget for den karakteren som angis på vitnemålet.</article> <article class="defaultP" margin-top="true">§ 5-8 skal lyde:</article><article class="futureLegalArticle" data-name="§5-8" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-8</span>. <span class="legalArticleTitle">Tilrettelegging</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Studenter med funksjonsnedsettelse og studenter med særskilte behov har rett til egnet individuell tilrettelegging av lærested, undervisning, læremidler og eksamen, for å sikre likeverdige opplærings- og utdanningsmuligheter, jf. universitets- og høyskoleloven § 4-3 femte ledd.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Retten til tilrettelegging gjelder ikke hvis tilrettelegging fører til en reduksjon av de faglige krav som stilles i den enkelte utdanningen eller innebærer en uforholdsmessig byrde for BI, jf. universitets- og høyskoleloven § 4-3 femte ledd.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) BIs studentportal gir nærmere opplysninger rundt tilrettelegging av eksamen, herunder også frister og krav til dokumentasjon, samt fremmøtetid.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Søknad om tilrettelagt eksamen sendes hvert semester, slik at søknaden kan vurderes i forhold til de eksamenene som skal avlegges i løpet av det spesifikke semesteret. Dette gjelder også for kandidater med kroniske lidelser.</article><article class="numberedLegalP" data-numerator="5" id="kapittel-1-foreslåttparagraf-1-nummer-5">(5) Kandidater som har fått innvilget tilrettelegging av eksamen har ansvar for å dokumentere slik innvilgelse på eksamensdagen.</article></article> <article class="defaultP" margin-top="true">§ 5-9 leddene (3), (4) og (5) skal lyde:</article><article class="numberedLegalP" data-numerator="3" id="kapittel-1-nummer-1">(3) Det er ikke tillatt å medbringe eller ha tilgjengelig hjelpemidler som ikke er godkjent inn i eksamenslokalet i eksamenstiden. Kandidatene kan heller ikke låne hjelpemidler under eksamen. Den enkelte kandidat er selv ansvarlig for å ha satt seg inn i hva som er lovlige hjelpemidler for den aktuelle eksamen og retningslinjer for bruk av disse. Se utfyllende bestemmelser på BIs studentportal. Mobiltelefoner, armbåndsur eller andre former for klokker, eller andre kommunikasjonsverktøy, tillates ikke.</article><article class="numberedLegalP" data-numerator="4" id="kapittel-1-nummer-2">(4) (Opphevet.)</article><article class="numberedLegalP" data-numerator="5" id="kapittel-1-nummer-3">(5) Det er kandidatens ansvar å gjøre seg kjent med informasjon som gjelder for eksamen. Dette gjelder også informasjon som blir utdelt sammen med eksamensoppgaven, på oppgavens forside eller i eksamensverktøyet. Kandidaten er også ansvarlig for å kontrollere at eksamensoppgaven som utdeles stemmer overens med eksamenspåmeldingen. Kandidaten skal kun benytte de kladdeark, innføringsark og/eller PC som utdeles av eksamensvaktene. For utfylling av innføringsark henvises det til BIs studentportal og den informasjon som gis i eksamenslokalet. Innlevert kladd godtas ikke som besvarelse.</article> <article class="defaultP" margin-top="true">§ 5-10 leddene (2), (3) og (5) skal lyde:</article><article class="numberedLegalP" data-numerator="2" id="kapittel-1-nummer-4">(2) Det er kandidatens ansvar å gjøre seg kjent med informasjon som gjelder for eksamen. Dette gjelder også informasjon som blir utdelt sammen med eksamensoppgaven, på oppgavens forside eller i eksamensverktøyet. Kandidaten er også ansvarlig for å kontrollere at eksamensoppgaven som utdeles stemmer overens med eksamenspåmeldingen.</article><article class="numberedLegalP" data-numerator="3" id="kapittel-1-nummer-5">(3) Besvarelsen leveres gjennom Handelshøyskolen BIs digitale eksamensløsning.</article><article class="numberedLegalP" data-numerator="5" id="kapittel-1-nummer-6">(5) Innlevering av besvarelsen gjøres innen den oppgitte innleveringsfristen. Besvarelser som forsøkes innlevert etter fristen, vil bli avvist.</article> <article class="defaultP" margin-top="true">§ 5-12 skal lyde:</article><article class="futureLegalArticle" data-name="§5-12" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5-12</span>. <span class="legalArticleTitle">Særlige regler for strukturert test</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) En strukturert test kan være enten skole- eller hjemmeeksamen. Strukturert test kan kun leveres én gang.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) En strukturert test kan inneholde:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-nummer-2-punkt-1"><article class="legalP" id="kapittel-1-foreslåttparagraf-2-nummer-2-punkt-1-ledd-1">Spørsmålstyper der fasit er definert i eksamensverktøyet på forhånd og sensur derfor utføres automatisk, eller</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-nummer-2-punkt-2"><article class="legalP" id="kapittel-1-foreslåttparagraf-2-nummer-2-punkt-2-ledd-1">spørsmålstyper som krever vurdering av sensor.</article></article></li></ul><p class="leddfortsettelse">Eksamenen kan bestå av en kombinasjon av disse spørsmålstypene.</p></article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3)<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-nummer-3-punkt-1"><article class="legalP" id="kapittel-1-foreslåttparagraf-2-nummer-3-punkt-1-ledd-1">Karakterbegrunnelse for automatisk sensurerte spørsmålstyper vil være en gjennomgang av kandidatens svar kontrollert mot fasit.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-nummer-3-punkt-2"><article class="legalP" id="kapittel-1-foreslåttparagraf-2-nummer-3-punkt-2-ledd-1">Karakterbegrunnelse for spørsmålstyper som er vurdert av sensor, følger retningslinjer for ordinær karakterbegrunnelse, jf. § 5-13 (1).</article></article></li></ul></article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4)<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-nummer-4-punkt-1"><article class="legalP" id="kapittel-1-foreslåttparagraf-2-nummer-4-punkt-1-ledd-1">Ved klage på karakterfastsetting (klagesensur) skal kandidatens svar på automatisk sensurerte spørsmålstyper på nytt kontrolleres mot fasit</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-nummer-4-punkt-2"><article class="legalP" id="kapittel-1-foreslåttparagraf-2-nummer-4-punkt-2-ledd-1">Ved klage på karakterfastsetting (klagesensur) for spørsmålstyper som er vurdert av sensor, gjøres en ny vurdering av kandidatens svar.</article></article></li></ul></article><article class="numberedLegalP" data-numerator="5" id="kapittel-1-foreslåttparagraf-2-nummer-5">(5) Går klagen på sensurvedtaket ut på at det er feil i den utarbeidede fasiten eller i eksamensoppgaven, behandles klagen som klage på formelle feil ved eksamen, jf. § 5-14.</article></article> <article class="defaultP" margin-top="true">§ 5-13 (3) skal lyde:</article><article class="numberedLegalP" data-numerator="3" id="kapittel-1-nummer-7">(3) For strukturert test, se § 5-12.</article> <article class="defaultP" margin-top="true">§ 5-16 skal lyde:</article><article class="legalP" id="kapittel-1-ledd-3">Ved eksamen, prøve, bedømmelse av oppgave eller annen vurdering skal karakterene enten være Bestått/Ikke bestått eller en gradert skala med fem trinn fra A til E for Bestått og F for Ikke bestått. Laveste karakter som godkjennes for Bestått eksamen er E. Vurderingsuttrykkene som benyttes for den graderte skalaen er:<ul class="defaultList"><li><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">A Fremragende</article></article></li><li><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">B Meget god</article></article></li><li><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">C God</article></article></li><li><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1">D Nokså god</article></article></li><li><article class="listArticle" id="kapittel-1-ledd-3-punkt-5"><article class="legalP" id="kapittel-1-ledd-3-punkt-5-ledd-1">E Tilstrekkelig</article></article></li><li><article class="listArticle" id="kapittel-1-ledd-3-punkt-6"><article class="legalP" id="kapittel-1-ledd-3-punkt-6-ledd-1">F Ikke bestått.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2022-06-09-1218/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 10. august 2022.</article></section></main></body></html>