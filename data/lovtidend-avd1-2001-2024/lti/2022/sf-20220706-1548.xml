<!DOCTYPE html><html lang="no"><head><title>Forskrift om endring i forskrift om opptak, studier og eksamen ved Høgskolen i Molde – Vitenskapelig høgskole i logistikk</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-07-06-1548</dd><dt class="dokid">DokumentID</dt><dd class="dokid">LTI/forskrift/2022-07-06-1548</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Høgskolen i Molde</li></ul></dd><dt class="dateInForce">I kraft fra</dt><dd class="dateInForce">2022-07-06</dd><dt class="changesToDocuments">Endrer</dt><dd class="changesToDocuments"><ul><li>forskrift/2015-05-07-540</li></ul></dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>lov/2005-04-01-15/§3-5</li><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§3-8</li><li>lov/2005-04-01-15/§3-9</li><li>lov/2005-04-01-15/§3-10</li><li>lov/2005-04-01-15/§3-11</li><li>lov/2005-04-01-15/§4-2</li><li>lov/2005-04-01-15/§4-5</li><li>lov/2005-04-01-15/§4-7</li><li>lov/2005-04-01-15/§4-8</li><li>lov/2005-04-01-15/§4-10</li><li>lov/2005-04-01-15/§5-2</li><li>lov/2005-04-01-15/§5-3</li><li>forskrift/2017-01-06-13</li><li>forskrift/2005-12-01-1392</li></ul></dd><dt class="dateOfPublication">Kunngjort</dt><dd class="dateOfPublication">2022-09-08 13:25</dd><dt class="journalNumber">Journalnummer</dt><dd class="journalNumber">2022-1186</dd><dt class="title">Tittel</dt><dd class="title">Forskrift om endring i forskrift om opptak, studier og eksamen ved Høgskolen i Molde – Vitenskapelig høgskole i logistikk</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Høgskolen i Molde 6. juli 2022 med hjemmel lov 1. april 2005 nr. 15 om universiteter og høyskoler (universitets- og høyskoleloven) § 3-3, § 3-5, § 3-6, § 3-7, § 3-8, § 3-9, § 3-10, § 3-11, § 4-2, § 4-5, § 4-7, § 4-8, § 4-10, § 5-2 og § 5-3, forskrift 6. januar 2017 nr. 13 om opptak til høgare utdanning og forskrift 1. desember 2005 nr 1392 om krav til mastergrad.</dd><dt class="refid">RefID</dt><dd class="refid">forskrift/2022-07-06-1548</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, studier og eksamen ved Høgskolen i Molde – Vitenskapelig høgskole i logistikk<ul class="tocSubUl"><li>I<ul class="tocSubUl"><li>§ 33. Vilkår for å gå ut i praksis</li><li>§ 34. Særlige krav til studenter i praksis</li><li>§ 35. Politiattest</li><li>§ 36. Politiattest med merknad</li><li>§ 37. Vurdering av praksis</li><li>§ 38. Oppmøte</li><li>§ 39. Ved tvil om studenten består praksis</li><li>§ 40. Ikke bestått praksis uten varsel på forhånd</li><li>§ 41. Farlige handlinger eller atferd</li><li>§ 42. Konsekvenser av ikke bestått praksis eller gyldig fravær</li><li>§ 43. Gyldig fravær fra praksis</li><li>§ 44. Antall forsøk i praksis</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-07-06-1548" id="dokument"><h1>Forskrift om endring i forskrift om opptak, studier og eksamen ved Høgskolen i Molde – Vitenskapelig høgskole i logistikk</h1><section class="section" data-name="kapI" id="kapittel-1" data-lovdata-URL="LTI/forskrift/2022-07-06-1548/KAPITTEL_1"><h2 data-text-align="center">I</h2><article class="defaultP">I forskrift om opptak, studier og eksamen ved Høgskolen i Molde – Vitenskapelig høgskole i logistikk gjøres følgende endringer:</article> <article class="defaultP" margin-top="true">§ 27 oppheves.</article> <article class="defaultP" margin-top="true">§ 29 (4) første punktum skal lyde:</article><article class="legalP" id="kapittel-1-ledd-1">Det er ikke anledning til å fremstille seg til vurdering i samme emnet mer enn tre ganger unntatt for praksisstudier (jf. § 44).</article> <article class="defaultP" margin-top="true">§ 28–§ 33 omnummereres til § 27–§ 32.</article> <article class="defaultP" margin-top="true">Nytt kapittel 7 skal lyde:</article><span class="futuretitle" id="kapittel-1-foreslåttittel-1">Kapittel 7. Praksis</span><article class="futureLegalArticle" data-name="§33" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 33</span>. <span class="legalArticleTitle">Vilkår for å gå ut i praksis</span></span><article class="legalP" id="kapittel-1-foreslåttparagraf-1-ledd-1">Det skal gå fram av studieplan eller emnebeskrivelser hvilke emner, eksamener eller obligatoriske arbeidskrav som skal være fullført før praksisperioden starter.</article></article><article class="futureLegalArticle" data-name="§34" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 34</span>. <span class="legalArticleTitle">Særlige krav til studenter i praksis</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Studenter i praksis er underlagt særlige krav om taushetsplikt, jf. universitets- og høyskoleloven § 4-6.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Når det er andre særlige regler for visse typer yrkesutøving, gjelder disse tilsvarende for studenter som deltar i praksisopplæring eller klinisk undervisning. Særregler skal gå fram av studieplanen.</article></article><article class="futureLegalArticle" data-name="§35" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 35</span>. <span class="legalArticleTitle">Politiattest</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) I studier der studenten kan komme i kontakt med mindreårige, eller andre sårbare grupper som del av praksisstudium eller klinisk undervisning, er det krav om at studenten legger fram politiattest ved opptak, og det kan kreves ny politiattest underveis i utdanningen, jf. universitets- og høyskoleloven § 4-9 og forskrift om opptak til høgare utdanning kap. 6.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Studenten får ikke delta i praksis før politiattest uten merknad er lagt fram. Ved politiattest med merknad gjelder § 36.</article></article><article class="futureLegalArticle" data-name="§36" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 36</span>. <span class="legalArticleTitle">Politiattest med merknad</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Når en student legger fram politiattest med merknad, skal høgskolen gi studenten informasjon om hvilken dokumentasjon som bør legges fram før vedtak i klagenemnda, og retten studenten har til å få dekket utgifter til bistand fra representant, jf. universitets- og høyskoleloven § 4-9 (7).</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Etter at studenten har lagt fram dokumentasjon som ligger til grunn for eventuelle merknader, skal dekanen senest innen ti dager etter at all dokumentasjon foreligger, sende over saka med vurdering til klagenemnda. Klagenemnda skal gjøre vedtak senest fire uker etter at saken er mottatt fra dekanen, jf. forskrift om opptak til høgare utdanning § 6-8 (3) og (4).</article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) Studenten skal medvirke til å opplyse saken ved å legge fram dokumentasjon av forhold som ligger til grunn for eventuelle merknader på politiattesten, jf. forskrift om opptak til høgare utdanning § 6-8 (2). Studenten bør legge fram siktelse, tiltale eller dom som ligger til grunn for merknad på politiattesten. Studenten bør også legge fram annen dokumentasjon som for eksempel egne uttalelser, arbeidsattest og eventuell attest fra lege der det er aktuelt.</article><article class="numberedLegalP" data-numerator="4" id="kapittel-1-foreslåttparagraf-4-nummer-4">(4) Student med merknad på politiattesten får ikke delta i praksis eller klinisk undervisning før det er fattet positivt vedtak i klagenemnda, jf. forskrift om opptak til høgare utdanning § 6-8 (4).</article></article><article class="futureLegalArticle" data-name="§37" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 37</span>. <span class="legalArticleTitle">Vurdering av praksis</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Praksis blir vurdert etter skalaen «bestått»/«ikke bestått» etter en avsluttende vurdering av studentens prestasjon i praksisperioden. For å bestå praksisen må studenten oppnå målene for læringsutbyttet.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Studenten har rett til jevnlig veiledning og tilbakemelding. Tilbakemeldingen skal informere om hvordan studenten ligger an for å oppnå læringsutbyttet for praksisperioden.</article><article class="numberedLegalP" data-numerator="3" id="kapittel-1-foreslåttparagraf-5-nummer-3">(3) Tilbakemeldingen skal informere om hvordan studenten ligger an for å oppnå læringsutbyttet for praksisperioden.</article><article class="numberedLegalP" data-numerator="4" id="kapittel-1-foreslåttparagraf-5-nummer-4">(4) Studenten skal få en avsluttende vurdering som viser om vurderingsresultatet er bestått eller ikke bestått. Vurderingen skal omtale hva som er vurdert og om læringsutbyttet for praksisperioden er oppnådd. Vurderingen skal gjøres ut ifra kravene til læringsutbyttet, studenten sin prestasjon i praksisperioden underveis og eventuelle praktiske prøver. Hele praksisperioden skal telle med i vurderingen. Den avsluttende vurderingen skal være tilgjengelig for studenten når resultatet for praksisen er publisert.</article></article><article class="futureLegalArticle" data-name="§38" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 38</span>. <span class="legalArticleTitle">Oppmøte</span></span><article class="legalP" id="kapittel-1-foreslåttparagraf-6-ledd-1">Kravet om oppmøte skal gå fram av studieplanen eller emnebeskrivelsen. Kravet om oppmøte kan ikke fravikes på grunn av sykdom, gyldig eller ugyldig fravær. Når kravet til oppmøte ikke er oppfylt på grunn av ugyldig fravær, blir praksisen vurdert til ikke bestått. Ved gyldig fravær gjelder § 42 (2).</article></article><article class="futureLegalArticle" data-name="§39" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 39</span>. <span class="legalArticleTitle">Ved tvil om studenten består praksis</span></span><article class="numberedLegalP" data-numerator="1" id="kapittel-1-foreslåttparagraf-7-nummer-1">(1) Dersom det er fare for at studenten ikke vil bestå praksisperioden skal det gis skriftlig varsel så snart som mulig. Slikt varsel skal gis senest tre uker før praksisperiodens slutt. For praksisperioder på fem uker eller mindre skal varsel gis halvveis i perioden. Varselet skal angi hva studenten ikke mestrer, og hvilke krav som må oppfylles for å bestå praksisperioden.</article><article class="numberedLegalP" data-numerator="2" id="kapittel-1-foreslåttparagraf-7-nummer-2">(2) Studenten skal få tilbud om samtale med praksisstedet og høgskolen der studenten får svar på spørsmål om varselet og konsekvenser om studenten ikke består praksis.</article><article class="numberedLegalP" data-numerator="3" id="kapittel-1-foreslåttparagraf-7-nummer-3">(3) Ved tvilstilfeller avgjør høgskolen om praksisperioden skal vurderes til bestått eller ikke bestått.</article></article><article class="futureLegalArticle" data-name="§40" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 40</span>. <span class="legalArticleTitle">Ikke bestått praksis uten varsel på forhånd</span></span><article class="legalP" id="kapittel-1-foreslåttparagraf-8-ledd-1">Studenten kan, uten å bli varslet på forhånd, få praksis vurdert til ikke bestått når studenten:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-8-ledd-1-punkt-1"><article class="legalP" id="kapittel-1-foreslåttparagraf-8-ledd-1-punkt-1-ledd-1">klart ikke presterer og oppnår læringsutbyttet som er påkrevd for å bestå praksis, og</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-8-ledd-1-punkt-2"><article class="legalP" id="kapittel-1-foreslåttparagraf-8-ledd-1-punkt-2-ledd-1">den manglende prestasjonen blir tydelig etter at halve i praksisperioden er gjennomført, eller etter tidspunktet varsel normalt blir gitt i den aktuelle praksisen på utdanningsprogrammet.</article></article></li></ul></article></article><article class="futureLegalArticle" data-name="§41" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 41</span>. <span class="legalArticleTitle">Farlige handlinger eller atferd</span></span><article class="numberedLegalP" data-numerator="1" id="kapittel-1-foreslåttparagraf-9-nummer-1">(1) Når studenten i praksisperioden har vist handling eller atferd som utgjør mulig fare for liv, fysisk eller psykisk helse for de studenten er i kontakt med, skal praksisperioden avsluttes straks uten krav om varsel på forhånd. I slike tilfeller får studenten vurderingsresultatet ikke bestått.</article><article class="numberedLegalP" data-numerator="2" id="kapittel-1-foreslåttparagraf-9-nummer-2">(2) Praksisstedet skal så raskt som mulig sende innstilling til avsluttende vurdering til høgskolen. Vurderingen skal redegjøre for handlingene eller atferden som resulterte i avslutning av praksis og ikke bestått vurdering.</article><article class="numberedLegalP" data-numerator="3" id="kapittel-1-foreslåttparagraf-9-nummer-3">(3) Høgskolen skal gjennomføre samtale med studenten, der det blir informert om grunnlaget for at praksis er avsluttet og konsekvensene dette har for studenten.</article><article class="numberedLegalP" data-numerator="4" id="kapittel-1-foreslåttparagraf-9-nummer-4">(4) Høgskolen og praksisstedet skal vurdere om det er grunnlag for å sende tvilsmelding til institusjonsansvarlig for skikkethetsvurdering når studenten går på et studieprogram med skikkethetsvurdering.</article></article><article class="futureLegalArticle" data-name="§42" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 42</span>. <span class="legalArticleTitle">Konsekvenser av ikke bestått praksis eller gyldig fravær</span></span><article class="numberedLegalP" data-numerator="1" id="kapittel-1-foreslåttparagraf-10-nummer-1">(1) Når studenten får praksisen vurdert til ikke bestått må hele praksisperioden tas om igjen. Studenten må i slike tilfelle gjennomføre ny praksisperiode neste gang denne blir arrangert ordinært. Dette kan få konsekvenser for studentens studieprogresjon.</article><article class="numberedLegalP" data-numerator="2" id="kapittel-1-foreslåttparagraf-10-nummer-2">(2) Når studenten har gyldig fravær, utover fraværsgrensen oppført i emnebeskrivelsen eller studieplan, kan høgskolen tilrettelegge for at studenten får ny eller utsatt deler av praksisperioden innenfor samme studieår eller neste studieår. Tilrettelegging skal ikke senke de faglige kravene til praksisen. Selv om fraværet er gyldig, kan forsinkelsen få konsekvenser for studentens studieprogresjon.</article></article><article class="futureLegalArticle" data-name="§43" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 43</span>. <span class="legalArticleTitle">Gyldig fravær fra praksis</span></span><article class="numberedLegalP" data-numerator="1" id="kapittel-1-foreslåttparagraf-11-nummer-1">(1) Høgskolen avgjør i hvert enkelt tilfelle hva som er gyldig fravær. Gyldig fravær er:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-11-nummer-1-punkt-1"><article class="legalP" id="kapittel-1-foreslåttparagraf-11-nummer-1-punkt-1-ledd-1">egen sykdom og barn sin sykdom</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-11-nummer-1-punkt-2"><article class="legalP" id="kapittel-1-foreslåttparagraf-11-nummer-1-punkt-2-ledd-1">dødsfall i nær familie eller hos andre studenten har et nært forhold til</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-11-nummer-1-punkt-3"><article class="legalP" id="kapittel-1-foreslåttparagraf-11-nummer-1-punkt-3-ledd-1">gravferd eller bisettelse, jf. forrige punkt</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-11-nummer-1-punkt-4"><article class="legalP" id="kapittel-1-foreslåttparagraf-11-nummer-1-punkt-4-ledd-1">pålegg fra offentlig myndighet om at studenten plikter å møte fram et annet sted.</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-11-nummer-1-punkt-5"><article class="legalP" id="kapittel-1-foreslåttparagraf-11-nummer-1-punkt-5-ledd-1">ivaretakelse av tillitsverv ved høgskolen</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-11-nummer-1-punkt-6"><article class="legalP" id="kapittel-1-foreslåttparagraf-11-nummer-1-punkt-6-ledd-1">forhold utenfor studenten sin kontroll som gjør det sterkt urimelig å kreve at studenten gjennomfører en eller flere dager av praksisperioden.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-11-nummer-2">(2) Krav til dokumentasjon av gyldig fravær:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-11-nummer-2-punkt-1"><article class="legalP" id="kapittel-1-foreslåttparagraf-11-nummer-2-punkt-1-ledd-1">Sykdom utover fraværsgrensen oppført i emnebeskrivelsen eller studieplan, må dokumenteres med en attest fra lege, psykolog eller annen sakkyndig person. Attesten må opplyse om at den er utstedt i forbindelse med fravær fra praksis arrangert av Høgskolen i Molde, og at fraværet gjelder en bestemt dag eller dager. Når studenten sin praksisperiode har startet må attest fra lege, psykolog eller annen sakkyndig person leveres så snart som mulig og innen en uke fra første fraværsdag.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-11-nummer-2-punkt-2"><article class="legalP" id="kapittel-1-foreslåttparagraf-11-nummer-2-punkt-2-ledd-1">Ved dødsfall, gravferd eller bisettelse må studenten oppgi hvem som har gått bort og hvilken relasjon studenten hadde til avdøde.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-11-nummer-2-punkt-3"><article class="legalP" id="kapittel-1-foreslåttparagraf-11-nummer-2-punkt-3-ledd-1">Andre omstendigheter som blir regnet som gyldig fravær må dokumenteres.</article></article></li></ul></article></article><article class="futureLegalArticle" data-name="§44" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 44</span>. <span class="legalArticleTitle">Antall forsøk i praksis</span></span><article class="numberedLegalP" data-numerator="1" id="kapittel-1-foreslåttparagraf-12-nummer-1">(1) Studenten har rett på to forsøk på samme praksisperiode i ett emne.</article><article class="numberedLegalP" data-numerator="2" id="kapittel-1-foreslåttparagraf-12-nummer-2">(2) Det er ikke brukt ett forsøk på praksis når studenten har gyldig fravær eller har trukket seg fra praksisen to uker før første praksisdag.</article></article> <article class="defaultP" margin-top="true">Nåværende kapittel 7, 8 og 9 blir kapittel 8, 9 og 10.</article> <article class="defaultP" margin-top="true">Nåværende § 34–§ 40 blir § 45–§ 51.</article></section><section class="section" data-name="kapII" id="kapittel-2" data-lovdata-URL="LTI/forskrift/2022-07-06-1548/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 6. juli 2022.</article></section></main></body></html>