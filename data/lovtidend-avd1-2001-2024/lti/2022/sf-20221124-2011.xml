<!DOCTYPE html><html lang="no"><head><title>Forskrift om endring i forskrift om midlertidig ordning for energitilskudd til næringslivet som følge av ekstraordinære strømutgifter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-11-24-2011</dd><dt class="dokid">DokumentID</dt><dd class="dokid">LTI/forskrift/2022-11-24-2011</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Bærekraft- og omstillingsavdelingen</li></ul></dd><dt class="dateInForce">I kraft fra</dt><dd class="dateInForce">2022-11-24</dd><dt class="changesToDocuments">Endrer</dt><dd class="changesToDocuments"><ul><li>forskrift/2022-11-21-1994</li></ul></dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2022-11-24 14:40</dd><dt class="journalNumber">Journalnummer</dt><dd class="journalNumber">2022-1507</dd><dt class="title">Tittel</dt><dd class="title">Forskrift om endring i forskrift om midlertidig ordning for energitilskudd til næringslivet som følge av ekstraordinære strømutgifter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 24. november 2022 til gjennomføring av Stortingets årlige budsjettvedtak.</dd><dt class="refid">RefID</dt><dd class="refid">forskrift/2022-11-24-2011</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om midlertidig ordning for energitilskudd til næringslivet som følge av ekstraordinære strømutgifter<ul class="tocSubUl"><li>I<ul class="tocSubUl"><li>§ 2-11. Viderefakturering av strømforbruk</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-11-24-2011" id="dokument"><h1>Forskrift om endring i forskrift om midlertidig ordning for energitilskudd til næringslivet som følge av ekstraordinære strømutgifter</h1><section class="section" data-name="kapI" id="kapittel-1" data-lovdata-URL="LTI/forskrift/2022-11-24-2011/KAPITTEL_1"><h2 data-text-align="center">I</h2><article class="defaultP">I forskrift 21. november 2022 nr. 1994 om midlertidig ordning for energitilskudd til næringslivet som følge av ekstraordinære strømutgifter gjøres følgende endringer:</article> <article class="defaultP" margin-top="true">§ 1-8, andre, tredje og fjerde ledd skal lyde:</article><article class="numberedLegalP" data-numerator="2" id="kapittel-1-nummer-1">(2) Som kostnader til strøm eller fjernvarme regnes fakturerte utgifter til strøm eller fjernvarme for den relevante perioden, herunder forbruk, nettleie, avgifter og ev. påslag. Merverdiavgift som er fradragsberettiget for foretaket i merverdiavgiftsoppgjøret kan ikke inngå som kostnader til strøm eller fjernvarme.</article><article class="numberedLegalP" data-numerator="3" id="kapittel-1-nummer-2">(3) Som forbruk av strøm eller fjernvarme regnes fakturert antall kilowattimer (kWh) forbruk for den relevante perioden.</article><article class="numberedLegalP" data-numerator="4" id="kapittel-1-nummer-3">(4) Som støtteberettiget pris på strøm regnes gjennomsnittlig fakturert pris i kroner per kWh vektet opp mot forbruk for den relevante perioden, eksklusive nettleie, påslag, fastledd og avgifter. Støtteberettiget pris på strøm skal beregnes som et aritmetisk gjennomsnitt av fakturerte priser gjennom perioden, ved at fakturerte priser for hver av de ulike periodene i tilskuddsperioden multipliseres med forbruket av strøm i samme periode, og summen av disse produktene divideres på samlet forbruk av strøm for hele tilskuddsperioden.</article><article class="defaultP">§ 2-10, andre ledd oppheves.</article> <article class="defaultP" margin-top="true">Ny § 2-11 skal lyde:</article><article class="futureLegalArticle" data-name="§2-11" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-11</span>. <span class="legalArticleTitle">Viderefakturering av strømforbruk</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Et foretak kan søke om tilskudd på bakgrunn av kostnader til strøm eller fjernvarme som fremgår av faktura utstedt til foretaket og/eller faktura utstedt til et annet foretak, men hvor kostnadene til strøm eller fjernvarme er viderefakturert til førstnevnte foretak. Med dette menes at fakturaer for forbruk av strøm eller fjernvarme som skal legges til grunn for beregning av strømintensitet jf. § 2-1, for vurderingen av om vilkåret i § 2-2 er oppfylt, og i beregning av tilskudd etter § 3-1, skal være utstedt til søker eller til foretaket som har viderefakturert kostnadene til strøm og fjernvarme til søker.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Det kan ikke søkes om tilskudd flere ganger for de samme kostnadene til strøm eller fjernvarme, eller det samme forbruket av strøm eller fjernvarme. Med dette menes at et foretak som viderefakturerer kostnader til strøm eller fjernvarme til et annet foretak ikke kan søke om tilskudd på bakgrunn av de viderefakturerte kostnadene, dersom sistnevnte foretak søker om tilskudd basert på de viderefakturerte kostnadene.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Dersom det søkes om tilskudd på bakgrunn av viderefakturerte strøm- og/eller fjernvarmekostnader og det av faktura utstedt til søker ikke fremgår de relevante kostnadene til strøm eller fjernvarme jf. § 1-8 andre ledd, det relevante forbruket av strøm eller fjernvarme jf. § 1-8 tredje ledd, eller støtteberettiget pris på strøm jf. § 1-8 fjerde ledd, skal disse størrelsene beregnes med bakgrunn i underliggende faktura fra strømleverandør og/eller nettselskap eller fjernvarmeleverandør som er utstedt til foretaket som har viderefakturert strøm- og/eller fjernvarmekostnadene, i tråd med hvordan kostnadene er fordelt til søker.<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-nummer-3-punkt-1"><article class="legalP" id="kapittel-1-foreslåttparagraf-1-nummer-3-punkt-1-ledd-1">Støtteberettiget pris skal i beregninger etter dette ledd regnes som gjennomsnittlig fakturert pris i kroner per kWh vektet opp mot forbruk for den relevante perioden, eksklusive nettleie, påslag, fastledd og avgifter, slik det fremgår av faktura fra strømleverandør og/eller nettselskap eller fjernvarmeleverandør utstedt til foretaket som har viderefakturert kostnadene til strøm eller fjernvarme.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-nummer-3-punkt-2"><article class="legalP" id="kapittel-1-foreslåttparagraf-1-nummer-3-punkt-2-ledd-1">Tilskuddsmyndigheten kan fastsette nærmere bestemmelser om beregninger etter dette ledd.</article></article></li></ul></article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Søker skal bekrefte og dokumentere at vilkåret i andre ledd er oppfylt. Søker skal dokumentere eventuelle beregninger etter tredje ledd. § 4-4 sjette og sjuende ledd skal gjelde tilsvarende for dokumentasjon etter dette ledd.</article><article class="numberedLegalP" data-numerator="5" id="kapittel-1-foreslåttparagraf-1-nummer-5">(5) Foretak som formelt anses som sluttbruker av strøm eller fjernvarme og som mottar tilskudd under denne forskriften, men som viderefakturerer sine utgifter til reelle sluttbrukere av strømmen eller fjernvarmen, eksempelvis til leietakere, skal sørge for at tilskudd kommer de reelle sluttbrukere av strømmen eller fjernvarmen til gode.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2022-11-24-2011/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>