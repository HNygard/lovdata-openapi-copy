<!DOCTYPE html><html lang="no"><head><title>Forskrift som utfyller dyrehelseforskriften med bestemmelser om forebygging og bekjempelse av smittsomme dyresykdommer (dyresykdomsbekjempelsesforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-04-06-634</dd><dt class="dokid">DokumentID</dt><dd class="dokid">LTI/forskrift/2022-04-06-634</dd><dt class="ministry">Departement</dt><dd class="ministry"><ul><li>Landbruks- og matdepartementet, Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Matpolitisk avdeling</li></ul></dd><dt class="dateInForce">I kraft fra</dt><dd class="dateInForce">2022-04-28</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§3</li><li>lov/2003-12-19-124/§6</li><li>lov/2003-12-19-124/§7</li><li>lov/2003-12-19-124/§10</li><li>lov/2003-12-19-124/§11</li><li>lov/2003-12-19-124/§12</li><li>lov/2003-12-19-124/§13</li><li>lov/2003-12-19-124/§14</li><li>lov/2003-12-19-124/§15</li><li>lov/2003-12-19-124/§17</li><li>lov/2003-12-19-124/§19</li><li>lov/2003-12-19-124/§23</li><li>lov/2003-12-19-124/§28</li><li>lov/2003-12-19-124/§33</li><li>forskrift/2003-12-19-1790</li><li>forskrift/2004-05-05-884</li><li>lov/2001-06-15-75/§17</li><li>lov/2001-06-15-75/§18</li><li>lov/2001-06-15-75/§24</li><li>lov/2001-06-15-75/§37</li></ul></dd><dt class="dateOfPublication">Kunngjort</dt><dd class="dateOfPublication">2022-04-28 16:00</dd><dt class="journalNumber">Journalnummer</dt><dd class="journalNumber">2022-0424</dd><dt class="titleShort">Korttittel</dt><dd class="titleShort">Dyresykdomsbekjempelsesforskriften</dd><dt class="title">Tittel</dt><dd class="title">Forskrift som utfyller dyrehelseforskriften med bestemmelser om forebygging og bekjempelse av smittsomme dyresykdommer (dyresykdomsbekjempelsesforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet og Nærings- og fiskeridepartementet 6. april 2022 med hjemmel i lov 19. desember 2003 nr. 124 om matproduksjon og mattrygghet mv. (matloven) § 3, § 6, § 7, § 10, § 11, § 12, § 13, § 14, § 15, § 17, § 19, § 23, § 28 og § 33, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884 og lov 15. juni 2001 nr. 75 om veterinærer og annet dyrehelsepersonell § 17, § 18, § 24 og § 37. <br /> <strong>EØS-henvisninger:</strong> EØS-avtalen vedlegg I kap. I del 1.1 nr. 13e (forordning (EU) 2020/687 sist endret ved forordning (EU) 2021/1140).</dd><dt class="refid">RefID</dt><dd class="refid">forskrift/2022-04-06-634</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift som utfyller dyrehelseforskriften med bestemmelser om forebygging og bekjempelse av smittsomme dyresykdommer (dyresykdomsbekjempelsesforskriften)<ul class="tocSubUl"><li>Kapittel I. Virkeområde og gjennomføring<ul class="tocSubUl"><li>§ 1. Saklig virkeområde</li><li>§ 2. Stedlig virkeområde</li><li>§ 3. Bekjempelse av kategori A-sykdommer samt B- og C-sykdommer der det foreligger godkjent sykdomsfri status</li></ul></li><li>Kapittel II. Utfyllende nasjonale bestemmelser – vaksinering av landdyr<ul class="tocSubUl"><li>§ 4. Bruk av vaksiner for landdyr</li></ul></li><li>Kapittel III. Utfyllende nasjonale bestemmelser – Vaksinasjon av akvatiske dyr<ul class="tocSubUl"><li>§ 5. Bruk av vaksiner for akvatiske dyr</li><li>§ 6. Påbud om vaksinasjon mot C-sykdommer</li><li>§ 7. Tillatelse til vaksine</li></ul></li><li>Kapittel IV. Utfyllende nasjonale bestemmelser – påbud om vaksinasjon og opplysningsplikt<ul class="tocSubUl"><li>§ 8. Påbud om vaksinasjon</li><li>§ 9. Opplysningsplikt</li></ul></li><li>Kapittel V. Avsluttende bestemmelser<ul class="tocSubUl"><li>§ 10. Tiltak, tilsyn og vedtak</li><li>§ 11. Straff</li><li>§ 12. Dispensasjon</li><li>§ 13. Ikrafttredelse</li></ul></li><li>Vedlegg I. Vaksinasjoner unntatt fra forbudet i § 4 første ledd bokstav a</li><li>Vedlegg II. Vaksinasjoner unntatt fra kravet om brukstillatelse i § 4 annet ledd</li><li>Forordninger<ul class="tocSubUl"><li>Konsolidert forordning (EU) 2020/687 om bekjempelse av kategori A-sykdommer samt B- og C-sykdommer der det foreligger godkjent sykdomsfri status</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2022-04-06-634" id="dokument"><h1>Forskrift som utfyller dyrehelseforskriften med bestemmelser om forebygging og bekjempelse av smittsomme dyresykdommer (dyresykdomsbekjempelsesforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2022-04-06-634/KAPITTEL_1"><h2>Kapittel I. Virkeområde og gjennomføring</h2><article class="legalArticle" data-lovdata-URL="LTI/forskrift/2022-04-06-634/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Saklig virkeområde</span></h3><article class="legalP" id="kapittel-1-paragraf-1-ledd-1">Forskriften utfyller bestemmelsene i dyrehelseforskriften 6. april 2022 nr. 631 som gjennomfører forordning (EU) 2016/429 ved å gi utfyllende bestemmelser om beredskap mot og bekjempelse av smittsomme dyresykdommer, herunder sykdommer hos landdyr og akvatiske dyr.</article></article><article class="legalArticle" data-lovdata-URL="LTI/forskrift/2022-04-06-634/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Stedlig virkeområde</span></h3><article class="legalP" id="kapittel-1-paragraf-2-ledd-1">Forskriften gjelder for norsk land- og sjøterritorium, på norske luft- og sjøfartøyer, innretninger på norsk kontinentalsokkel og Norges økonomiske sone.</article></article><article class="legalArticle" data-lovdata-URL="LTI/forskrift/2022-04-06-634/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Bekjempelse av kategori A-sykdommer samt B- og C-sykdommer der det foreligger godkjent sykdomsfri status</span></h3><article class="legalP" id="kapittel-1-paragraf-3-ledd-1">EØS-avtalens vedlegg I kapittel I del 1.1 nr. 13e (forordning (EU) 2020/687 sist endret ved forordning (EU) 2021/1140) om utfyllende bestemmelser til europaparlaments- og rådsforordning (EU) 2016/429 med regler om forebygging og bekjempelse av visse listeførte sykdommer gjelder som forskrift med de tilpasninger som følger av vedlegg I kapittel I, protokoll 1 til avtalen og avtalen for øvrig.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2022-04-06-634/KAPITTEL_2"><h2>Kapittel II. Utfyllende nasjonale bestemmelser – vaksinering av landdyr</h2><article class="legalArticle" data-lovdata-URL="LTI/forskrift/2022-04-06-634/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Bruk av vaksiner for landdyr</span></h3><article class="legalP" id="kapittel-2-paragraf-1-ledd-1">Landdyr skal ikke vaksineres mot nasjonal liste 1- eller 2-sykdom angitt i vedlegget til dyrehelseforskriften 6. april 2022 nr. 631. Forbudet mot slik vaksinering gjelder ikke:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">Vaksinasjon av spesifiserte dyrearter mot angitte sykdommer i vedlegg I til denne forskriften.</article></article></li><li data-li-identifier="b." data-name="b."><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">Påbudte vaksinasjoner etter § 5.</article></article></li><li data-li-identifier="c." data-name="c."><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">Dersom Mattilsynet har gitt tillatelse til å bruke vaksinen.</article></article></li><li data-li-identifier="d." data-name="d."><article class="listArticle" id="kapittel-2-paragraf-1-ledd-1-punkt-4"><article class="legalP" id="kapittel-2-paragraf-1-ledd-1-punkt-4-ledd-1">Forsøk for å utvikle og teste vaksiner til dyr i virksomheter som har tillatelse til å utføre slike forsøk.</article></article></li></ul></article><article class="legalP" id="kapittel-2-paragraf-1-ledd-2">Landdyr kan vaksineres mot andre sykdommer enn nasjonal liste 1- eller 2-sykdommer hvis Mattilsynet har gitt tillatelse til å bruke vaksinen. Vilkåret om brukstillatelse gjelder ikke vaksinasjonene i vedlegg II.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2022-04-06-634/KAPITTEL_3"><h2>Kapittel III. Utfyllende nasjonale bestemmelser – Vaksinasjon av akvatiske dyr</h2><article class="legalArticle" data-lovdata-URL="LTI/forskrift/2022-04-06-634/§5" data-name="§5" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Bruk av vaksiner for akvatiske dyr</span></h3><article class="legalP" id="kapittel-3-paragraf-1-ledd-1">Akvatiske dyr skal ikke vaksineres mot følgende sykdommer:<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">Sykdommer kategorisert som A-sykdom.</article></article></li><li data-li-identifier="b." data-name="b."><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">Sykdommer kategorisert som C-sykdom i områder med sykdomsfri status og med målrettet overvåking med sikte på å oppnå sykdomsfri status.</article></article></li><li data-li-identifier="c." data-name="c."><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">Bakteriell nyresyke (BKD), infeksjon med Gyrodactylus salaris, Viral nervøs nekrose (VNN)/Viral encephalo- og retinopati (VER) og Krepsepest (Aphanomyces astasi).</article></article></li></ul></article><article class="legalP" id="kapittel-3-paragraf-1-ledd-2">Bestemmelsen i første ledd er ikke til hinder for at det kan gjennomføres vitenskapelig studier med formål å utvikle og teste vaksiner til akvatiske dyr under kontrollerte forhold i institusjoner som har tillatelse til slik utprøving.</article></article><article class="legalArticle" data-lovdata-URL="LTI/forskrift/2022-04-06-634/§6" data-name="§6" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Påbud om vaksinasjon mot C-sykdommer</span></h3><article class="legalP" id="kapittel-3-paragraf-2-ledd-1">Mattilsynet kan påby vaksinasjon av akvatiske dyr mot C-sykdommer når dette inngår i et utryddelsesprogram.</article></article><article class="legalArticle" data-lovdata-URL="LTI/forskrift/2022-04-06-634/§7" data-name="§7" id="kapittel-3-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Tillatelse til vaksine</span></h3><article class="legalP" id="kapittel-3-paragraf-3-ledd-1">Vaksine som brukes til akvatiske dyr må ha markedsføringstillatelse eller godkjenningsfritak gitt av Statens legemiddelverk, og brukstillatelse gitt av Mattilsynet.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2022-04-06-634/KAPITTEL_4"><h2>Kapittel IV. Utfyllende nasjonale bestemmelser – påbud om vaksinasjon og opplysningsplikt</h2><article class="legalArticle" data-lovdata-URL="LTI/forskrift/2022-04-06-634/§8" data-name="§8" id="kapittel-4-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Påbud om vaksinasjon</span></h3><article class="legalP" id="kapittel-4-paragraf-1-ledd-1">Mattilsynet kan i særskilte tilfeller fatte vedtak med påbud om vaksinasjon mot enhver sykdom.</article></article><article class="legalArticle" data-lovdata-URL="LTI/forskrift/2022-04-06-634/§9" data-name="§9" id="kapittel-4-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Opplysningsplikt</span></h3><article class="legalP" id="kapittel-4-paragraf-2-ledd-1">Virksomheter eller personer som importerer, omsetter, rekvirerer eller bruker vaksiner, skal dokumentere nødvendige opplysninger om all import, omsetning og bruk. Slike opplysninger skal legges fram når Mattilsynet ber om det.</article></article></section><section class="section" data-name="kapV" id="kapittel-5" data-lovdata-URL="LTI/forskrift/2022-04-06-634/KAPITTEL_5"><h2>Kapittel V. Avsluttende bestemmelser</h2><article class="legalArticle" data-lovdata-URL="LTI/forskrift/2022-04-06-634/§10" data-name="§10" id="kapittel-5-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Tiltak, tilsyn og vedtak</span></h3><article class="legalP" id="kapittel-5-paragraf-1-ledd-1">Mattilsynet skal gjennomføre tiltak, føre tilsyn og fatte nødvendige vedtak for å oppnå etterlevelse av bestemmelser gitt i eller i medhold av denne forskriften.</article></article><article class="legalArticle" data-lovdata-URL="LTI/forskrift/2022-04-06-634/§11" data-name="§11" id="kapittel-5-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Straff</span></h3><article class="legalP" id="kapittel-5-paragraf-2-ledd-1">Overtredelse av bestemmelser gitt i denne forskriften eller enkeltvedtak gitt i medhold av forskriften, er straffbart i henhold til matloven § 28 og dyrehelsepersonelloven § 37.</article></article><article class="legalArticle" data-lovdata-URL="LTI/forskrift/2022-04-06-634/§12" data-name="§12" id="kapittel-5-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Dispensasjon</span></h3><article class="legalP" id="kapittel-5-paragraf-3-ledd-1">Mattilsynet kan i særskilte tilfelle dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="LTI/forskrift/2022-04-06-634/§13" data-name="§13" id="kapittel-5-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-4-ledd-1">Denne forskrift trer i kraft fra den dato den blir kunngjort i Norsk Lovtidend.</article></article></section><section class="section" data-name="vedleggI" id="kapittel-6" data-lovdata-URL="LTI/forskrift/2022-04-06-634/KAPITTEL_6"><h2>Vedlegg I. Vaksinasjoner unntatt fra forbudet i § 4 første ledd bokstav a</h2><ul class="defaultList"><li data-li-identifier="a." data-name="a."><article class="listArticle" id="kapittel-6-punkt-1"><article class="legalP" id="kapittel-6-punkt-1-ledd-1">Hund kan vaksineres mot rabies, leptospirose, leishmaniose og valpesjuke.</article></article></li><li data-li-identifier="b." data-name="b."><article class="listArticle" id="kapittel-6-punkt-2"><article class="legalP" id="kapittel-6-punkt-2-ledd-1">Katt og ilder kan vaksineres mot rabies.</article></article></li><li data-li-identifier="c." data-name="c."><article class="listArticle" id="kapittel-6-punkt-3"><article class="legalP" id="kapittel-6-punkt-3-ledd-1">Mink kan vaksineres mot virusenteritt.</article></article></li><li data-li-identifier="d." data-name="d."><article class="listArticle" id="kapittel-6-punkt-4"><article class="legalP" id="kapittel-6-punkt-4-ledd-1">Pelsdyr kan vaksineres mot valpesjuke og ringorm.</article></article></li><li data-li-identifier="e." data-name="e."><article class="listArticle" id="kapittel-6-punkt-5"><article class="legalP" id="kapittel-6-punkt-5-ledd-1">Storfe kan vaksineres mot ringorm.</article></article></li><li data-li-identifier="f." data-name="f."><article class="listArticle" id="kapittel-6-punkt-6"><article class="legalP" id="kapittel-6-punkt-6-ledd-1">Svin kan vaksineres mot nekrotiserende enteritt.</article></article></li><li data-li-identifier="g." data-name="g."><article class="listArticle" id="kapittel-6-punkt-7"><article class="legalP" id="kapittel-6-punkt-7-ledd-1">Duer kan vaksineres mot Newcastle disease.</article></article></li><li data-li-identifier="h." data-name="h."><article class="listArticle" id="kapittel-6-punkt-8"><article class="legalP" id="kapittel-6-punkt-8-ledd-1">Hest kan vaksineres mot kverke (<i>Streptococcus equi</i>).</article></article></li><li data-li-identifier="i." data-name="i."><article class="listArticle" id="kapittel-6-punkt-9"><article class="legalP" id="kapittel-6-punkt-9-ledd-1">Kanin kan vaksineres mot kaningulsott (RHDV).</article></article></li></ul></section><section class="section" data-name="vedleggII" id="kapittel-7" data-lovdata-URL="LTI/forskrift/2022-04-06-634/KAPITTEL_7"><h2>Vedlegg II. Vaksinasjoner unntatt fra kravet om brukstillatelse i § 4 annet ledd</h2><ul class="defaultList"><li data-li-identifier="a." data-name="a."><article class="listArticle" id="kapittel-7-punkt-1"><article class="legalP" id="kapittel-7-punkt-1-ledd-1">Hest kan vaksineres mot <ul class="defaultList"><li data-li-identifier="1." data-name="1."><article class="listArticle" id="kapittel-7-punkt-1-ledd-1-punkt-1"><article class="legalP" id="kapittel-7-punkt-1-ledd-1-punkt-1-ledd-1">Hesteinfluensa.</article></article></li><li data-li-identifier="2." data-name="2."><article class="listArticle" id="kapittel-7-punkt-1-ledd-1-punkt-2"><article class="legalP" id="kapittel-7-punkt-1-ledd-1-punkt-2-ledd-1">Rhinopneumonitt (virusabort).</article></article></li><li data-li-identifier="3." data-name="3."><article class="listArticle" id="kapittel-7-punkt-1-ledd-1-punkt-3"><article class="legalP" id="kapittel-7-punkt-1-ledd-1-punkt-3-ledd-1">Infeksjoner med <i>Clostridium</i> spp.</article></article></li></ul></article></article></li><li data-li-identifier="b." data-name="b."><article class="listArticle" id="kapittel-7-punkt-2"><article class="legalP" id="kapittel-7-punkt-2-ledd-1">Storfe kan vaksineres mot <ul class="defaultList"><li data-li-identifier="1." data-name="1."><article class="listArticle" id="kapittel-7-punkt-2-ledd-1-punkt-1"><article class="legalP" id="kapittel-7-punkt-2-ledd-1-punkt-1-ledd-1">Rotavirusinfeksjon.</article></article></li><li data-li-identifier="2." data-name="2."><article class="listArticle" id="kapittel-7-punkt-2-ledd-1-punkt-2"><article class="legalP" id="kapittel-7-punkt-2-ledd-1-punkt-2-ledd-1">Smittsom diare (coronavirusinfeksjon).</article></article></li><li data-li-identifier="3." data-name="3."><article class="listArticle" id="kapittel-7-punkt-2-ledd-1-punkt-3"><article class="legalP" id="kapittel-7-punkt-2-ledd-1-punkt-3-ledd-1">Infeksjon med parainfluensavirus.</article></article></li><li data-li-identifier="4." data-name="4."><article class="listArticle" id="kapittel-7-punkt-2-ledd-1-punkt-4"><article class="legalP" id="kapittel-7-punkt-2-ledd-1-punkt-4-ledd-1">Infeksjon med bovint RS-virus (BRSV).</article></article></li><li data-li-identifier="5." data-name="5."><article class="listArticle" id="kapittel-7-punkt-2-ledd-1-punkt-5"><article class="legalP" id="kapittel-7-punkt-2-ledd-1-punkt-5-ledd-1">Infeksjon med <i>Pasteurella</i> spp.</article></article></li><li data-li-identifier="6." data-name="6."><article class="listArticle" id="kapittel-7-punkt-2-ledd-1-punkt-6"><article class="legalP" id="kapittel-7-punkt-2-ledd-1-punkt-6-ledd-1">Infeksjoner med <i>Clostridium</i> spp.</article></article></li><li data-li-identifier="7." data-name="7."><article class="listArticle" id="kapittel-7-punkt-2-ledd-1-punkt-7"><article class="legalP" id="kapittel-7-punkt-2-ledd-1-punkt-7-ledd-1">Infeksjoner med <i>Escherichia coli</i>.</article></article></li></ul></article></article></li><li data-li-identifier="c." data-name="c."><article class="listArticle" id="kapittel-7-punkt-3"><article class="legalP" id="kapittel-7-punkt-3-ledd-1">Sau og geit kan vaksineres mot <ul class="defaultList"><li data-li-identifier="1." data-name="1."><article class="listArticle" id="kapittel-7-punkt-3-ledd-1-punkt-1"><article class="legalP" id="kapittel-7-punkt-3-ledd-1-punkt-1-ledd-1">Infeksjon med <i>Pasteurella</i> spp.</article></article></li><li data-li-identifier="2." data-name="2."><article class="listArticle" id="kapittel-7-punkt-3-ledd-1-punkt-2"><article class="legalP" id="kapittel-7-punkt-3-ledd-1-punkt-2-ledd-1">Infeksjoner med <i>Clostridium</i> spp.</article></article></li></ul></article></article></li><li data-li-identifier="d." data-name="d."><article class="listArticle" id="kapittel-7-punkt-4"><article class="legalP" id="kapittel-7-punkt-4-ledd-1">Svin kan vaksineres mot <ul class="defaultList"><li data-li-identifier="1." data-name="1."><article class="listArticle" id="kapittel-7-punkt-4-ledd-1-punkt-1"><article class="legalP" id="kapittel-7-punkt-4-ledd-1-punkt-1-ledd-1">Circovirusinfeksjon.</article></article></li><li data-li-identifier="2." data-name="2."><article class="listArticle" id="kapittel-7-punkt-4-ledd-1-punkt-2"><article class="legalP" id="kapittel-7-punkt-4-ledd-1-punkt-2-ledd-1">Parvovirusinfeksjoner.</article></article></li><li data-li-identifier="3." data-name="3."><article class="listArticle" id="kapittel-7-punkt-4-ledd-1-punkt-3"><article class="legalP" id="kapittel-7-punkt-4-ledd-1-punkt-3-ledd-1">Pasteurellainfeksjon.</article></article></li><li data-li-identifier="4." data-name="4."><article class="listArticle" id="kapittel-7-punkt-4-ledd-1-punkt-4"><article class="legalP" id="kapittel-7-punkt-4-ledd-1-punkt-4-ledd-1">Mycoplasmainfeksjon.</article></article></li><li data-li-identifier="5." data-name="5."><article class="listArticle" id="kapittel-7-punkt-4-ledd-1-punkt-5"><article class="legalP" id="kapittel-7-punkt-4-ledd-1-punkt-5-ledd-1">Infeksjon med <i>Haemophilus parasuis</i> (Glässers sykdom).</article></article></li><li data-li-identifier="6." data-name="6."><article class="listArticle" id="kapittel-7-punkt-4-ledd-1-punkt-6"><article class="legalP" id="kapittel-7-punkt-4-ledd-1-punkt-6-ledd-1">Infeksjon med <i>Erysipelothrix rhusiopathiae</i> (rødsjuke).</article></article></li><li data-li-identifier="7." data-name="7."><article class="listArticle" id="kapittel-7-punkt-4-ledd-1-punkt-7"><article class="legalP" id="kapittel-7-punkt-4-ledd-1-punkt-7-ledd-1">Infeksjoner med <i>Escherichia coli</i>.</article></article></li><li data-li-identifier="8." data-name="8."><article class="listArticle" id="kapittel-7-punkt-4-ledd-1-punkt-8"><article class="legalP" id="kapittel-7-punkt-4-ledd-1-punkt-8-ledd-1">Nysesjuke.</article></article></li><li data-li-identifier="9." data-name="9."><article class="listArticle" id="kapittel-7-punkt-4-ledd-1-punkt-9"><article class="legalP" id="kapittel-7-punkt-4-ledd-1-punkt-9-ledd-1">Infeksjon med <i>Actinobacillus pleuropneumoniae</i>.</article></article></li><li data-li-identifier="10." data-name="10."><article class="listArticle" id="kapittel-7-punkt-4-ledd-1-punkt-10"><article class="legalP" id="kapittel-7-punkt-4-ledd-1-punkt-10-ledd-1">Tarmadenomatose (Lawsonis intracellularis-infeksjon).</article></article></li></ul></article></article></li><li data-li-identifier="e." data-name="e."><article class="listArticle" id="kapittel-7-punkt-5"><article class="legalP" id="kapittel-7-punkt-5-ledd-1">Katt kan vaksineres mot <ul class="defaultList"><li data-li-identifier="1." data-name="1."><article class="listArticle" id="kapittel-7-punkt-5-ledd-1-punkt-1"><article class="legalP" id="kapittel-7-punkt-5-ledd-1-punkt-1-ledd-1">Klamydiainfeksjoner.</article></article></li><li data-li-identifier="2." data-name="2."><article class="listArticle" id="kapittel-7-punkt-5-ledd-1-punkt-2"><article class="legalP" id="kapittel-7-punkt-5-ledd-1-punkt-2-ledd-1">Parvovirusinfeksjoner.</article></article></li><li data-li-identifier="3." data-name="3."><article class="listArticle" id="kapittel-7-punkt-5-ledd-1-punkt-3"><article class="legalP" id="kapittel-7-punkt-5-ledd-1-punkt-3-ledd-1">Infeksjon med calicivirus og rhinotrakeitt (herpesvirus).</article></article></li><li data-li-identifier="4." data-name="4."><article class="listArticle" id="kapittel-7-punkt-5-ledd-1-punkt-4"><article class="legalP" id="kapittel-7-punkt-5-ledd-1-punkt-4-ledd-1">Infeksjon med feline leukemia virus (FeLV).</article></article></li><li data-li-identifier="5." data-name="5."><article class="listArticle" id="kapittel-7-punkt-5-ledd-1-punkt-5"><article class="legalP" id="kapittel-7-punkt-5-ledd-1-punkt-5-ledd-1">Infeksiøs peritonitt (coronavirus).</article></article></li></ul></article></article></li><li data-li-identifier="f." data-name="f."><article class="listArticle" id="kapittel-7-punkt-6"><article class="legalP" id="kapittel-7-punkt-6-ledd-1">Hund kan vaksineres mot <ul class="defaultList"><li data-li-identifier="1." data-name="1."><article class="listArticle" id="kapittel-7-punkt-6-ledd-1-punkt-1"><article class="legalP" id="kapittel-7-punkt-6-ledd-1-punkt-1-ledd-1">Parvovirusinfeksjoner.</article></article></li><li data-li-identifier="2." data-name="2."><article class="listArticle" id="kapittel-7-punkt-6-ledd-1-punkt-2"><article class="legalP" id="kapittel-7-punkt-6-ledd-1-punkt-2-ledd-1">Kennelhoste (infeksjon med parainfluensavirus).</article></article></li><li data-li-identifier="3." data-name="3."><article class="listArticle" id="kapittel-7-punkt-6-ledd-1-punkt-3"><article class="legalP" id="kapittel-7-punkt-6-ledd-1-punkt-3-ledd-1">Lever- og hjernebetennelse (Hepatitis Contagiosa Canis).</article></article></li></ul></article></article></li><li data-li-identifier="g." data-name="g."><article class="listArticle" id="kapittel-7-punkt-7"><article class="legalP" id="kapittel-7-punkt-7-ledd-1">Fjørfe kan vaksineres mot <ul class="defaultList"><li data-li-identifier="1." data-name="1."><article class="listArticle" id="kapittel-7-punkt-7-ledd-1-punkt-1"><article class="legalP" id="kapittel-7-punkt-7-ledd-1-punkt-1-ledd-1">Aviær infeksiøs anemi (CIA-virus, Blåvingesjuke).</article></article></li><li data-li-identifier="2." data-name="2."><article class="listArticle" id="kapittel-7-punkt-7-ledd-1-punkt-2"><article class="legalP" id="kapittel-7-punkt-7-ledd-1-punkt-2-ledd-1">Smittsom hønselammelse (Marek's disease).</article></article></li><li data-li-identifier="3." data-name="3."><article class="listArticle" id="kapittel-7-punkt-7-ledd-1-punkt-3"><article class="legalP" id="kapittel-7-punkt-7-ledd-1-punkt-3-ledd-1">Infeksiøs bursitt (Gumboro).</article></article></li><li data-li-identifier="4." data-name="4."><article class="listArticle" id="kapittel-7-punkt-7-ledd-1-punkt-4"><article class="legalP" id="kapittel-7-punkt-7-ledd-1-punkt-4-ledd-1">Smittsom hjerne- og ryggmargbetennelse, aviær encefalomyelitt (AE).</article></article></li><li data-li-identifier="5." data-name="5."><article class="listArticle" id="kapittel-7-punkt-7-ledd-1-punkt-5"><article class="legalP" id="kapittel-7-punkt-7-ledd-1-punkt-5-ledd-1">Koksidiose.</article></article></li><li data-li-identifier="6." data-name="6."><article class="listArticle" id="kapittel-7-punkt-7-ledd-1-punkt-6"><article class="legalP" id="kapittel-7-punkt-7-ledd-1-punkt-6-ledd-1">Infeksjon med <i>Erysipelothrix rhusiopathiae</i> (rødsjukebakterien).</article></article></li></ul></article></article></li><li data-li-identifier="h." data-name="h."><article class="listArticle" id="kapittel-7-punkt-8"><article class="legalP" id="kapittel-7-punkt-8-ledd-1">Mink kan vaksineres mot <ul class="defaultList"><li data-li-identifier="1." data-name="1."><article class="listArticle" id="kapittel-7-punkt-8-ledd-1-punkt-1"><article class="legalP" id="kapittel-7-punkt-8-ledd-1-punkt-1-ledd-1">Clostridieinfeksjoner (botulisme type C).</article></article></li><li data-li-identifier="2." data-name="2."><article class="listArticle" id="kapittel-7-punkt-8-ledd-1-punkt-2"><article class="legalP" id="kapittel-7-punkt-8-ledd-1-punkt-2-ledd-1">Hemorrhagisk pneumoni (<i>Pseudomonas aeruginosa</i>).</article></article></li></ul></article></article></li></ul></section><section class="section" id="kapittel-8" data-lovdata-URL="LTI/forskrift/2022-04-06-634/KAPITTEL_8"><h2>Forordninger</h2><article class="legalP" id="kapittel-8-ledd-1">For å gjøre det lett å finne frem til ordlyden i forordningen som blir gjennomført, gjengir vi den i dette avsnittet. Teksten nedenfor er kun til informasjon, og er ikke en del av forskriften.</article><section class="section" id="kapittel-8-kapittel-1" data-lovdata-URL="LTI/forskrift/2022-04-06-634/KAPITTEL_8-1"><h3>Konsolidert forordning (EU) 2020/687 om bekjempelse av kategori A-sykdommer samt B- og C-sykdommer der det foreligger godkjent sykdomsfri status</h3><article class="legalP" id="kapittel-8-kapittel-1-ledd-1">Nedenfor gjengis til informasjon dansk konsolidert versjon av grunnrettsakten, forordning (EU) 2020/687, da norsk oversettelse ikke foreligger per dags dato. Grunnrettsakten er endret ved forordning (EU) 2021/1140. Alle endringer av grunnrettsakten er innarbeidet nedenfor.</article><article class="defaultP">►<strong>B</strong> Forordning (EU) 2020/687 om bekjempelse av kategori A-sykdommer samt B- og C-sykdommer der det foreligger godkjent sykdomsfri status</article><article class="defaultP">som endret ved</article><article class="defaultP">►<strong>M1</strong> Forordning (EU) 2021/1140</article><article class="defaultP">(pdf)</article></section></section></main></body></html>