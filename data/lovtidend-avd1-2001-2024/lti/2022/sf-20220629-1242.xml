<!DOCTYPE html><html lang="no"><head><title>Delegering av myndighet fra Mattilsynet til Debio etter økologiforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-06-29-1242</dd><dt class="dokid">DokumentID</dt><dd class="dokid">LTI/forskrift/2022-06-29-1242</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="dateInForce">I kraft fra</dt><dd class="dateInForce">2022-06-29</dd><dt class="changesToDocuments">Endrer</dt><dd class="changesToDocuments"><ul><li>forskrift/2017-03-18-356</li></ul></dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§23</li><li>forskrift/2022-06-11-1171/§25</li><li>forskrift/2020-03-03-704/§2</li><li>forskrift/2004-02-13-406/§7</li></ul></dd><dt class="dateOfPublication">Kunngjort</dt><dd class="dateOfPublication">2022-06-30 14:40</dd><dt class="journalNumber">Journalnummer</dt><dd class="journalNumber">2022-0985</dd><dt class="title">Tittel</dt><dd class="title">Delegering av myndighet fra Mattilsynet til Debio etter økologiforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 29. juni 2022 med hjemmel i forskrift 11. juni 2022 nr. 1171 om økologisk produksjon og merking av økologiske landbruksprodukter, akvakulturprodukter, næringsmidler og fôr m.m. (økologiforskriften) § 25, jf. forskrift 3. mars 2020 nr. 704 om offentlig kontroll for å sikre etterlevelse av regelverket for mat, fôr, plantevernmidler, dyrehelse og dyrevelferd § 2, jf. forordning 2017/625 art. 28 og forskrift 13. februar 2004 nr. 406 om betaling av gebyrer for særskilte ytelser fra Mattilsynet § 7.</dd><dt class="refid">RefID</dt><dd class="refid">forskrift/2022-06-29-1242</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Delegering av myndighet fra Mattilsynet til Debio etter økologiforskriften<ul class="tocSubUl"><li>I<ul class="tocSubUl"><li>1. Delegering av myndighet til å føre tilsyn og fatte enkeltvedtak etter økologiforskriften</li><li>2. Innkreving av gebyrer</li><li>3. Administrasjon av økodatabasen</li><li>4. Klage</li><li>5. Instruksjonsmyndighet, tilbaketrekking og endring av delegert myndighet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-06-29-1242" id="dokument"><h1>Delegering av myndighet fra Mattilsynet til Debio etter økologiforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2022-06-29-1242/KAPITTEL_1"><h2 data-text-align="center">I</h2><article class="defaultP">Mattilsynet delegerer følgende myndighet til Debio med kodenummer NO-ØKO-01:</article><section class="section" data-name="kap1" id="kapittel-1-kapittel-1" data-lovdata-URL="LTI/forskrift/2022-06-29-1242/KAPITTEL_1-1"><h3>1. Delegering av myndighet til å føre tilsyn og fatte enkeltvedtak etter økologiforskriften</h3><article class="legalP" id="kapittel-1-kapittel-1-ledd-1">Debio delegeres myndighet til å føre tilsyn og fatte enkeltvedtak etter økologiforskriften § 25, med unntak av:<ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-1-ledd-1-punkt-1"><article class="legalP" id="kapittel-1-kapittel-1-ledd-1-punkt-1-ledd-1">myndighet til å føre tilsyn og fatte vedtak etter bestemmelser om import av økologiske landbruksprodukter, akvakulturprodukter, næringsmidler og fôr fra tredjeland</article></article></li><li data-li-identifier="-" data-name="-"><article class="listArticle" id="kapittel-1-kapittel-1-ledd-1-punkt-2"><article class="legalP" id="kapittel-1-kapittel-1-ledd-1-punkt-2-ledd-1">myndighet til å fatte vedtak om dispensasjon etter økologiforskriften § 26</article></article></li><li data-li-identifier="-" data-name="-"><article class="listArticle" id="kapittel-1-kapittel-1-ledd-1-punkt-3"><article class="legalP" id="kapittel-1-kapittel-1-ledd-1-punkt-3-ledd-1">myndighet til å fatte vedtak etter bestemmelser der vedtakskompetansen er lagt til kompetent myndighet i henhold til økologiforskriften § 2 jf. forordning (EU) 2018/848</article></article></li><li data-li-identifier="-" data-name="-"><article class="listArticle" id="kapittel-1-kapittel-1-ledd-1-punkt-4"><article class="legalP" id="kapittel-1-kapittel-1-ledd-1-punkt-4-ledd-1">myndighet til å fatte vedtak om tillatelser til innkjøp av ikke-økologiske dyr jf. økologiforskriften § 2 jf. forordning (EU) 2018/848, artikkel 14 nr. 1, jf. vedlegg II del II punkt 1.3.4.4</article></article></li><li data-li-identifier="-" data-name="-"><article class="listArticle" id="kapittel-1-kapittel-1-ledd-1-punkt-5"><article class="legalP" id="kapittel-1-kapittel-1-ledd-1-punkt-5-ledd-1">myndighet til å fatte vedtak om tillatelser om oppbinding av storfe i besetninger med høyst 50 voksne dyr jf. økologiforskriften § 2 jf. forordning (EU) 2018/848 artikkel 14 nr. 1 jf, vedlegg II, del II punkt 1.7.5</article></article></li><li data-li-identifier="-" data-name="-"><article class="listArticle" id="kapittel-1-kapittel-1-ledd-1-punkt-6"><article class="legalP" id="kapittel-1-kapittel-1-ledd-1-punkt-6-ledd-1">myndighet til å fatte vedtak om tillatelser til visse typer inngrep på dyr jf. økologiforskriften § 2 jf. forordning (EU) 2018/848 artikkel 14 nr. 1, jf. vedlegg II, del II punkt 1.7.8</article></article></li><li data-li-identifier="-" data-name="-"><article class="listArticle" id="kapittel-1-kapittel-1-ledd-1-punkt-7"><article class="legalP" id="kapittel-1-kapittel-1-ledd-1-punkt-7-ledd-1">myndighet til å fatte vedtak om tillatelser til bruk av ikke-økologisk proteinfôr til svin og fjørfe jf. økologiforskriften § 2 jf. forordning (EU) 2018/848 artikkel 14 nr. 1 jf, vedlegg II, del II punkt 1.9.3 og 1.9.4</article></article></li><li data-li-identifier="-" data-name="-"><article class="listArticle" id="kapittel-1-kapittel-1-ledd-1-punkt-8"><article class="legalP" id="kapittel-1-kapittel-1-ledd-1-punkt-8-ledd-1">myndighet til å fatte vedtak om godkjenning som en del av omleggingsperioden av eventuelle tidligere perioder hvor det kan dokumenteres at det aktuelle arealet ikke har blitt behandlet med eller eksponert for produkter som ikke er godkjent for økologisk produksjon jf. økologiforskriften § 2 jf. forordning (EU) 2018/848 artikkel 10 nr. 3 og økologiforskriften § 3 bokstav b jf. forordning (EU) 2020/464 artikkel 1</article></article></li><li data-li-identifier="-" data-name="-"><article class="listArticle" id="kapittel-1-kapittel-1-ledd-1-punkt-9"><article class="legalP" id="kapittel-1-kapittel-1-ledd-1-punkt-9-ledd-1">myndighet til å fatte vedtak om midlertidige tillatelser til bruk av ikke-økologiske ingredienser i økologiske næringsmidler jf. økologiforskriften § 2 jf. forordning (EU) 2018/848, artikkel 25</article></article></li><li data-li-identifier="-" data-name="-"><article class="listArticle" id="kapittel-1-kapittel-1-ledd-1-punkt-10"><article class="legalP" id="kapittel-1-kapittel-1-ledd-1-punkt-10-ledd-1">myndighet til å fatte vedtak om midlertidige tillatelser til ulike tiltak i katastrofesituasjoner jf. økologiforskriften § 3 bokstav a, jf. forordning (EU) 2020/2146 artikkel 1, 2 og 3.</article></article></li></ul></article></section><section class="section" data-name="kap2" id="kapittel-1-kapittel-2" data-lovdata-URL="LTI/forskrift/2022-06-29-1242/KAPITTEL_1-2"><h3>2. Innkreving av gebyrer</h3><article class="legalP" id="kapittel-1-kapittel-2-ledd-1">Debio delegeres myndighet til å kreve inn gebyrer på vegne av Mattilsynet etter økologiforskriften § 20 til § 24 og forskrift 13. februar 2004 nr. 406 om betaling av gebyrer for særskilte ytelser fra Mattilsynet § 7 jf. § 4 jf. vedlegg I kapittel I når det gjelder gebyr for godkjenning av økologisk produksjon/foredling/import – innmelding i kontrollordning.</article></section><section class="section" data-name="kap3" id="kapittel-1-kapittel-3" data-lovdata-URL="LTI/forskrift/2022-06-29-1242/KAPITTEL_1-3"><h3>3. Administrasjon av økodatabasen</h3><article class="legalP" id="kapittel-1-kapittel-3-ledd-1">Debio delegeres myndighet til å administrere økodatabasen etter økologiforskriften § 2 forordning (EU) 2018/848 artikkel 26 nr. 1 og 2, jf. artikkel 40.</article></section><section class="section" data-name="kap4" id="kapittel-1-kapittel-4" data-lovdata-URL="LTI/forskrift/2022-06-29-1242/KAPITTEL_1-4"><h3>4. Klage</h3><article class="legalP" id="kapittel-1-kapittel-4-ledd-1">Enkeltvedtak fattet av Debio med hjemmel i økologiforskriften kan påklages til Mattilsynet ved Hovedkontoret etter bestemmelsene i forvaltningsloven kapittel VI. Klagen skal fremsettes for det organet som har fattet vedtaket. Dersom vedtaksorganet ønsker å opprettholde vedtaket, oversendes klagen med en begrunnet innstilling til klageinstansen. Klagefristen er tre uker fra det tidspunktet da melding om vedtaket er mottatt.</article></section><section class="section" data-name="kap5" id="kapittel-1-kapittel-5" data-lovdata-URL="LTI/forskrift/2022-06-29-1242/KAPITTEL_1-5"><h3>5. Instruksjonsmyndighet, tilbaketrekking og endring av delegert myndighet</h3><article class="legalP" id="kapittel-1-kapittel-5-ledd-1">Mattilsynet kan gi nærmere instrukser for utøvelse av den delegerte myndigheten. Instruksene kan blant annet gjelde samhandling og gjensidig informasjonsutveksling mellom Debio og Mattilsynets ulike nivåer. Mattilsynet kan når som helst trekke tilbake eller endre delegert myndighet.</article></section></section><section class="section" data-name="kapII" id="kapittel-2" data-lovdata-URL="LTI/forskrift/2022-06-29-1242/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Vedtaket trer i kraft straks. Samtidig oppheves vedtak 18. mars 2017 nr. 356 om delegering av myndighet fra Mattilsynet til Debio etter økologiforskriften.</article></section></main></body></html>