<!DOCTYPE html><html lang="no"><head><title>Forskrift om endring i forskrift om dagpenger under arbeidsløshet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-04-22-600</dd><dt class="dokid">DokumentID</dt><dd class="dokid">LTI/forskrift/2022-04-22-600</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Arbeidsmarkedsavdelingen</li></ul></dd><dt class="dateInForce">I kraft fra</dt><dd class="dateInForce">2022-06-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-09-16-890</li></ul></dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§25-15</li><li>lov/1997-02-28-19/§1-3</li></ul></dd><dt class="dateOfPublication">Kunngjort</dt><dd class="dateOfPublication">2022-04-22 14:00</dd><dt class="journalNumber">Journalnummer</dt><dd class="journalNumber">2022-0477</dd><dt class="title">Tittel</dt><dd class="title">Forskrift om endring i forskrift om dagpenger under arbeidsløshet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og inkluderingsdepartementet 22. april 2022 med hjemmel i lov 28. februar 1997 nr. 19 om folketrygd (folketrygdloven) § 25-15 første ledd jf. § 1-3 <br /> <strong>EØS-henvisninger:</strong> EØS-avtalen vedlegg VI nr. 1 og 2 (forordning (EF) nr. 883/2004).</dd><dt class="refid">RefID</dt><dd class="refid">forskrift/2022-04-22-600</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om dagpenger under arbeidsløshet<ul class="tocSubUl"><li>I<ul class="tocSubUl"><li>§ 1-6. (helgefravær i utlandet)</li><li>§ 1-7. (søke arbeid i et annet EØS-land)</li><li>§ 1-8. (bosted i et annet EØS-land under siste arbeidsforhold i Norge)</li><li>§ 7-2. (unntak fra bostedskravet)</li><li>§ 13-1. (minsteinntektskravet – supplerende regler til trygdeforordningen artikkel 61)</li><li>§ 13-2. (stønadsperioden – supplerende regler trygdeforordningen artikkel 5)</li><li>§ 13-3. (maksimal varighet for eksport av dagpenger etter trygdeforordningen artikkel 64)</li><li>§ 13-4. (supplerende regler til trygdeforordningen artikkel 64 nr. 1)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-04-22-600" id="dokument"><h1>Forskrift om endring i forskrift om dagpenger under arbeidsløshet</h1><section class="section" data-name="kapI" id="kapittel-1" data-lovdata-URL="LTI/forskrift/2022-04-22-600/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 16. september 1998 nr. 890 om dagpenger under arbeidsløshet gjøres følgende endringer:</article> <article class="defaultP" margin-top="true">Ny § 1-6 skal lyde:</article><article class="futureLegalArticle" data-name="§1-6" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-6</span>. <span class="legalArticleTitle">(helgefravær i utlandet)</span></span><article class="legalP" id="kapittel-1-foreslåttparagraf-1-ledd-1">Kravet om opphold i Norge etter folketrygdloven § 4-2 gjelder ikke for lørdag og søndag.</article></article> <article class="defaultP" margin-top="true">Ny § 1-7 skal lyde:</article><article class="futureLegalArticle" data-name="§1-7" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 1-7</span>. <span class="legalArticleTitle">(søke arbeid i et annet EØS-land)</span></span><article class="legalP" id="kapittel-1-foreslåttparagraf-2-ledd-1">Et medlem som tar med seg dagpengene for å søke arbeid i et annet EØS-land i henhold til Europaparlaments- og rådsforordning (EF) nr. 883/2004 (trygdeforordningen) artikkel 64 er unntatt fra kravet i folketrygdloven § 4-2 om opphold i Norge.</article></article> <article class="defaultP" margin-top="true">Ny § 1-8 skal lyde:</article><article class="futureLegalArticle" data-name="§1-8" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 1-8</span>. <span class="legalArticleTitle">(bosted i et annet EØS-land under siste arbeidsforhold i Norge)</span></span><article class="legalP" id="kapittel-1-foreslåttparagraf-3-ledd-1">Et medlem som mottar dagpenger etter Europaparlaments- og rådsforordning (EF) nr. 883/2004 (trygdeforordningen) artikkel 65 nr. 1 er unntatt fra kravet i folketrygdloven § 4-2 om opphold i Norge.</article></article> <article class="defaultP" margin-top="true">Ny § 7-2 skal lyde:</article><article class="futureLegalArticle" data-name="§7-2" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7-2</span>. <span class="legalArticleTitle">(unntak fra bostedskravet)</span></span><article class="legalP" id="kapittel-1-foreslåttparagraf-4-ledd-1">Barnetillegg etter folketrygdloven § 4-12, ytes også for forsørget barn som er bosatt i et annet EØS-land, Norden eller Sveits, når den andre forsørgeren ikke mottar et barnetillegg til arbeidsløshetsytelser for samme barn.</article><article class="legalP" id="kapittel-1-foreslåttparagraf-4-ledd-2">For et medlem som omfattes av EØS/EFTA-landenes separasjonsavtale med Storbritannia, gjelder første ledd tilsvarende for barn som oppholder seg i Storbritannia.</article></article> <article class="defaultP" margin-top="true">Kapittel 13 skal lyde:</article><span class="futuretitle" id="kapittel-1-foreslåttittel-1">Kapittel 13. Supplerende regler til Europaparlaments- og rådsforordning (EF) nr. 883/2004 om koordinering av trygdeordninger (trygdeforordningen)</span><article class="futureLegalArticle" data-name="§13-1" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 13-1</span>. <span class="legalArticleTitle">(minsteinntektskravet – supplerende regler til trygdeforordningen artikkel 61)</span></span><article class="legalP" id="kapittel-1-foreslåttparagraf-5-ledd-1">Arbeidsperioder utført som arbeidstaker og likestilte perioder i andre EØS-land, Norden eller Sveits likestilles med kravet om minste arbeidsinntekt (kvalifikasjonskravet) i folketrygdloven § 4-4.</article><article class="legalP" id="kapittel-1-foreslåttparagraf-5-ledd-2">Kvalifikasjonskravet anses oppfylt når det kan dokumenteres at søkeren har hatt arbeid eller likestilte perioder tilsvarende fulltid i minst 16 uker i løpet av de siste 12 avsluttede kalendermånedene eller 32 uker i løpet av de 36 siste avsluttede kalendermånedene før søknad om dagpenger settes frem. Arbeidsinntekt, jf. folketrygdloven § 4-4, kan omregnes til uker og legges til ukene etter første punktum.</article><article class="legalP" id="kapittel-1-foreslåttparagraf-5-ledd-3">Vilkåret i artikkel 61 nr. 2 gjelder ikke for personer som omfattes av Nordisk konvensjon om trygd av 12. juni 2012 og som vender tilbake til Norge etter at de har hatt arbeid i annet nordisk land, og innenfor de siste fem årene har mottatt eller opptjent rett til dagpenger i Norge, og melder seg til Arbeids- og velferdsetaten som reell arbeidssøker innen åtte uker regnet fra flytting til Norge.</article></article><article class="futureLegalArticle" data-name="§13-2" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 13-2</span>. <span class="legalArticleTitle">(stønadsperioden – supplerende regler trygdeforordningen artikkel 5)</span></span><article class="legalP" id="kapittel-1-foreslåttparagraf-6-ledd-1">Dersom stønadsperioden fastsettes ut fra arbeids- og trygdeperioder fra et annet EØS-land, Norden eller Sveits ytes hele eller graderte dagpenger i en full stønadsperiode på til sammen 104 uker til medlemmer som har hatt arbeid og likestilte perioder tilsvarende fulltid i minst 21 uker i løpet av de siste 12 avsluttede kalendermånedene eller i gjennomsnitt av de 36 siste avsluttede kalendermånedene før søknad om dagpenger settes frem.</article><article class="legalP" id="kapittel-1-foreslåttparagraf-6-ledd-2">Dersom medlemmet har hatt arbeid og likestilte perioder tilsvarende fulltid i mindre enn 21 uker, utgjør full stønadsperiode 52 uker.</article></article><article class="futureLegalArticle" data-name="§13-3" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 13-3</span>. <span class="legalArticleTitle">(maksimal varighet for eksport av dagpenger etter trygdeforordningen artikkel 64)</span></span><article class="legalP" id="kapittel-1-foreslåttparagraf-7-ledd-1">Perioden en dagpengemottaker kan beholde dagpengene mens han eller hun søker arbeid i et annet EØS-land, Norden eller Sveits, jf. trygdeforordningen artikkel 64 nr. 1 bokstav c, kan ikke forlenges slik at den samlet sett overstiger tre måneder i løpet av en dagpengeperiode.</article></article><article class="futureLegalArticle" data-name="§13-4" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 13-4</span>. <span class="legalArticleTitle">(supplerende regler til trygdeforordningen artikkel 64 nr. 1)</span></span><article class="legalP" id="kapittel-1-foreslåttparagraf-8-ledd-1">I tilfeller der den arbeidsløse skal følge ektefelle eller samboer til et annet EØS-land, Norden eller Sveits der denne har tatt arbeid, gis unntak fra kravet i artikkel 64 nr. 1 bokstav a om å ha vært registrert som arbeidssøker i minst fire uker.</article><article class="legalP" id="kapittel-1-foreslåttparagraf-8-ledd-2">Arbeids- og velferdsdirektoratet kan i unntakstilfeller forlenge fristen på sju dager som arbeidssøkeren etter artikkel 64 nr. 1 bokstav b har på å melde seg som arbeidssøker for arbeidsformidlingen i det landet hun eller han reiser til.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2022-04-22-600/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikrafttredelse</i></article><article class="legalP" id="kapittel-2-ledd-1">Forskriften trer i kraft 1. juni 2022.</article></section></main></body></html>