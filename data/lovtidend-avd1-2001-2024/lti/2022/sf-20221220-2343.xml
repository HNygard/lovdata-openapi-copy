<!DOCTYPE html><html lang="nb"><head><title>Forskrift om regulering av fartøy som fører britisk flagg i Norges økonomiske sone</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-12-20-2343</dd><dt class="dokid">DokumentID</dt><dd class="dokid">LTI/forskrift/2022-12-20-2343</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeriavdelingen</li></ul></dd><dt class="dateInForce">I kraft fra</dt><dd class="dateInForce">2023-01-01 – 2023-12-31</dd><dt class="basedOn">Hjemmel</dt><dd class="basedOn"><ul><li>lov/1976-12-17-91/§4</li><li>lov/1976-12-17-91/§6</li><li>forskrift/1976-12-17-15</li></ul></dd><dt class="dateOfPublication">Kunngjort</dt><dd class="dateOfPublication">2022-12-21 10:55</dd><dt class="journalNumber">Journalnummer</dt><dd class="journalNumber">2022-1810</dd><dt class="title">Tittel</dt><dd class="title">Forskrift om regulering av fartøy som fører britisk flagg i Norges økonomiske sone</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 20. desember 2022 med hjemmel i lov 17. desember 1976 nr. 91 om Norges økonomiske sone § 4 og § 6, jf. delegeringsvedtak 17. desember 1976 nr. 15.</dd><dt class="refid">RefID</dt><dd class="refid">forskrift/2022-12-20-2343</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fartøy som fører britisk flagg i Norges økonomiske sone<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1. Generelt forbud</li></ul></li><li>Kapittel 2. Fisket i Norges økonomiske sone nord for 62° N<ul class="tocSubUl"><li>§ 2. Kvoter nord for 62° N</li><li>§ 3. Soneadgang ved fisket etter norsk vårgytende sild</li><li>§ 4. Bifangst av uer</li><li>§ 5. Bifangst av blåkveite</li></ul></li><li>Kapittel 3. Fisket i Norges økonomiske sone sør for 62° N<ul class="tocSubUl"><li>§ 6. Kvoter sør for 62° N</li><li>§ 7. Soneadgang ved fiske etter bunnfisk</li><li>§ 8. Dokumentasjon av kvotegrunnlag</li></ul></li><li>Kapittel 4. Fellesbestemmelser<ul class="tocSubUl"><li>§ 9. Beregning av fangstkvanta</li><li>§ 10. Bemyndigelse</li><li>§ 11. Straff og inndragning</li><li>§ 12. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2022-12-20-2343" id="dokument"><h1>Forskrift om regulering av fartøy som fører britisk flagg i Norges økonomiske sone</h1><section class="section" data-name="kap1" id="kapittel-1" data-lovdata-URL="LTI/forskrift/2022-12-20-2343/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2022-12-20-2343/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h3><article class="legalP" id="kapittel-1-paragraf-1-ledd-1">Det er forbudt å drive fiske og fangst med fartøy som fører britisk flagg i Norges økonomiske sone mellom 12 og 200 nautiske mil fra grunnlinjene.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2022-12-20-2343/KAPITTEL_2"><h2>Kapittel 2. Fisket i Norges økonomiske sone nord for 62° N</h2><article class="legalArticle" data-lovdata-URL="LTI/forskrift/2022-12-20-2343/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Kvoter nord for 62° N</span></h3><article class="legalP" id="kapittel-2-paragraf-1-ledd-1">Uten hinder av forbudet i § 1 har fartøy som fører britisk flagg adgang til å fiske følgende kvanta i Norges økonomiske sone nord for 62° N mellom 12 og 200 nautiske mil fra grunnlinjene:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">750 tonn torsk</article></article></li><li data-li-identifier="b." data-name="b."><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">120 tonn andre arter som bifangst, herunder bifangst av uer og blåkveite jf. § 4 og § 5. Denne kvoten kan bare fiskes som bifangst i fisket etter torsk.</article></article></li></ul></article></article><article class="legalArticle" data-lovdata-URL="LTI/forskrift/2022-12-20-2343/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Soneadgang ved fisket etter norsk vårgytende sild</span></h3><article class="legalP" id="kapittel-2-paragraf-2-ledd-1">Uten hinder av forbudet i § 1 har fartøy som fører britisk flagg adgang til å fiske 20&#xa0;000 tonn av Storbritannias kvote av norsk vårgytende sild i Norges økonomiske sone nord for 62° N mellom 12 og 200 nautiske mil fra grunnlinjene.</article></article><article class="legalArticle" data-lovdata-URL="LTI/forskrift/2022-12-20-2343/§4" data-name="§4" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Bifangst av uer</span></h3><article class="legalP" id="kapittel-2-paragraf-3-ledd-1">Ved fiske etter andre arter er det adgang til å ha inntil 20&#xa0;% bifangst av uer i vekt i de enkelte fangster og av landet fangst.</article></article><article class="legalArticle" data-lovdata-URL="LTI/forskrift/2022-12-20-2343/§5" data-name="§5" id="kapittel-2-paragraf-4"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Bifangst av blåkveite</span></h3><article class="legalP" id="kapittel-2-paragraf-4-ledd-1">Ved fiske etter andre fiskeslag er det tillatt å ha inntil 7&#xa0;% bifangst av blåkveite om bord ved avslutning av fisket og av landet fangst. Det er likevel tillatt å ha inntil 12&#xa0;% blåkveite som bifangst i de enkelte fangster.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2022-12-20-2343/KAPITTEL_3"><h2>Kapittel 3. Fisket i Norges økonomiske sone sør for 62° N</h2><article class="legalArticle" data-lovdata-URL="LTI/forskrift/2022-12-20-2343/§6" data-name="§6" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Kvoter sør for 62° N</span></h3><article class="legalP" id="kapittel-3-paragraf-1-ledd-1">Uten hensyn til forbudet i § 1 har fartøy som fører britisk flagg adgang til å fiske følgende kvanta i Norges økonomiske sone sør for 62° N mellom 12 og 200 nautiske mil fra grunnlinjene, utenom Skagerrak:<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">1&#xa0;075 tonn breiflabb</article></article></li><li data-li-identifier="b." data-name="b."><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">20 tonn blålange</article></article></li><li data-li-identifier="c." data-name="c."><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">25 tonn lysing</article></article></li><li data-li-identifier="d." data-name="d."><article class="listArticle" id="kapittel-3-paragraf-1-ledd-1-punkt-4"><article class="legalP" id="kapittel-3-paragraf-1-ledd-1-punkt-4-ledd-1">25 tonn hvitting.</article></article></li></ul></article></article><article class="legalArticle" data-lovdata-URL="LTI/forskrift/2022-12-20-2343/§7" data-name="§7" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Soneadgang ved fiske etter bunnfisk</span></h3><article class="legalP" id="kapittel-3-paragraf-2-ledd-1">Uten hinder av forbudet i § 1 har fartøy som fører britisk flagg adgang til å fiske 30&#xa0;000 tonn av Storbritannias bunnfiskkvoter i Norges økonomiske sone nord for 62° N mellom 12 og 200 nautiske mil fra grunnlinjene, utenom Skagerrak.</article><article class="legalP" id="kapittel-3-paragraf-2-ledd-2">Soneadgangen gitt i første ledd omfatter ikke fiske etter pelagiske arter (sild, makrell, hestmakrell mv.), arter som landes til industriformål (kolmule, øyepål, tobis mv.), hai (pigghå mv.) skalldyr (krabber, reker, sjøkreps mv.) eller andre bunnorganismer (sjøpølser mv.).</article></article><article class="legalArticle" data-lovdata-URL="LTI/forskrift/2022-12-20-2343/§8" data-name="§8" id="kapittel-3-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Dokumentasjon av kvotegrunnlag</span></h3><article class="legalP" id="kapittel-3-paragraf-3-ledd-1">Fartøy omfattet av forskriften skal ved fiske i Norges økonomiske sone sør for 62° N skifte fiskefelt dersom det ikke foreligger dokumentert kvotegrunnlag for den enkelte fangst og forventet fangst på samme fiskefelt. Feltskifte er ikke påkrevd ved mindre kvanta uunngåelig bifangst.</article><article class="legalP" id="kapittel-3-paragraf-3-ledd-2">Kravet om dokumentert kvotegrunnlag anses oppfylt dersom følgende opplysninger fremgår:<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-3-ledd-2-punkt-1"><article class="legalP" id="kapittel-3-paragraf-3-ledd-2-punkt-1-ledd-1">Fartøyets navn, radiokallesignal og annet identitetsmerke;</article></article></li><li data-li-identifier="b." data-name="b."><article class="listArticle" id="kapittel-3-paragraf-3-ledd-2-punkt-2"><article class="legalP" id="kapittel-3-paragraf-3-ledd-2-punkt-2-ledd-1">Dokumentutsteders navn, organisasjonsnummer og annen kontaktinformasjon;</article></article></li><li data-li-identifier="c." data-name="c."><article class="listArticle" id="kapittel-3-paragraf-3-ledd-2-punkt-3"><article class="legalP" id="kapittel-3-paragraf-3-ledd-2-punkt-3-ledd-1">Angivelse av fartøyets gjenværende kvoter fordelt etter art og område.</article></article></li></ul></article></article></section><section class="section" data-name="kap4" id="kapittel-4" data-lovdata-URL="LTI/forskrift/2022-12-20-2343/KAPITTEL_4"><h2>Kapittel 4. Fellesbestemmelser</h2><article class="legalArticle" data-lovdata-URL="LTI/forskrift/2022-12-20-2343/§9" data-name="§9" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Beregning av fangstkvanta</span></h3><article class="legalP" id="kapittel-4-paragraf-1-ledd-1">Alle fangstkvanta skal beregnes i rund vekt.</article></article><article class="legalArticle" data-lovdata-URL="LTI/forskrift/2022-12-20-2343/§10" data-name="§10" id="kapittel-4-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Bemyndigelse</span></h3><article class="legalP" id="kapittel-4-paragraf-2-ledd-1">Fiskeridirektoratet kan stoppe fisket når kvotene eller soneadgangene er beregnet oppfisket.</article><article class="legalP" id="kapittel-4-paragraf-2-ledd-2">Fiskeridirektoratet kan endre forskriften og fastsette nærmere bestemmelser som er nødvendige for å oppnå en rasjonell og hensiktsmessig utøvelse eller gjennomføring av fisket.</article></article><article class="legalArticle" data-lovdata-URL="LTI/forskrift/2022-12-20-2343/§11" data-name="§11" id="kapittel-4-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Straff og inndragning</span></h3><article class="legalP" id="kapittel-4-paragraf-3-ledd-1">Den som forsettlig eller uaktsomt overtrer bestemmelser gitt i forskriften straffes i henhold til lov 17. desember 1976 nr. 91 om Norges økonomiske sone § 8 og § 9. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2022-12-20-2343/§12" data-name="§12" id="kapittel-4-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-4-ledd-1">Forskriften trer i kraft 1. januar 2023 og gjelder til og med 31. desember 2023.</article></article></section></main></body></html>