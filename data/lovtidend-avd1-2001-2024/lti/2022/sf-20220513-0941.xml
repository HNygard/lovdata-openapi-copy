<!DOCTYPE html><html lang="no"><head><title>Forskrift om endring i forskrift om opptak til Universitetet i Sørøst-Norge</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-05-13-941</dd><dt class="dokid">DokumentID</dt><dd class="dokid">LTI/forskrift/2022-05-13-941</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Universitetet i Sørøst-Norge</li></ul></dd><dt class="dateInForce">I kraft fra</dt><dd class="dateInForce">2022-05-13</dd><dt class="changesToDocuments">Endrer</dt><dd class="changesToDocuments"><ul><li>forskrift/2017-12-14-2225</li></ul></dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-7</li><li>forskrift/2005-12-01-1392</li><li>forskrift/2017-01-06-13</li></ul></dd><dt class="dateOfPublication">Kunngjort</dt><dd class="dateOfPublication">2022-06-01 14:45</dd><dt class="journalNumber">Journalnummer</dt><dd class="journalNumber">2022-0690</dd><dt class="title">Tittel</dt><dd class="title">Forskrift om endring i forskrift om opptak til Universitetet i Sørøst-Norge</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Universitetet i Sørøst-Norge 13. mai 2022 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-6 og § 3-7, forskrift 1. desember 2005 nr. 1392 om krav til mastergrad og forskrift 6. januar 2017 nr. 13 om opptak til høgare utdanning.</dd><dt class="refid">RefID</dt><dd class="refid">forskrift/2022-05-13-941</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak til Universitetet i Sørøst-Norge<ul class="tocSubUl"><li>I<ul class="tocSubUl"><li>§ 4. Rangering av søkere</li><li>§ 9. Betinget tilbud</li><li>§ 14. Opptak til forkurs for ingeniør- og sivilingeniørutdanning</li><li>§ 17. Enkeltemner</li><li>§ 25. Klage</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-05-13-941" id="dokument"><h1>Forskrift om endring i forskrift om opptak til Universitetet i Sørøst-Norge</h1><section class="section" data-name="kapI" id="kapittel-1" data-lovdata-URL="LTI/forskrift/2022-05-13-941/KAPITTEL_1"><h2 data-text-align="center">I</h2><article class="defaultP">I forskrift 14.desember 2017 nr. 2225 om opptak til Universitetet i Sørøst-Norge gjøres følgende endringer:</article> <article class="defaultP" margin-top="true">§ 1 ny bokstav f skal lyde:<ul class="defaultList"><li data-li-identifier="f." data-name="f."><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">klage til studier med opptaksprøver.</article></article></li></ul></article> <article class="defaultP" margin-top="true">§ 3 annet ledd skal lyde:</article><article class="numberedLegalP" data-numerator="2" id="kapittel-1-nummer-1">(2) Søkere med utenlandsk utdanning må ved opptak til norskspråklige studieprogram og emner oppfylle kravet til engelsk i GSU-listen, jf. forskrift om opptak til høgare utdanning § 2-2 (7).</article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Rangering av søkere</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Dersom det er flere kvalifiserte søkere enn antall plasser, skal søkerne rangeres etter høyest poengsum.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Dersom en søker har flere rangeringsgrunnlag, skal poengberegningen som gir høyest rangering benyttes.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Ved poenglikhet skal det først vurderes om det er mulig å ta opp alle med lik poengsum. Deretter rangeres søkerne etter loddtrekning.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Kvalifiserte søkere som ikke kan poengberegnes, rangeres i forhold til poengberegnede søkere etter en individuell skjønnsmessig vurdering. For å få tilbud om opptak kreves det likeverdige ferdigheter og kunnskaper med søkere som får tilbud om opptak etter rangering på grunnlag av poengberegning.</article><article class="numberedLegalP" data-numerator="5" id="kapittel-1-foreslåttparagraf-1-nummer-5">(5) Når alle kvalifiserte søkere som har søkt innen ordinær frist har mottatt tilbud om studieplass, kan studiene legges ut på nytt med ledige studieplasser. Kvalifiserte søkere kan få tilbud om opptak uten hensyn til rangering.</article></article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Betinget tilbud</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Betinget tilbud kan gis til søkere som avslutter kvalifiserende utdanning. Søkere med betinget tilbud må dokumentere opptakskravene innen nærmere angitt frist for å beholde tilbudet.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Betinget tilbud gis ikke til søkere utenfor EU/EØS.</article></article> <article class="defaultP" margin-top="true">§ 10 nytt femte ledd skal lyde:</article><article class="numberedLegalP" data-numerator="5" id="kapittel-1-nummer-2">(5) Første ledd bokstav a gjelder ikke for søkere bosatt utenfor Norge og søkere til industri- og næringsmaster. Første ledd bokstav b gjelder ikke for søkere utenfor EU/EØS og søkere til industri- og næringsmaster.</article> <article class="defaultP" margin-top="true">§ 14 skal lyde:</article><article class="futureLegalArticle" data-name="§14" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Opptak til forkurs for ingeniør- og sivilingeniørutdanning</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) For å være kvalifisert for forkurs må en av følgende krav være oppfylt:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-3-nummer-1-punkt-1"><article class="legalP" id="kapittel-1-foreslåttparagraf-3-nummer-1-punkt-1-ledd-1">Avlagt og bestått fag- eller svenneprøve</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-3-nummer-1-punkt-2"><article class="legalP" id="kapittel-1-foreslåttparagraf-3-nummer-1-punkt-2-ledd-1">Bestått Vg1 og Vg2 fra yrkesfaglige studieretninger i norsk/nordisk videregående skole</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-3-nummer-1-punkt-3"><article class="legalP" id="kapittel-1-foreslåttparagraf-3-nummer-1-punkt-3-ledd-1">fylt 18 år eller mer det året det søkes opptak til og kan dokumentere minst 5 års fulltid arbeidspraksis og/eller utdanning på nivå over grunnskole</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-3-nummer-1-punkt-4"><article class="legalP" id="kapittel-1-foreslåttparagraf-3-nummer-1-punkt-4-ledd-1">generell studiekompetanse.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Søkere i gruppe a og b rangeres etter karakterpoeng fra Vg1 og Vg2. Kvalifiserte søkere som ikke kan poengberegnes rangeres etter en skjønnsmessig vurdering.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Søkere i gruppe c rangeres etter en individuell vurdering.</article><article class="numberedLegalP" data-numerator="4" id="kapittel-1-foreslåttparagraf-3-nummer-4">(4) Søkere i gruppe d rangeres etter karakterpoengene som gir generell studiekompetanse.</article><article class="numberedLegalP" data-numerator="5" id="kapittel-1-foreslåttparagraf-3-nummer-5">(5) Det gis 3 tilleggspoeng til søkere som har fagbrev.</article></article> <article class="defaultP" margin-top="true">§ 17 skal lyde:</article><article class="futureLegalArticle" data-name="§17" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Enkeltemner</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Opptaksgrunnlag og beregning til enkeltemner følger de kravene som gjelder for opptak til det studieprogrammet emnet tilhører. For emner som ikke tilhører et studieprogram, må opptaksgrunnlag og beregning fastsettes i studieplan.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Dersom det er flere søkere enn studieplasser, skal søkerne rangeres etter høyest poengsum. For enkeltemner til grunnutdanninger gjelder reglene gitt i kapittel 7 i forskrift om opptak til høgare utdanning. For enkeltemner til master- og videreutdanninger gjelder § 4 (1) i denne forskrift.</article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) Elever i videregående skole kan tas opp til enkeltemner gjennom UNG-ordningen uten å ha dokumentert opptakskravene som gjelder studieprogrammet emnet tilhører. Rektor fastsetter utfyllende regler for ordningen. Elever som består eksamen, gis ikke uttelling for studiepoeng før de har oppnådd generell studiekompetanse og eventuelle spesielle opptakskrav.</article></article> <article class="defaultP" margin-top="true">§ 21 fjerde ledd skal lyde;</article><article class="numberedLegalP" data-numerator="4" id="kapittel-1-nummer-3">(4) Følgende søkere kan som hovedregel ikke innvilges reservert studieplass<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-3-punkt-1"><article class="legalP" id="kapittel-1-nummer-3-punkt-1-ledd-1">søkere som er innvilget betinget opptak etter § 10</article></article></li><li data-li-identifier="b." data-name="b."><article class="listArticle" id="kapittel-1-nummer-3-punkt-2"><article class="legalP" id="kapittel-1-nummer-3-punkt-2-ledd-1">søkere utenfor EU/EØS</article></article></li><li data-li-identifier="c." data-name="c."><article class="listArticle" id="kapittel-1-nummer-3-punkt-3"><article class="legalP" id="kapittel-1-nummer-3-punkt-3-ledd-1">søkere til industrimaster- og næringsmaster</article></article></li><li data-li-identifier="d." data-name="d."><article class="listArticle" id="kapittel-1-nummer-3-punkt-4"><article class="legalP" id="kapittel-1-nummer-3-punkt-4-ledd-1">søkere til opptak til 2. eller 3. året.</article></article></li></ul></article> <article class="defaultP" margin-top="true">Eksisterende § 25 forskyves og blir ny § 26</article> <article class="defaultP" margin-top="true">Eksisterende § 26 forskyves og blir ny § 27.</article> <article class="defaultP" margin-top="true">Ny § 25 skal lyde:</article><article class="futureLegalArticle" data-name="§25" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 25</span>. <span class="legalArticleTitle">Klage</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Enkeltvedtak som er gjort med hjemmel i denne forskrifta kan påklages, jf. forvaltningslovens regler. Klagefristen er 3 uker fra resultatet av opptaket er offentliggjort, eventuelt 3 uker fra tidspunktet begrunnelse ble gitt.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Den faglige vurderingen av en opptaksprøve kan ikke påklages.</article><article class="numberedLegalP" data-numerator="3" id="kapittel-1-foreslåttparagraf-5-nummer-3">(3) Klage på enkeltvedtak som er gjort med hjemmel i denne forskriften, samt klager på vedtak om opptak på grunnlag av realkompetanse og vedtak om opptak etter at det er gitt dispensasjon fra enkelte av krava om generell studiekompetanse, behandles av Klagenemnda ved Universitetet i Sørøst-Norge.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2022-05-13-941/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringsforskriften trer i kraft straks.</article></section></main></body></html>