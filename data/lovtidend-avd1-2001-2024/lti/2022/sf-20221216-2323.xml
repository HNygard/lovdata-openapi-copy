<!DOCTYPE html><html lang="nb"><head><title>Forskrift om endring i forskrift til opplæringslova, forskrift til privatskolelova, forskrift om godkjenning av kvalifikasjoner, studiekvalitetsforskriften, forskrift om register for utestengte studenter – RUST, forskrift om godkjenning av yrkeskvalifikasjoner, fagskoleforskriften og forskrift om utdanningsstøtte</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-12-16-2323</dd><dt class="dokid">DokumentID</dt><dd class="dokid">LTI/forskrift/2022-12-16-2323</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Juridisk avdeling</li></ul></dd><dt class="dateInForce">I kraft fra</dt><dd class="dateInForce">2023-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-06-23-724</li><li>forskrift/2006-07-14-932</li><li>forskrift/2008-09-12-1071</li><li>forskrift/2010-02-01-96</li><li>forskrift/2016-06-27-820</li><li>forskrift/2017-12-22-2384</li><li>forskrift/2019-07-11-1005</li><li>forskrift/2020-04-15-798</li></ul></dd><dt class="basedOn">Hjemmel</dt><dd class="basedOn"><ul><li>lov/1998-07-17-61/§10-1</li><li>lov/2003-07-04-84/§3-1</li><li>lov/2005-04-01-15/§3-5g</li><li>lov/2005-04-01-15/§3-5h</li><li>lov/2005-06-03-37/§4</li><li>lov/2005-06-03-37/§5</li><li>lov/2005-06-17-64/§24</li><li>lov/2005-06-17-64/§25</li><li>lov/2017-06-16-69/§14</li><li>lov/2017-06-16-69/§23</li><li>lov/2017-06-16-69/§24</li><li>lov/2018-06-08-28/§7</li><li>lov/2018-06-08-28/§24</li></ul></dd><dt class="dateOfPublication">Kunngjort</dt><dd class="dateOfPublication">2022-12-20 17:20</dd><dt class="journalNumber">Journalnummer</dt><dd class="journalNumber">2022-1797</dd><dt class="title">Tittel</dt><dd class="title">Forskrift om endring i forskrift til opplæringslova, forskrift til privatskolelova, forskrift om godkjenning av kvalifikasjoner, studiekvalitetsforskriften, forskrift om register for utestengte studenter – RUST, forskrift om godkjenning av yrkeskvalifikasjoner, fagskoleforskriften og forskrift om utdanningsstøtte</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 16. desember 2022 med hjemmel i lov 17. juli 1998 nr. 61 om grunnskolen og den vidaregåande opplæringa § 10-1, lov 4. juli 2003 nr. 84 om private skolar med rett til statstilskot § 3-1, lov 1. april 2005 nr. 15 om universiteter og høyskoler § 3-5g, § 3-5h, lov 3. juni 2005 nr. 37 om utdanningsstøtte § 4 og § 5, lov 17. juni 2005 nr. 64 om barnehager § 24 og § 25, lov 16. juni 2017 nr. 69 om godkjenning av yrkeskvalifikasjoner § 14, § 23 og § 24 og lov 8. juni 2018 nr. 28 om høyere yrkesfaglig utdanning § 7.</dd><dt class="refid">RefID</dt><dd class="refid">forskrift/2022-12-16-2323</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til opplæringslova, forskrift til privatskolelova, forskrift om godkjenning av kvalifikasjoner, studiekvalitetsforskriften, forskrift om register for utestengte studenter – RUST, forskrift om godkjenning av yrkeskvalifikasjoner, fagskoleforskriften og forskrift om utdanningsstøtte<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII<ul class="tocSubUl"><li>§ 57. Direktoratet for høyere utdanning og kompetanses saksbehandling</li><li>§ 58. Direktoratet for høyere utdanning og kompetanses godkjenningsvedtak</li></ul></li><li>VIII</li><li>IX</li></ul></li></ul></dd></dl></header><main class="documentBody" data-lovdata-URL="LTI/forskrift/2022-12-16-2323" id="dokument"><h1>Forskrift om endring i forskrift til opplæringslova, forskrift til privatskolelova, forskrift om godkjenning av kvalifikasjoner, studiekvalitetsforskriften, forskrift om register for utestengte studenter – RUST, forskrift om godkjenning av yrkeskvalifikasjoner, fagskoleforskriften og forskrift om utdanningsstøtte</h1><section class="section" data-name="kapI" id="kapittel-1" data-lovdata-URL="LTI/forskrift/2022-12-16-2323/KAPITTEL_1"><h2 data-text-align="center">I</h2><article class="defaultP">I forskrift 23. juni 2006 nr. 724 til opplæringslova gjøres følgende endringer:</article> <article class="defaultP" margin-top="true">§ 14-6 skal lyde:</article><article class="legalP" id="kapittel-1-ledd-1">Personar med utdanning og praksis frå andre land må ha Direktoratet for høgare utdanning og kompetanse si godkjenning av yrkeskvalifikasjonane før dei kan bli tilsette som lærarar i grunnopplæringa. Dei som har rettar etter yrkeskvalifikasjonslova, blir godkjende etter yrkeskvalifikasjonslova og denne paragrafen. Andre kan godkjennast etter denne paragrafen og § 14-7 i denne forskrifta.</article><article class="legalP" id="kapittel-1-ledd-2">Søknad på eige formular skal sendast til Direktoratet for høgare utdanning og kompetanse.</article><article class="legalP" id="kapittel-1-ledd-3">I tillegg til godkjenning frå Direktoratet for høgare utdanning og kompetanse skal arbeidsgivaren før tilsetjinga stille krav om kunnskapar, dugleik og innsikt i norsk språk, i norske samfunnsforhold og i skoleforhold som er nødvendige for stillinga. Arbeidsgivaren skal også før tilsetjinga stille krav om at vedkommande legg fram attest frå politiet i samsvar med reglane i opplæringslova § 10-9 med tilhøyrande forskrifter.</article> <article class="defaultP" margin-top="true">§ 14-7 skal lyde:</article><article class="legalP" id="kapittel-1-ledd-4">Godkjenninga skal ta utgangspunkt i om kvalifikasjonane for å utøve læraryrket kan seiast å vere likeverdige med krava i § 14-1 til § 14-5. Statsborgarar frå EØS og Sveits har rett til godkjenning, dersom dei har kvalifikasjonar som er likeverdige med krava i § 14-1 til § 14-5.</article><article class="legalP" id="kapittel-1-ledd-5">Med søknaden til Direktoratet for høgare utdanning og kompetanse skal det følgje:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">tilfredsstillande kopi av dokumentasjon for kvalifikasjonar</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">bevis for nasjonalitet.</article></article></li></ul></article><article class="legalP" id="kapittel-1-ledd-6">Innan ein månad etter at søknad er motteken, skal Direktoratet for høgare utdanning og kompetanse stadfeste at søknaden er motteken, eller be søkjaren om manglande dokumentasjon. Avgjerd i ei sak skal gjerast seinast innan fire månader etter at all nødvendig dokumentasjon er lagd fram. Vedtak eller mangel på vedtak frå Direktoratet for høgare utdanning og kompetanse kan klagast på etter reglane i forvaltningslova.</article></section><section class="section" data-name="kapII" id="kapittel-2" data-lovdata-URL="LTI/forskrift/2022-12-16-2323/KAPITTEL_2"><h2 data-text-align="center">II</h2><article class="defaultP">I forskrift 14. juli 2006 nr. 932 til privatskolelova gjøres følgende endring:</article> <article class="defaultP" margin-top="true">§ 11-2 tredje ledd skal lyde:</article><article class="legalP" id="kapittel-2-ledd-1">For vaksne søkjarar mellom 19 og 24 år utan rett til vidaregåande opplæring og vaksne søkjarar over 25 år med kort butid i Noreg, kan ei vurdering av søkjarens formalkompetanse erstatte kravet om ei realkompetansevurdering i privatskolelova § 3-1 andre ledd. For vaksne søkjarar over 25 år med kort butid i Norge, kan ei vurdering av formalkompetansen skje på grunnlag av dokumentasjon som fortel kva for fag søkjaren må ta for å kome vidare i utdanningsløpet. Slik dokumentasjon kan vere frå Direktoratet for høgare utdanning og kompetanse. Vurderinga av formalkompetansen er individuell og skal dokumentere søkjarens gjennomførte vidaregåande opplæring. Det er dagleg leiar som skal vurdere formalkompetansen, og eleven må sjølv leggje fram den nødvendige dokumentasjonen.</article></section><section class="section" data-name="kapIII" id="kapittel-3" data-lovdata-URL="LTI/forskrift/2022-12-16-2323/KAPITTEL_3"><h2 data-text-align="center">III</h2><article class="defaultP">I forskrift 12. september 2008 nr. 1071 om godkjenning av yrkeskvalifikasjoner for styrer og pedagogisk leder i barnehage fra annen stat gjøres følgende endringer:</article> <article class="defaultP" margin-top="true">§ 3 tredje ledd skal lyde:</article><article class="legalP" id="kapittel-3-ledd-1">Godkjenning av yrkeskvalifikasjoner fra annen stat etter denne forskriften skal gis av Direktoratet for høyere utdanning og kompetanse.</article> <article class="defaultP" margin-top="true">§ 4 skal lyde:</article><article class="legalP" id="kapittel-3-ledd-2">Søknad om godkjenning av yrkeskvalifikasjoner skal fremmes på søknadsskjema utarbeidet av Direktoratet for høyere utdanning og kompetanse.</article><article class="legalP" id="kapittel-3-ledd-3">For godkjenning av yrkeskvalifikasjoner skal Direktoratet for høyere utdanning og kompetanse kreve at søker framlegger:<ul class="defaultList"><li data-li-identifier="a." data-name="a."><article class="listArticle" id="kapittel-3-ledd-3-punkt-1"><article class="legalP" id="kapittel-3-ledd-3-punkt-1-ledd-1">bekreftet kopi av kvalifikasjonsbevis</article></article></li><li data-li-identifier="b." data-name="b."><article class="listArticle" id="kapittel-3-ledd-3-punkt-2"><article class="legalP" id="kapittel-3-ledd-3-punkt-2-ledd-1">bevis for søkerens statsborgerskap.</article></article></li></ul></article><article class="legalP" id="kapittel-3-ledd-4">Direktoratet for høyere utdanning og kompetanse kan kreve bevis for at søker har arbeidserfaring, dersom det er aktuelt å vurdere dette.</article><article class="legalP" id="kapittel-3-ledd-5">Det kreves at søkeren har tilfredsstillende kunnskaper, ferdigheter og innsikt i norske samfunnsforhold og barnehageforhold. Dette gjelder ikke for søkere som har norsk, samisk, svensk, dansk, islandsk, finsk eller færøysk som førstespråk.</article> <article class="defaultP" margin-top="true">§ 11 skal lyde:</article><article class="legalP" id="kapittel-3-ledd-6">Direktoratet for høyere utdanning og kompetanse skal bekrefte at søknaden er mottatt innen en måned etter at den er mottatt og informere søkeren om eventuelle mangler ved søknaden.</article><article class="legalP" id="kapittel-3-ledd-7">Direktoratet for høyere utdanning og kompetanse skal avgjøre søknaden så raskt som mulig og senest innen fire måneder etter at all nødvendig dokumentasjon er framlagt.</article><article class="legalP" id="kapittel-3-ledd-8">Direktoratet for høyere utdanning og kompetanses vedtak eller mangel på vedtak, kan påklages til Kunnskapsdepartementet.</article></section><section class="section" data-name="kapIV" id="kapittel-4" data-lovdata-URL="LTI/forskrift/2022-12-16-2323/KAPITTEL_4"><h2 data-text-align="center">IV</h2><article class="defaultP">I forskrift 1. februar 2010 nr. 96 om kvalitetssikring og kvalitetsutvikling i høyere utdanning og fagskoleutdanning gjøres følgende endringer:</article> <article class="defaultP" margin-top="true">§ 1-1 skal lyde:</article><article class="legalP" id="kapittel-4-ledd-1">Forskriften gjelder kvalitetssikring og kvalitetsutvikling i høyere utdanning og fagskoleutdanning, samt Nasjonalt organ for kvalitet i utdanningens (NOKUT) behandling av saker og fastsetting av standarder etter universitets- og høyskoleloven kapittel 1, kapittel 2 og kapittel 3.</article> <article class="defaultP" margin-top="true">§ 1-2 andre ledd skal lyde:</article><article class="numberedLegalP" data-numerator="2" id="kapittel-4-nummer-1">(2) I tråd med universitets- og høyskoleloven § 2-1 annet ledd, er formålet med NOKUTs arbeid å bidra til å sikre et høyt internasjonalt nivå i utdanningstilbudene ved institusjonene, samt at samfunnet kan ha tillit til kvaliteten i norsk høyere utdanning og fagskoleutdanning.</article> <article class="defaultP" margin-top="true">§ 1-5 fjerde ledd oppheves.</article> <article class="defaultP" margin-top="true">§ 1-9 skal lyde:</article><article class="numberedLegalP" data-numerator="1" id="kapittel-4-nummer-2">(1) Forvaltningsloven gjelder ved behandling av saker etter denne forskrift. Vedtak etter § 2-2, § 2-3, § 3-1, § 3-4, § 3-8 og § 3-9 regnes som enkeltvedtak og bare den som vedtaket direkte gjelder for, kan klage over vedtaket.</article><article class="numberedLegalP" data-numerator="2" id="kapittel-4-nummer-3">(2) NOKUTs faglige vurdering av de faktiske forhold i forbindelse med vedtak etter § 2-2, § 2-3, § 3-1, § 3-4, § 3-8 og § 3-9 kan ikke påklages.</article> <article class="defaultP" margin-top="true">§ 6-1 skal lyde:</article><article class="numberedLegalP" data-numerator="1" id="kapittel-4-nummer-4">(1) Direktoratet for høyere utdanning og kompetanse avgjør søknader fra enkeltpersoner om generell godkjenning av utdanning fra utenlandsk høyere utdanningsinstitusjon. Godkjenningen skal angi en generell uttelling i studiepoeng i forhold til grader og yrkesutdanninger som gis med hjemmel i universitets- og høyskoleloven § 3-2, og om utdanningen i nivå og omfang tilsvarer norsk grad eller utdanning.</article><article class="numberedLegalP" data-numerator="2" id="kapittel-4-nummer-5">(2) Direktoratet for høyere utdanning og kompetanse kan gi nærmere retningslinjer for krav til søknad og dokumentasjon.</article><article class="numberedLegalP" data-numerator="3" id="kapittel-4-nummer-6">(3) Ved generell godkjenning av utenlandsk utdanning skal Direktoratet for høyere utdanning og kompetanse påse at utdanningen det søkes godkjenning for har en godkjent akkreditering eller offentlig godkjenning som høyere utdanning. Det kan i særskilte tilfelle gjøres unntak fra bestemmelsen.</article><article class="numberedLegalP" data-numerator="4" id="kapittel-4-nummer-7">(4) Direktoratet for høyere utdanning og kompetanse skal gi råd til institusjonene i godkjenningsarbeidet.</article><article class="numberedLegalP" data-numerator="5" id="kapittel-4-nummer-8">(5) Direktoratet for høyere utdanning og kompetanse skal følge opp at norske interesser og forpliktelser etter internasjonale avtaler om godkjenning og informasjon om høyere utdanning ivaretas. Direktoratet kan få nasjonale oppgaver på dette området.</article> <article class="defaultP" margin-top="true">§ 6-2 andre, fjerde og femte ledd skal lyde:</article><article class="numberedLegalP" data-numerator="2" id="kapittel-4-nummer-9">(2) Direktoratet for høyere utdanning og kompetanse skal registrere vedtakene om generell godkjenning av utenlandsk høyere utdanning, og universitetene og høyskolene skal registrere vedtakene om faglig godkjenning av utenlandsk høyere utdanning etter universitets- og høyskoleloven § 3-4, § 3-5 og § 3-5a-c i GAUS.</article><article class="numberedLegalP" data-numerator="4" id="kapittel-4-nummer-10">(4) Informasjonen i registeret skal gjøres tilgjengelig for Direktoratet for høyere utdanning og kompetanse og for universiteter og høyskoler som kan fatte godkjenningsvedtak i henhold til universitets- og høyskoleloven § 3-5, § 3-5a, § 3-5b, § 3-5e og § 3-5f.</article><article class="numberedLegalP" data-numerator="5" id="kapittel-4-nummer-11">(5) Direktoratet for høyere utdanning og kompetanse er behandlingsansvarlig for registeret.</article></section><section class="section" data-name="kapV" id="kapittel-5" data-lovdata-URL="LTI/forskrift/2022-12-16-2323/KAPITTEL_5"><h2 data-text-align="center">V</h2><article class="defaultP">I forskrift 27. juni 2016 nr. 820 om register for utestengte studenter – RUST gjøres følgende endring:</article> <article class="defaultP" margin-top="true">§ 1 andre ledd skal lyde:</article><article class="legalP" id="kapittel-5-ledd-1">Informasjonen i registeret skal gjøres tilgjengelig for universiteter, høyskoler og Samordna opptak når informasjonen er nødvendig for deres virksomhet.</article></section><section class="section" data-name="kapVI" id="kapittel-6" data-lovdata-URL="LTI/forskrift/2022-12-16-2323/KAPITTEL_6"><h2 data-text-align="center">VI</h2><article class="defaultP">I forskrift 22. desember 2017 nr. 2384 om godkjenning av yrkeskvalifikasjoner gjøres følgende endringer:</article> <article class="defaultP" margin-top="true">§ 6-3 andre ledd skal lyde:</article><article class="legalP" id="kapittel-6-ledd-1">Direktoratet for høyere utdanning og kompetanse er ansvarlig myndighet ved behandling av profesjonskort for ikke-lovregulerte yrker.</article> <article class="defaultP" margin-top="true">§ 9-1 andre ledd skal lyde:</article><article class="legalP" id="kapittel-6-ledd-2">Direktoratet for høyere utdanning og kompetanse er assistansesenter i Norge.</article> <article class="defaultP" margin-top="true">§ 9-2 skal lyde:</article><article class="legalP" id="kapittel-6-ledd-3">Kunnskapsdepartementet kan be om statistikkrapportering. Statistikkrapportering kan blant annet innebære antall søknader, innvilgelser og avslag, samt søkerland og saksbehandlingstid etter yrkeskvalifikasjonsloven og denne forskriften. Departementet kan gi nærmere retningslinjer for innholdet i statistikkrapporteringen. Direktoratet for høyere utdanning og kompetanse skal innhente statistikk fra de ansvarlige myndigheter.</article></section><section class="section" data-name="kapVII" id="kapittel-7" data-lovdata-URL="LTI/forskrift/2022-12-16-2323/KAPITTEL_7"><h2 data-text-align="center">VII</h2><article class="defaultP">I forskrift 11. juli 2019 nr. 1005 om høyere yrkesfaglig utdanning gjøres følgende endringer:</article> <article class="defaultP" margin-top="true">§ 56 tredje og fjerde ledd skal lyde:</article><article class="numberedLegalP" data-numerator="3" id="kapittel-7-nummer-1">(3) Ved behov for å opplyse saken ytterligere kan Direktoratet for høyere utdanning og kompetanse kreve dokumentasjon ut over bestemmelsene i første og andre ledd. Dette gjelder tilfeller hvor tilleggsdokumentasjonen ikke er urimelig krevende å oppdrive for søkeren, og denne vil gjøre direktoratets saksbehandling vesentlig enklere.</article><article class="numberedLegalP" data-numerator="4" id="kapittel-7-nummer-2">(4) Direktoratet for høyere utdanning og kompetanse kan kreve originaldokumenter ettersendt for kontroll.</article> <article class="defaultP" margin-top="true">§ 57 skal lyde:</article><article class="futureLegalArticle" data-name="§57" id="kapittel-7-foreslåttparagraf-1"><span class="futureLegalArticleHeader"><span class="legalArticleValue">§ 57</span>. <span class="legalArticleTitle">Direktoratet for høyere utdanning og kompetanses saksbehandling</span></span><article class="numberedLegalP" data-numerator="1" id="kapittel-7-foreslåttparagraf-1-nummer-1">(1) Direktoratet for høyere utdanning og kompetanse vurderer dokumentenes ekthet og kan verifisere dokumenter ved henvendelse til utstederen av disse eller til rett myndighet i opprinnelseslandet.</article><article class="numberedLegalP" data-numerator="2" id="kapittel-7-foreslåttparagraf-1-nummer-2">(2) Direktoratet for høyere utdanning og kompetanse kan avslå en søknad dersom det ikke er mulig å verifisere ektheten av den tilhørende dokumentasjonen, eller dersom direktoratet ikke kan fastslå at dokumentasjonen gir uttrykk for korrekte opplysninger.</article><article class="numberedLegalP" data-numerator="3" id="kapittel-7-foreslåttparagraf-1-nummer-3">(3) Ved generell godkjenning skal Direktoratet for høyere utdanning og kompetanse påse at den aktuelle utdanningen er underlagt tilfredsstillende kvalitetssikring ved lærestedet den er gjennomført. Med tilfredsstillende kvalitetssikring menes en form for offentlig akkreditering, eller kvalitetssikring utført av uavhengige aktører, internasjonale organisasjoner eller lignende.</article></article> <article class="defaultP" margin-top="true">§ 58 skal lyde:</article><article class="futureLegalArticle" data-name="§58" id="kapittel-7-foreslåttparagraf-2"><span class="futureLegalArticleHeader"><span class="legalArticleValue">§ 58</span>. <span class="legalArticleTitle">Direktoratet for høyere utdanning og kompetanses godkjenningsvedtak</span></span><article class="legalP" id="kapittel-7-foreslåttparagraf-2-ledd-1">Direktoratet for høyere utdanning og kompetanses vedtak om generell godkjenning av utenlandsk fagskoleutdanning eller en annen yrkesfaglig utdanning fra utlandet på tilsvarende nivå, skal angi om utdanningen er sidestilt i nivå og omfang med norsk fagskoleutdanning. Vedtaket skal kort beskrive fagområdet for utdanningen, blant annet ved å oppgi hvilket yrke eller hvilken bransje eller sektor utdanningen kvalifiserer for der den er avlagt.</article></article></section><section class="section" data-name="kapVIII" id="kapittel-8" data-lovdata-URL="LTI/forskrift/2022-12-16-2323/KAPITTEL_8"><h2 data-text-align="center">VIII</h2><article class="defaultP">I forskrift 15. april 2020 nr. 798 om utdanningsstøtte gjøres følgende endringer:</article> <article class="defaultP" margin-top="true">§ 27 første ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-8-punkt-1"><article class="legalP" id="kapittel-8-punkt-1-ledd-1">Utdanningen kan bli godkjent av Direktoratet for høyere utdanning og kompetanse som likestilt med akkreditert norsk utdanning på bachelor- eller masternivå eller en akkreditert ph.d.-grad.</article></article></li></ul></article> <article class="defaultP" margin-top="true">§ 78 fjerde ledd skal lyde:</article><article class="legalP" id="kapittel-8-ledd-1">Disse gradene bestått i utlandet gir også rett til omgjøring: bachelorgrad, mastergrad og ph.d.-grad som kan gis generell godkjenning av Direktoratet for høyere utdanning og kompetanse som likestilt med en akkreditert norsk grad på tilsvarende nivå.</article></section><section class="section" data-name="kapIX" id="kapittel-9" data-lovdata-URL="LTI/forskrift/2022-12-16-2323/KAPITTEL_9"><h2 data-text-align="center">IX</h2><article class="legalP" id="kapittel-9-ledd-1">Forskriften trer i kraft 1. januar 2023.</article></section></main></body></html>