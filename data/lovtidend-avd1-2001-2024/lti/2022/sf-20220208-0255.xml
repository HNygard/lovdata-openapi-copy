<!DOCTYPE html><html lang="no"><head><title>Forskrift om endring i forskrift om avl av storfe, svin, sau, geit og hest</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-02-08-255</dd><dt class="dokid">DokumentID</dt><dd class="dokid">LTI/forskrift/2022-02-08-255</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Avd. for matpolitikk</li></ul></dd><dt class="dateInForce">I kraft fra</dt><dd class="dateInForce">2022-02-08</dd><dt class="changesToDocuments">Endrer</dt><dd class="changesToDocuments"><ul><li>forskrift/2018-01-31-145</li></ul></dd><dt class="basedOn">Hjemmel</dt><dd class="basedOn"><ul><li>lov/1992-12-04-130/§1</li><li>lov/1992-12-04-130/§3</li><li>lov/1992-12-04-130/§4</li><li>lov/1992-12-04-130/§5</li><li>lov/1992-12-04-130/§6a</li></ul></dd><dt class="dateOfPublication">Kunngjort</dt><dd class="dateOfPublication">2022-02-16 14:25</dd><dt class="journalNumber">Journalnummer</dt><dd class="journalNumber">2022-0190</dd><dt class="titleShort">Korttittel</dt><dd class="titleShort">Endr. i husdyravlsforskriften</dd><dt class="title">Tittel</dt><dd class="title">Forskrift om endring i forskrift om avl av storfe, svin, sau, geit og hest</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 8. februar 2022 med hjemmel i lov 4. desember 1992 nr. 130 om husdyravl § 1, § 3, § 4, § 5 og § 6a. <br /><strong>EØS-henvisninger:</strong> EØS-avtalen vedlegg I kap. I del 2.2 nr. 36 (forordning (EU) 2017/717 sist endret ved forordning (EU) 2021/761).</dd><dt class="refid">RefID</dt><dd class="refid">forskrift/2022-02-08-255</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om avl av storfe, svin, sau, geit og hest<ul class="tocSubUl"><li>I</li><li>II</li><li>Forordninger<ul class="tocSubUl"><li>KOMMISJONENS GJENNOMFØRINGSFORORDNING (EU) 2017/717 av 10. april 2017 om fastsettelse av regler for anvendelse av europaparlaments- og rådsforordning (EU) 2016/1012 med hensyn til standardskjemaene for avlssertifikater for avlsdyr og formeringsmateriale fra dem<ul class="tocSubUl"><li>Artikkel 1 Formål og virkeområde</li><li>Artikkel 2 Avlssertifikater for handel med renrasede avlsdyr og formeringsmateriale fra dem og med hybridavlsdyr av svin og formeringsmateriale fra dem</li><li>Artikkel 3 Avlssertifikater for innførsel til Unionen av renrasede avlsdyr og formeringsmateriale fra dem og av hybridavlsdyr av svin og formeringsmateriale fra dem</li><li>Artikkel 4 Ikrafttredelse og anvendelse</li><li>►M1 VEDLEGG I STANDARDSKJEMAER FOR AVLSSERTIFIKATER FOR HANDEL MED RENSRASEDE AVLSDYR OG FORMERINGSMATERIALE FRA DEM<ul class="tocSubUl"><li>AVSNITT A Avlssertifikat for handel med renrasede avlsdyr av storfe, svin, sau og geit</li><li>AVSNITT B Avlssertifikat for handel med sæd fra renrasede avlsdyr</li><li>AVSNITT C Avlssertifikat for handel med oocytter fra renrasede avlsdyr</li><li>AVSNITT D Avlssertifikat for handel med embryoer fra renrasede avlsdyr</li></ul></li><li>VEDLEGG II STANDARDSKJEMAER FOR AVLSSERTIFIKATER FOR HANDEL MED HYBRIDAVLSDYR AV SVIN OG FORMERINGSMATERIALE FRA DEM<ul class="tocSubUl"><li>AVSNITT A Avlssertifikater for handel med hybridavlsdyr av svin</li><li>AVSNITT B Avlssertifikat for handel med sæd fra hybridavlsdyr av svin</li><li>AVSNITT C Avlssertifikat for handel med oocytter fra hybridavlsdyr av svin</li><li>AVSNITT D Avlssertifikat for handel med embryoer fra hybridavlsdyr av svin</li></ul></li><li>VEDLEGG III STANDARDSKJEMAER FOR AVLSSERTIFIKATER FOR INNFØRSEL TIL UNIONEN AV RENRASEDE AVLSDYR OG FORMERINGSMATERIALE FRA DEM<ul class="tocSubUl"><li>AVSNITT A Avlssertifikat for innførsel til Unionen av renrasede avlsdyr av storfe, svin, sau, geit og hest</li><li>AVSNITT B Avlssertifikat for innførsel til Unionen av sæd fra renrasede avlsdyr</li><li>AVSNITT C Avlssertifikat for innførsel til Unionen av oocytter fra renrasede avlsdyr</li><li>AVSNITT D Avlssertifikat for innførsel til Unionen av embryoer fra renrasede avlsdyr</li></ul></li><li>VEDLEGG IV STANDARDSKJEMAER FOR AVLSSERTIFIKATER FOR INNFØRSEL TIL UNIONEN AV HYBRIDAVLSDYR AV SVIN OG FORMERINGSMATERIALE FRA DEM<ul class="tocSubUl"><li>AVSNITT A Avlssertifikat for innførsel til Unionen av hybridavlsdyr av svin</li><li>AVSNITT B Avlssertifikat for innførsel til Unionen av sæd fra hybridavlsdyr av svin</li><li>AVSNITT C Avlssertifikat for innførsel til Unionen av oocytter fra hybridavlsdyr av svin</li><li>AVSNITT D Avlssertifikat for innførsel til Unionen av embryoer fra hybridavlsdyr av svin</li></ul></li></ul></li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2022-02-08-255" id="dokument"><h1>Forskrift om endring i forskrift om avl av storfe, svin, sau, geit og hest</h1><section class="section" data-name="kapI" id="kapittel-1" data-lovdata-URL="LTI/forskrift/2022-02-08-255/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 31. januar 2018 nr. 145 om avl av storfe, svin, sau, geit og hest gjøres følgende endringer:</article> <article class="defaultP" margin-top="true">Tittelen skal lyde:</article><article class="defaultP"><i>Forskrift om avl av storfe, svin, sau, geit og hest (husdyravlsforskriften)</i></article> <article class="defaultP" margin-top="true">EØS-henvisningsfeltet skal lyde:</article><article class="legalP" id="kapittel-1-ledd-2">EØS-avtalen vedlegg I kap. I del 1.1 nr. 2 og nr. 3 og del 2.1 nr. 8 (forordning (EU) 2016/1012) og nr. 9 (forordning (EU) 2017/1422) og del 2.2 nr. 35 (forordning (EU) 2017/716), nr. 36 (forordning (EU) 2017/717 sist endret ved forordning (EU) 2021/761) og nr. 37 (forordning (EU) 2017/1940).</article> <article class="defaultP" margin-top="true">§ 2 fjerde ledd skal lyde:</article><article class="legalP" id="kapittel-1-ledd-3">EØS-avtalen vedlegg I kapittel I del 2.2 nr. 36 (forordning (EU) 2017/717, sist endret ved forordning (EU) 2021/761) om fastsettelse av regler for anvendelse av europaparlaments- og rådsforordning (EU) 2016/1012 med hensyn til standardskjemaene for avlssertifikater for avlsdyr og formeringsmateriale fra dem gjelder som forskrift med de tilpasninger som følger av vedlegg I, protokoll 1 til avtalen og avtalen for øvrig.</article></section><section class="section" data-name="kapII" id="kapittel-2" data-lovdata-URL="LTI/forskrift/2022-02-08-255/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section><section class="section" id="kapittel-3" data-lovdata-URL="LTI/forskrift/2022-02-08-255/KAPITTEL_3"><h2>Forordninger</h2><article class="defaultP">Endringer som gjøres under avsnittet «Forordninger»:</article> <article class="defaultP" margin-top="true">I forordning (EU) 2016/1012 gjøres følgende endring:</article> <article class="defaultP" margin-top="true">I vedlegg VI tilføyes følgende punkt:<ul class="defaultList"><li><article class="listArticle" id="kapittel-3-punkt-1"><article class="legalP" id="kapittel-3-punkt-1-ledd-1">►<strong>EØS</strong> 29. Kongeriket Norges territorium, unntatt Svalbard.◄<strong>EØS</strong></article></article></li></ul></article> <article class="defaultP" margin-top="true">Det tilføyes en konsolidert oversettelse av forordning (EU) 2017/717:</article><span class="futuretitle" id="kapittel-3-foreslåttittel-1">Forordning (EU) 2017/717</span><article class="legalP" id="kapittel-3-ledd-1">Dette er en norsk oversettelse av forordning (EU) 2017/717. Rettsakten er endret ved forordning (EU) 2020/602 og forordning (EU) 2021/761. Alle endringer av rettsakten samt de endringer og tillegg som følger av EØS-tilpasningen av rettsakten i samsvar med vedlegg I er innarbeidet nedenfor.</article><article class="defaultP">► <strong>B</strong> KOMMISJONENS GJENNOMFØRINGSFORORDNING (EU) 2017/717 av 10. april 2017 om fastsettelse av regler for anvendelse av europaparlaments- og rådsforordning (EU) 2016/1012 med hensyn til standardskjemaene for avlssertifikater for avlsdyr og formeringsmateriale fra dem som endret ved:</article><article class="defaultP">► <strong>M1</strong> Kommisjonsforordning (EU) 2020/602 av 15. april 2020</article><article class="defaultP">► <strong>M2</strong> Kommisjonsforordning (EU) 2021/761 av 7. mai 2021</article><section class="section" id="kapittel-3-kapittel-1" data-lovdata-URL="LTI/forskrift/2022-02-08-255/KAPITTEL_3-1"><h3 data-text-align="center">KOMMISJONENS GJENNOMFØRINGSFORORDNING (EU) 2017/717<br />av 10. april 2017<br />om fastsettelse av regler for anvendelse av europaparlaments- og rådsforordning (EU) 2016/1012 med hensyn til standardskjemaene for avlssertifikater for avlsdyr og formeringsmateriale fra dem</h3><article class="defaultP">EUROPAKOMMISJONEN HAR –</article><article class="defaultP">under henvisning til traktaten om Den europeiske unions virkemåte,</article><article class="defaultP">under henvisning til europaparlaments- og rådsforordning (EU) 2016/1012 av 8. juni 2016 om avls- og avstamningsvilkår for avl, handel med og innførsel til Unionen av renrasede avlsdyr, hybridavlsdyr av svin og formeringsmateriale fra dem og om endring av forordning (EU) nr. 652/2014, rådsdirektiv 89/608/EØF og 90/425/EØF og om oppheving av visse rettsakter med hensyn til dyreavl («dyreavlsforordningen»)<sup class="footnotereference" data-footnotereferencevalue="1" data-unique-footnote-counter="1">1</sup>, særlig artikkel 30 nr. 10, og</article><article class="defaultP">ut fra følgende betraktninger:<ul class="defaultList"><li data-li-identifier="1)" data-name="1)"><article class="listArticle" id="kapittel-3-kapittel-1-punkt-1"><article class="legalP" id="kapittel-3-kapittel-1-punkt-1-ledd-1">I forordning (EU) 2016/1012 fastsettes regler for avl og avstamning for handel med avlsdyr og formeringsmateriale fra dem, og for innførsel av dem til Unionen, herunder regler for utstedelse av avlssertifikater for disse varene. I artikkel 30 nr. 4 i nevnte forordning fastsettes det at dersom det forekommer handel med avlsdyr innført i en stambok som føres av et avlslag, eller avlsdyr registrert i et avlsregister som føres av en avlsvirksomhet, eller formeringsmateriale fra dem, eller dersom disse avlsdyrene eller avkommet fra dette formeringsmaterialet er beregnet på å innføres i en annen stambok eller registreres i et annet avlsregister, skal disse avlsdyrene eller dette formeringsmaterialet ledsages av et avlssertifikat.</article></article></li><li data-li-identifier="2)" data-name="2)"><article class="listArticle" id="kapittel-3-kapittel-1-punkt-2"><article class="legalP" id="kapittel-3-kapittel-1-punkt-2-ledd-1">I artikkel 30 nr. 5 i forordning (EU) 2016/1012 fastsettes det dessuten at dersom avlsdyr som er blitt innført i en stambok eller registrert i et avlsregister ført av et avlsorgan oppført på listen fastsatt i artikkel 34 i nevnte forordning, eller formeringsmateriale fra dem, innføres til Unionen, og dersom disse avlsdyrene eller deres avkom fra dette formeringsmaterialet er beregnet på å innføres i en stambok ført av et avlslag eller registreres i et avlsregister ført av en avlsvirksomhet, skal disse avlsdyrene eller formeringsmaterialet fra dem ledsages av et avlssertifikat.</article></article></li><li data-li-identifier="3)" data-name="3)"><article class="listArticle" id="kapittel-3-kapittel-1-punkt-3"><article class="legalP" id="kapittel-3-kapittel-1-punkt-3-ledd-1">Avlssertifikatet nevnt i artikkel 30 i forordning (EU) 2016/1012 skal bare utstedes av et avlslag, en avlsvirksomhet eller vedkommende avsendermyndighet for avlsdyrene eller formeringsmaterialet fra dem når disse forsendelsene omsettes i Unionen, eller av avlsorganet eller den offentlige myndigheten i avsendertredjestaten når disse forsendelsene kommer inn i Unionen.</article></article></li><li data-li-identifier="4)" data-name="4)"><article class="listArticle" id="kapittel-3-kapittel-1-punkt-4"><article class="legalP" id="kapittel-3-kapittel-1-punkt-4-ledd-1">I artikkel 31 nr. 1 i forordning (EU) 2016/1012 fastsettes det dessuten at vedkommende myndighet kan tillate at formeringsmateriale skal ledsages av et avlssertifikat utstedt på grunnlag av opplysninger mottatt fra avlslaget eller avlsvirksomheten, av en sædstasjon eller et sædlager, eller av en embryooppsamlingsgruppe eller en embryoproduksjonsgruppe som er godkjent for handel innenfor Unionen med dette formeringsmaterialet i samsvar med Unionens dyrehelseregelverk.</article></article></li><li data-li-identifier="5)" data-name="5)"><article class="listArticle" id="kapittel-3-kapittel-1-punkt-5"><article class="legalP" id="kapittel-3-kapittel-1-punkt-5-ledd-1">I henhold til artikkel 30 nr. 6 i forordning (EU) 2016/1012 skal avlssertifikater inneholde opplysningene fastsatt i de relevante delene og kapitlene i vedlegg V til nevnte forordning og være i samsvar med de tilsvarende standardskjemaene for avlssertifikater fastsatt i gjennomføringsrettsakter vedtatt av Kommisjonen.</article></article></li><li data-li-identifier="6)" data-name="6)"><article class="listArticle" id="kapittel-3-kapittel-1-punkt-6"><article class="legalP" id="kapittel-3-kapittel-1-punkt-6-ledd-1">Det er derfor nødvendig å fastsette standardskjemaer for avlssertifikater som skal ledsage forsendelser av avlsdyr og formeringsmateriale fra dem når disse forsendelsene omsettes innenfor Unionen, eller når de innføres til Unionen.</article></article></li><li data-li-identifier="7)" data-name="7)"><article class="listArticle" id="kapittel-3-kapittel-1-punkt-7"><article class="legalP" id="kapittel-3-kapittel-1-punkt-7-ledd-1">I artikkel 31 nr. 3 i forordning (EU) 2016/1012 fastsettes det at dersom resultatene av individgransking eller avlsverdivurdering er gjort offentlig tilgjengelige på et nettsted, kan en henvisning til nettstedet der disse resultatene er gjort tilgjengelige angis i avlssertifikatet i stedet for å angi resultatene i avlssertifikatet. Denne muligheten bør gjenspeiles i standardskjemaene for avlssertifikater som fastsettes ved denne forordning.</article></article></li><li data-li-identifier="8)" data-name="8)"><article class="listArticle" id="kapittel-3-kapittel-1-punkt-8"><article class="legalP" id="kapittel-3-kapittel-1-punkt-8-ledd-1">I artikkel 32 nr. 1 bokstav a) i forordning (EU) 2016/1012 fastsettes det at når det gjelder renrasede avlsdyr av hest, skal opplysningene fastsatt i kapittel I i del 2 i vedlegg V til nevnte forordning inngå i ett enkelt identifikasjonsdokument for dyr av hestefamilien som gjelder hele dyrets levetid, og det fastsettes også at Kommisjonen skal vedta delegerte rettsakter om innholdet og formatet for disse identifikasjonsdokumentene. Det er derfor ikke nødvendig å fastsette et standardskjema for avlssertifikater for handel med renrasede avlsdyr av hestefamilien.</article></article></li><li data-li-identifier="9)" data-name="9)"><article class="listArticle" id="kapittel-3-kapittel-1-punkt-9"><article class="legalP" id="kapittel-3-kapittel-1-punkt-9-ledd-1">Denne forordning bør få anvendelse fra 1. november 2018 i samsvar med anvendelsesdatoen for forordning (EU) 2016/1012.</article></article></li><li data-li-identifier="10)" data-name="10)"><article class="listArticle" id="kapittel-3-kapittel-1-punkt-10"><article class="legalP" id="kapittel-3-kapittel-1-punkt-10-ledd-1">Tiltakene fastsatt i denne forordning er i samsvar med uttalelse fra Den faste komité for avlsspørsmål –</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> EUT L 171 av 29.6.2016, s. 66.</article></footer><article class="defaultP">VEDTATT DENNE FORORDNING:</article><article class="legalArticle" data-lovdata-URL="LTI/forskrift/2022-02-08-255/a1" data-name="a1" id="kapittel-3-kapittel-1-paragraf-1"><h4 class="legalArticleHeader" data-text-align="center"><span class="legalArticleValue">Artikkel 1</span><br /><span class="legalArticleTitle">Formål og virkeområde</span></h4><article class="legalP" id="kapittel-3-kapittel-1-paragraf-1-ledd-1">I denne forordning fastsettes regler for avlssertifikater for handel med og innførsel til Unionen av avlsdyr og formeringsmateriale fra dem som fastsatt i kapittel VII i forordning (EU) 2016/1012.</article></article><article class="legalArticle" data-lovdata-URL="LTI/forskrift/2022-02-08-255/a2" data-name="a2" id="kapittel-3-kapittel-1-paragraf-2"><h4 class="legalArticleHeader" data-text-align="center"><span class="legalArticleValue">Artikkel 2</span><br /><span class="legalArticleTitle">Avlssertifikater for handel med renrasede avlsdyr og formeringsmateriale fra dem og med hybridavlsdyr av svin og formeringsmateriale fra dem</span></h4><article class="numberedLegalP" data-numerator="1" id="kapittel-3-kapittel-1-paragraf-2-nummer-1">1. For handel med renrasede avlsdyr og formeringsmateriale fra dem skal opplysningene i del 1 og 2 i vedlegg V til forordning (EU) 2016/1012 som skal inngå i avlssertifikatene som ledsager forsendelser av disse varene, framlegges i samsvar med standardskjemaene i følgende avsnitt i vedlegg I til denne forordning:<ul class="defaultList"><li data-li-identifier="a)" data-name="a)"><article class="listArticle" id="kapittel-3-kapittel-1-paragraf-2-nummer-1-punkt-1"><article class="legalP" id="kapittel-3-kapittel-1-paragraf-2-nummer-1-punkt-1-ledd-1">Avsnitt A for renrasede avlsdyr av storfe, svin, sau og geit.</article></article></li><li data-li-identifier="b)" data-name="b)"><article class="listArticle" id="kapittel-3-kapittel-1-paragraf-2-nummer-1-punkt-2"><article class="legalP" id="kapittel-3-kapittel-1-paragraf-2-nummer-1-punkt-2-ledd-1">Avsnitt B for sæd fra renrasede avlsdyr av storfe, svin, sau, geit og hest.</article></article></li><li data-li-identifier="c)" data-name="c)"><article class="listArticle" id="kapittel-3-kapittel-1-paragraf-2-nummer-1-punkt-3"><article class="legalP" id="kapittel-3-kapittel-1-paragraf-2-nummer-1-punkt-3-ledd-1">Avsnitt C for oocytter fra renrasede avlsdyr av storfe, svin, sau, geit og hest.</article></article></li><li data-li-identifier="d)" data-name="d)"><article class="listArticle" id="kapittel-3-kapittel-1-paragraf-2-nummer-1-punkt-4"><article class="legalP" id="kapittel-3-kapittel-1-paragraf-2-nummer-1-punkt-4-ledd-1">Avsnitt D for embryoer fra renrasede avlsdyr av storfe, svin, sau, geit og hest.</article></article></li></ul></article><article class="numberedLegalP" data-numerator="2" id="kapittel-3-kapittel-1-paragraf-2-nummer-2">2. For handel med hybridavlsdyr av svin og formeringsmateriale fra dem skal opplysningene i del 1 og 3 i vedlegg V til forordning (EU) 2016/1012 som skal inngå i avlssertifikatene som ledsager forsendelser av disse varene, framlegges i samsvar med standardskjemaene i følgende avsnitt i vedlegg II til denne forordning:<ul class="defaultList"><li data-li-identifier="a)" data-name="a)"><article class="listArticle" id="kapittel-3-kapittel-1-paragraf-2-nummer-2-punkt-1"><article class="legalP" id="kapittel-3-kapittel-1-paragraf-2-nummer-2-punkt-1-ledd-1">Avsnitt A for hybridavlsdyr av svin.</article></article></li><li data-li-identifier="b)" data-name="b)"><article class="listArticle" id="kapittel-3-kapittel-1-paragraf-2-nummer-2-punkt-2"><article class="legalP" id="kapittel-3-kapittel-1-paragraf-2-nummer-2-punkt-2-ledd-1">Avsnitt B for sæd fra hybridavlsdyr av svin.</article></article></li><li data-li-identifier="c)" data-name="c)"><article class="listArticle" id="kapittel-3-kapittel-1-paragraf-2-nummer-2-punkt-3"><article class="legalP" id="kapittel-3-kapittel-1-paragraf-2-nummer-2-punkt-3-ledd-1">Avsnitt C for oocytter fra hybridavlsdyr av svin.</article></article></li><li data-li-identifier="d)" data-name="d)"><article class="listArticle" id="kapittel-3-kapittel-1-paragraf-2-nummer-2-punkt-4"><article class="legalP" id="kapittel-3-kapittel-1-paragraf-2-nummer-2-punkt-4-ledd-1">Avsnitt D for embryoer fra hybridavlsdyr av svin.</article></article></li></ul></article></article><article class="legalArticle" data-lovdata-URL="LTI/forskrift/2022-02-08-255/a3" data-name="a3" id="kapittel-3-kapittel-1-paragraf-3"><h4 class="legalArticleHeader" data-text-align="center"><span class="legalArticleValue">Artikkel 3</span><br /><span class="legalArticleTitle">Avlssertifikater for innførsel til Unionen av renrasede avlsdyr og formeringsmateriale fra dem og av hybridavlsdyr av svin og formeringsmateriale fra dem</span></h4><article class="numberedLegalP" data-numerator="1" id="kapittel-3-kapittel-1-paragraf-3-nummer-1">1. For innførsel til Unionen av renrasede avlsdyr og formeringsmateriale fra dem skal opplysningene i del 1 og 2 i vedlegg V til forordning (EU) 2016/1012 som skal inngå i avlssertifikatene som ledsager forsendelser av disse varene, framlegges i samsvar med standardskjemaene i følgende avsnitt i vedlegg III til denne forordning:<ul class="defaultList"><li data-li-identifier="a)" data-name="a)"><article class="listArticle" id="kapittel-3-kapittel-1-paragraf-3-nummer-1-punkt-1"><article class="legalP" id="kapittel-3-kapittel-1-paragraf-3-nummer-1-punkt-1-ledd-1">Avsnitt A for renrasede avlsdyr av storfe, svin, sau, geit og hest.</article></article></li><li data-li-identifier="b)" data-name="b)"><article class="listArticle" id="kapittel-3-kapittel-1-paragraf-3-nummer-1-punkt-2"><article class="legalP" id="kapittel-3-kapittel-1-paragraf-3-nummer-1-punkt-2-ledd-1">Avsnitt B for sæd fra renrasede avlsdyr av storfe, svin, sau, geit og hest.</article></article></li><li data-li-identifier="c)" data-name="c)"><article class="listArticle" id="kapittel-3-kapittel-1-paragraf-3-nummer-1-punkt-3"><article class="legalP" id="kapittel-3-kapittel-1-paragraf-3-nummer-1-punkt-3-ledd-1">Avsnitt C for oocytter fra renrasede avlsdyr av storfe, svin, sau, geit og hest.</article></article></li><li data-li-identifier="d)" data-name="d)"><article class="listArticle" id="kapittel-3-kapittel-1-paragraf-3-nummer-1-punkt-4"><article class="legalP" id="kapittel-3-kapittel-1-paragraf-3-nummer-1-punkt-4-ledd-1">Avsnitt D for embryoer fra renrasede avlsdyr av storfe, svin, sau, geit og hest.</article></article></li></ul></article><article class="numberedLegalP" data-numerator="2" id="kapittel-3-kapittel-1-paragraf-3-nummer-2">2. For innførsel til Unionen av hybridavlsdyr av svin og formeringsmateriale fra dem skal opplysningene i del 1 og 3 i vedlegg V til forordning (EU) 2016/1012 som skal inngå i avlssertifikatene som ledsager forsendelser av disse varene, framlegges i samsvar med standardskjemaene i følgende avsnitt i vedlegg IV til denne forordning:<ul class="defaultList"><li data-li-identifier="a)" data-name="a)"><article class="listArticle" id="kapittel-3-kapittel-1-paragraf-3-nummer-2-punkt-1"><article class="legalP" id="kapittel-3-kapittel-1-paragraf-3-nummer-2-punkt-1-ledd-1">Avsnitt A for hybridavlsdyr av svin.</article></article></li><li data-li-identifier="b)" data-name="b)"><article class="listArticle" id="kapittel-3-kapittel-1-paragraf-3-nummer-2-punkt-2"><article class="legalP" id="kapittel-3-kapittel-1-paragraf-3-nummer-2-punkt-2-ledd-1">Avsnitt B for sæd fra hybridavlsdyr av svin.</article></article></li><li data-li-identifier="c)" data-name="c)"><article class="listArticle" id="kapittel-3-kapittel-1-paragraf-3-nummer-2-punkt-3"><article class="legalP" id="kapittel-3-kapittel-1-paragraf-3-nummer-2-punkt-3-ledd-1">Avsnitt C for oocytter fra hybridavlsdyr av svin.</article></article></li><li data-li-identifier="d)" data-name="d)"><article class="listArticle" id="kapittel-3-kapittel-1-paragraf-3-nummer-2-punkt-4"><article class="legalP" id="kapittel-3-kapittel-1-paragraf-3-nummer-2-punkt-4-ledd-1">Avsnitt D for embryoer fra hybridavlsdyr av svin.</article></article></li></ul></article></article><article class="legalArticle" data-lovdata-URL="LTI/forskrift/2022-02-08-255/a4" data-name="a4" id="kapittel-3-kapittel-1-paragraf-4"><h4 class="legalArticleHeader" data-text-align="center"><span class="legalArticleValue">Artikkel 4</span><br /><span class="legalArticleTitle">Ikrafttredelse og anvendelse</span></h4><article class="legalP" id="kapittel-3-kapittel-1-paragraf-4-ledd-1">Denne forordning trer i kraft den 20. dagen etter at den er kunngjort i Den europeiske unions tidende.</article><article class="legalP" id="kapittel-3-kapittel-1-paragraf-4-ledd-2">Den får anvendelse fra 1. november 2018.</article><article class="legalP" id="kapittel-3-kapittel-1-paragraf-4-ledd-3">Denne forordning er bindende i alle deler og kommer direkte til anvendelse i alle medlemsstater.</article><article class="legalP" id="kapittel-3-kapittel-1-paragraf-4-ledd-4">Utferdiget i Brussel 10. april 2017. <table><tbody><tr><td data-text-align="left" data-vertical-align="top" /><td data-text-align="left" data-vertical-align="top"><i>For Kommisjonen</i></td></tr><tr><td data-text-align="left" data-vertical-align="top"> </td><td data-text-align="left" data-vertical-align="top"> </td></tr><tr><td data-text-align="left" data-vertical-align="top" /><td data-text-align="left" data-vertical-align="top">Jean-Claude Juncker</td></tr><tr><td data-text-align="left" data-vertical-align="top"> </td><td data-text-align="left" data-vertical-align="top"> </td></tr><tr><td data-text-align="left" data-vertical-align="top" /><td data-text-align="left" data-vertical-align="top"><i>President</i></td></tr></tbody></table></article></article><section class="section" data-name="vedleggI" id="kapittel-3-kapittel-1-kapittel-1" data-lovdata-URL="LTI/forskrift/2022-02-08-255/KAPITTEL_3-1-1"><h4 data-text-align="center">►<strong>M1</strong> VEDLEGG I<br />STANDARDSKJEMAER FOR AVLSSERTIFIKATER FOR HANDEL MED RENSRASEDE AVLSDYR OG FORMERINGSMATERIALE FRA DEM</h4><section class="section" id="kapittel-3-kapittel-1-kapittel-1-kapittel-1" data-lovdata-URL="LTI/forskrift/2022-02-08-255/KAPITTEL_3-1-1-1"><h5 data-text-align="center">AVSNITT A<br />Avlssertifikat for handel med renrasede avlsdyr av storfe, svin, sau og geit</h5><article class="defaultP">(pdf)</article></section><section class="section" id="kapittel-3-kapittel-1-kapittel-1-kapittel-2" data-lovdata-URL="LTI/forskrift/2022-02-08-255/KAPITTEL_3-1-1-2"><h5 data-text-align="center">AVSNITT B<br />Avlssertifikat for handel med sæd fra renrasede avlsdyr</h5><article class="defaultP">(pdf)</article></section><section class="section" data-name="kapC" id="kapittel-3-kapittel-1-kapittel-1-kapittel-3" data-lovdata-URL="LTI/forskrift/2022-02-08-255/KAPITTEL_3-1-1-3"><h5 data-text-align="center">AVSNITT C<br />Avlssertifikat for handel med oocytter fra renrasede avlsdyr</h5><article class="defaultP">(pdf)</article></section><section class="section" data-name="kapD" id="kapittel-3-kapittel-1-kapittel-1-kapittel-4" data-lovdata-URL="LTI/forskrift/2022-02-08-255/KAPITTEL_3-1-1-4"><h5 data-text-align="center">AVSNITT D<br />Avlssertifikat for handel med embryoer fra renrasede avlsdyr</h5><article class="defaultP">(pdf)</article></section></section><section class="section" data-name="vedleggII" id="kapittel-3-kapittel-1-kapittel-2" data-lovdata-URL="LTI/forskrift/2022-02-08-255/KAPITTEL_3-1-2"><h4 data-text-align="center">VEDLEGG II<br />STANDARDSKJEMAER FOR AVLSSERTIFIKATER FOR HANDEL MED HYBRIDAVLSDYR AV SVIN OG FORMERINGSMATERIALE FRA DEM</h4><section class="section" id="kapittel-3-kapittel-1-kapittel-2-kapittel-1" data-lovdata-URL="LTI/forskrift/2022-02-08-255/KAPITTEL_3-1-2-1"><h5 data-text-align="center">AVSNITT A<br />Avlssertifikater for handel med hybridavlsdyr av svin</h5><article class="defaultP">(pdf)</article></section><section class="section" id="kapittel-3-kapittel-1-kapittel-2-kapittel-2" data-lovdata-URL="LTI/forskrift/2022-02-08-255/KAPITTEL_3-1-2-2"><h5 data-text-align="center">AVSNITT B<br />Avlssertifikat for handel med sæd fra hybridavlsdyr av svin</h5><article class="defaultP">(pdf)</article></section><section class="section" data-name="kapC" id="kapittel-3-kapittel-1-kapittel-2-kapittel-3" data-lovdata-URL="LTI/forskrift/2022-02-08-255/KAPITTEL_3-1-2-3"><h5 data-text-align="center">AVSNITT C<br />Avlssertifikat for handel med oocytter fra hybridavlsdyr av svin</h5><article class="defaultP">(pdf)</article></section><section class="section" data-name="kapD" id="kapittel-3-kapittel-1-kapittel-2-kapittel-4" data-lovdata-URL="LTI/forskrift/2022-02-08-255/KAPITTEL_3-1-2-4"><h5 data-text-align="center">AVSNITT D<br />Avlssertifikat for handel med embryoer fra hybridavlsdyr av svin</h5><article class="defaultP">(pdf)</article></section></section><section class="section" data-name="vedleggIII" id="kapittel-3-kapittel-1-kapittel-3" data-lovdata-URL="LTI/forskrift/2022-02-08-255/KAPITTEL_3-1-3"><h4 data-text-align="center">VEDLEGG III<br />STANDARDSKJEMAER FOR AVLSSERTIFIKATER FOR INNFØRSEL TIL UNIONEN AV RENRASEDE AVLSDYR OG FORMERINGSMATERIALE FRA DEM</h4><section class="section" id="kapittel-3-kapittel-1-kapittel-3-kapittel-1" data-lovdata-URL="LTI/forskrift/2022-02-08-255/KAPITTEL_3-1-3-1"><h5 data-text-align="center">AVSNITT A<br />Avlssertifikat for innførsel til Unionen av renrasede avlsdyr av storfe, svin, sau, geit og hest</h5><article class="defaultP">(pdf)</article></section><section class="section" id="kapittel-3-kapittel-1-kapittel-3-kapittel-2" data-lovdata-URL="LTI/forskrift/2022-02-08-255/KAPITTEL_3-1-3-2"><h5 data-text-align="center">AVSNITT B<br />Avlssertifikat for innførsel til Unionen av sæd fra renrasede avlsdyr</h5><article class="defaultP">(pdf)</article></section><section class="section" data-name="kapC" id="kapittel-3-kapittel-1-kapittel-3-kapittel-3" data-lovdata-URL="LTI/forskrift/2022-02-08-255/KAPITTEL_3-1-3-3"><h5 data-text-align="center">AVSNITT C<br />Avlssertifikat for innførsel til Unionen av oocytter fra renrasede avlsdyr</h5><article class="defaultP">(pdf)</article></section><section class="section" data-name="kapD" id="kapittel-3-kapittel-1-kapittel-3-kapittel-4" data-lovdata-URL="LTI/forskrift/2022-02-08-255/KAPITTEL_3-1-3-4"><h5 data-text-align="center">AVSNITT D<br />Avlssertifikat for innførsel til Unionen av embryoer fra renrasede avlsdyr</h5><article class="defaultP">(pdf)</article></section></section><section class="section" data-name="vedleggIV" id="kapittel-3-kapittel-1-kapittel-4" data-lovdata-URL="LTI/forskrift/2022-02-08-255/KAPITTEL_3-1-4"><h4 data-text-align="center">VEDLEGG IV<br />STANDARDSKJEMAER FOR AVLSSERTIFIKATER FOR INNFØRSEL TIL UNIONEN AV HYBRIDAVLSDYR AV SVIN OG FORMERINGSMATERIALE FRA DEM</h4><section class="section" id="kapittel-3-kapittel-1-kapittel-4-kapittel-1" data-lovdata-URL="LTI/forskrift/2022-02-08-255/KAPITTEL_3-1-4-1"><h5 data-text-align="center">AVSNITT A<br />Avlssertifikat for innførsel til Unionen av hybridavlsdyr av svin</h5><article class="defaultP">(pdf)</article></section><section class="section" id="kapittel-3-kapittel-1-kapittel-4-kapittel-2" data-lovdata-URL="LTI/forskrift/2022-02-08-255/KAPITTEL_3-1-4-2"><h5 data-text-align="center">AVSNITT B<br />Avlssertifikat for innførsel til Unionen av sæd fra hybridavlsdyr av svin</h5><article class="defaultP">(pdf)</article></section><section class="section" data-name="kapC" id="kapittel-3-kapittel-1-kapittel-4-kapittel-3" data-lovdata-URL="LTI/forskrift/2022-02-08-255/KAPITTEL_3-1-4-3"><h5 data-text-align="center">AVSNITT C<br />Avlssertifikat for innførsel til Unionen av oocytter fra hybridavlsdyr av svin</h5><article class="defaultP">(pdf)</article></section><section class="section" data-name="kapD" id="kapittel-3-kapittel-1-kapittel-4-kapittel-4" data-lovdata-URL="LTI/forskrift/2022-02-08-255/KAPITTEL_3-1-4-4"><h5 data-text-align="center">AVSNITT D<br />Avlssertifikat for innførsel til Unionen av embryoer fra hybridavlsdyr av svin</h5><article class="defaultP">(pdf)</article><article class="defaultP">◄<strong>M1</strong></article></section></section></section></section></main></body></html>