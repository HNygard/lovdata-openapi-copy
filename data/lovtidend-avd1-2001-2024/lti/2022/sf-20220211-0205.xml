<!DOCTYPE html><html lang="no"><head><title>Forskrift om endring i covid-19-forskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-02-11-205</dd><dt class="dokid">DokumentID</dt><dd class="dokid">LTI/forskrift/2022-02-11-205</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavdelingen</li></ul></dd><dt class="dateInForce">I kraft fra</dt><dd class="dateInForce">2022-02-12 kl. 10:00</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-27-470</li></ul></dd><dt class="basedOn">Hjemmel</dt><dd class="basedOn"><ul><li>lov/1994-08-05-55/§3-1</li><li>lov/1994-08-05-55/§4-1</li><li>lov/1994-08-05-55/§4-3</li><li>lov/1994-08-05-55/§4-3a</li><li>forskrift/2020-03-27-470/§25</li></ul></dd><dt class="dateOfPublication">Kunngjort</dt><dd class="dateOfPublication">2022-02-12 10:00</dd><dt class="journalNumber">Journalnummer</dt><dd class="journalNumber">2022-0200</dd><dt class="titleShort">Korttittel</dt><dd class="titleShort">Endr. i covid-19-forskriften</dd><dt class="title">Tittel</dt><dd class="title">Forskrift om endring i covid-19-forskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 11. februar 2022 med hjemmel i lov 5. august 1994 nr. 55 om vern mot smittsomme sykdommer § 3-1, § 4-1 første ledd bokstav a, b og c, jf. andre og sjette ledd, § 4-3 og § 4-3a, jf. forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) § 25.</dd><dt class="refid">RefID</dt><dd class="refid">forskrift/2022-02-11-205</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i covid-19-forskriften<ul class="tocSubUl"><li>I<ul class="tocSubUl"><li>§ 2. Virkeområde</li><li>§ 19a. Kommunens oppgaver i tilknytning til koronasertifikat</li><li>§ 19b. Felles nasjonalt hjelpenummer for personer uten annen unik identifikator</li><li>§ 24. Straff</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-02-11-205" id="dokument"><h1>Forskrift om endring i covid-19-forskriften</h1><section class="section" data-name="kapI" id="kapittel-1" data-lovdata-URL="LTI/forskrift/2022-02-11-205/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) gjøres følgende endringer:</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Forskriften gjelder for enhver som oppholder seg i Norge.</article><article class="legalP" id="kapittel-1-foreslåttparagraf-1-ledd-2">Forskriften gjelder for Svalbard og Jan Mayen, men med de unntakene og tilpasningene som følger av § 9.</article></article> <article class="defaultP" margin-top="true">§ 3 andre, tredje, fjerde og femte ledd skal lyde:</article><article class="legalP" id="kapittel-1-ledd-2">Med vaksine menes følgende vaksiner mot covid-19:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">vaksiner som har markedsføringstillatelse i Norge,</article></article></li><li data-li-identifier="2." data-name="2."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">CoronaVac,</article></article></li><li data-li-identifier="3." data-name="3."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">Covishield,</article></article></li><li data-li-identifier="4." data-name="4."><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">Sinopharm BIBP</article></article></li><li data-li-identifier="5." data-name="5."><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">Covaxin og</article></article></li><li data-li-identifier="6." data-name="6."><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1">Covovax.</article></article></li></ul></article><article class="legalP" id="kapittel-1-ledd-3">Grunnvaksinerte er de som<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">har fått andre vaksinedose. Status som grunnvaksinert gjelder fra 1 uke etter andre vaksinedose.</article></article></li><li data-li-identifier="2." data-name="2."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">har gjennomgått sykdom og minst 3 uker senere har fått 1 dose vaksine. Status som grunnvaksinert gjelder fra 1 uke etter vaksinedosen.</article></article></li><li data-li-identifier="3." data-name="3."><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">har fått vaksine med éndose-vaksine, med virkning fra 3 uker etter vaksinasjonen.</article></article></li><li data-li-identifier="4." data-name="4."><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1">har fått første dose vaksine og deretter, minst 3 uker senere, fått påvist covid-19-infeksjon. Status som grunnvaksinert gjelder fra 1 uke etter påvist covid-19 infeksjon.</article></article></li><li data-li-identifier="5." data-name="5."><article class="listArticle" id="kapittel-1-ledd-3-punkt-5"><article class="legalP" id="kapittel-1-ledd-3-punkt-5-ledd-1">ved godkjent laboratoriemetode har fått påvist antistoffer mot SARS-CoV-2 (med antistoffserologi ved mikrobiologisk laboratorium), og deretter har fått en dose vaksine tidligst samme dag som prøvedato. Status som grunnvaksinert gjelder fra 1 uke etter vaksinedosen.</article></article></li></ul></article><article class="legalP" id="kapittel-1-ledd-4">De som nylig har fått påvist covid-19 er de som ved godkjent testmetode har testet positivt for SARS-CoV-2, med varighet fra 11 til 180 dager etter prøvedato. Godkjent testmetode er PCR eller antigentest.</article><article class="legalP" id="kapittel-1-ledd-5">Vaksinerte med oppfriskningsdose er de som har mottatt ekstra dose etter fullført grunnvaksinasjon.</article> <article class="defaultP" margin-top="true">§ 3 sjette ledd oppheves.</article> <article class="defaultP" margin-top="true">Kapittel 2 oppheves.</article> <article class="defaultP" margin-top="true">§ 9a andre ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">personer som på en måte som oppført i vedlegg D kan dokumentere at de er grunnvaksinert, jf. § 3 tredje ledd, og det ikke har gått mer enn 270 dager siden siste vaksinedose, har nylig fått påvist covid-19, jf. § 3 fjerde ledd eller er vaksinert med oppfriskningsdose jf. § 3 femte ledd,</article></article></li></ul></article> <article class="defaultP" margin-top="true">§ 10a oppheves.</article> <article class="defaultP" margin-top="true">Kapittel 5 oppheves.</article> <article class="defaultP" margin-top="true">Overskriften i kapittel 5D skal lyde:</article><span class="futuretitle" id="kapittel-1-foreslåttittel-1">Kapittel 5D. Koronasertifikat</span> <article class="defaultP" margin-top="true">§ 19 første og fjerde ledd skal lyde:</article><article class="legalP" id="kapittel-1-ledd-6">Kommuner som vedtar kommunale smitteverntiltak for virksomheter og arrangementer etter smittevernloven § 4-1 første ledd, kan i forskrift gi regler om bruk av koronasertifikat for virksomheter og arrangementer som nevnt i andre og tredje ledd der alle besøkende over 18 år kan fremvise koronasertifikat ved inngangen.</article><article class="legalP" id="kapittel-1-ledd-7">Med koronasertifikat menes sertifikater og pass som nevnt i vedlegg D. Koronasertifikatet skal dokumentere at personen:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">er grunnvaksinert, jf. § 3 tredje ledd, og det ikke har gått mer enn 270 dager siden siste vaksinedose</article></article></li><li data-li-identifier="b." data-name="b."><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">har nylig fått påvist covid-19, jf. § 3 fjerde ledd</article></article></li><li data-li-identifier="c." data-name="c."><article class="listArticle" id="kapittel-1-ledd-7-punkt-3"><article class="legalP" id="kapittel-1-ledd-7-punkt-3-ledd-1">er vaksinert med oppfriskningsdose, jf. § 3 femte ledd.</article></article></li></ul></article> <article class="defaultP" margin-top="true">§ 19a skal lyde:</article><article class="futureLegalArticle" data-name="§19a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 19a</span>. <span class="legalArticleTitle">Kommunens oppgaver i tilknytning til koronasertifikat</span></span><article class="legalP" id="kapittel-1-foreslåttparagraf-2-ledd-1">Etter anmodning fra innehaveren av koronasertifikatet eller dennes representant, skal kommunen utstede koronasertifikat basert på test tatt ved kommunens teststasjoner. Kommunen skal informere de som tester seg om anledningen til å be om slik utskrift.</article><article class="legalP" id="kapittel-1-foreslåttparagraf-2-ledd-2">Kommunen kan også, etter anmodning fra innehaveren av koronasertifikatet eller dennes representant, utstede koronasertifikat basert på vaksinasjon og gjennomgått sykdom.</article><article class="legalP" id="kapittel-1-foreslåttparagraf-2-ledd-3">Utstedelsen skal skje ved utskrift på papir.</article><article class="legalP" id="kapittel-1-foreslåttparagraf-2-ledd-4">Utstedelsen skal skje på kommunens teststasjon eller annet sted kommunen bestemmer</article></article> <article class="defaultP" margin-top="true">§ 19b skal lyde:</article><article class="futureLegalArticle" data-name="§19b" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 19b</span>. <span class="legalArticleTitle">Felles nasjonalt hjelpenummer for personer uten annen unik identifikator</span></span><article class="legalP" id="kapittel-1-foreslåttparagraf-3-ledd-1">For personer som ikke fyller vilkårene for å få fødselsnummer eller d-nummer kan Norsk Helsenett SF automatisk generere et unikt identifikasjonsnummer kalt felles hjelpenummer. Hjelpenummeret kan benyttes for å få utstedt koronasertifikat, jf. smittevernloven § 4A-1 og § 4A-2.</article><article class="legalP" id="kapittel-1-foreslåttparagraf-3-ledd-2">For å få et hjelpenummer må personen kunne dokumentere navn og fødselsdato.</article><article class="legalP" id="kapittel-1-foreslåttparagraf-3-ledd-3">Hjelpenummeret kan lagres sammen med personens navn og fødselsdato. Personopplysninger som knyttes til hjelpenummeret skal slettes av Norsk Helsenett SF senest 1. juli 2022.</article></article> <article class="defaultP" margin-top="true">§ 23 oppheves.</article> <article class="defaultP" margin-top="true">§ 24 skal lyde:</article><article class="futureLegalArticle" data-name="§24" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 24</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-4-ledd-1">Forsettlig eller grovt uaktsom overtredelse av bestemmelser i denne forskriften, straffes med bøter eller fengsel inntil 6 måneder, jf. smittevernloven § 8-1. Overtredelse av § 9c straffes med bot og bare når overtredelsen er skjedd uten rimelig grunn.</article></article> <article class="defaultP" margin-top="true">Forskriften vedlegg D skal lyde:</article><span class="futuretitle" id="kapittel-1-foreslåttittel-2">Vedlegg D</span><article class="legalP" id="kapittel-1-ledd-8">Oversikt over sikre og verifiserbare måter å dokumentere status som grunnvaksinert, vaksinert med oppfriskningsdose eller nylig har fått påvist covid-19, jf. § 3 andre, tredje og fjerde ledd:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">Fremvisning av et norsk koronasertifikat med en QR-kode som kan verifiseres av norske myndigheter.</article></article></li><li data-li-identifier="-" data-name="-"><article class="listArticle" id="kapittel-1-ledd-8-punkt-2"><article class="legalP" id="kapittel-1-ledd-8-punkt-2-ledd-1">Fremvisning av sertifikat i samsvar med EUs digitale koronasertifikat, jf. forordning (EU) 2021/953 artikkel 3.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2022-02-11-205/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 12. februar 2022 kl. 10:00.</article></section></main></body></html>