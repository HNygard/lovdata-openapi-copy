<!DOCTYPE html><html lang="no"><head><title>Forskrift om endring i forskrift om førstehandsomsetning av viltlevande marine ressursar</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-09-05-1538</dd><dt class="dokid">DokumentID</dt><dd class="dokid">LTI/forskrift/2022-09-05-1538</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Næringspolitisk avdeling</li></ul></dd><dt class="dateInForce">I kraft fra</dt><dd class="dateInForce">2022-09-05</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-12-20-1665</li></ul></dd><dt class="basedOn">Hjemmel</dt><dd class="basedOn"><ul><li>lov/2013-06-21-75/§4</li><li>lov/2013-06-21-75/§8</li><li>lov/2013-06-21-75/§12</li></ul></dd><dt class="dateOfPublication">Kunngjort</dt><dd class="dateOfPublication">2022-09-05 14:30</dd><dt class="journalNumber">Journalnummer</dt><dd class="journalNumber">2022-1190</dd><dt class="title">Tittel</dt><dd class="title">Forskrift om endring i forskrift om førstehandsomsetning av viltlevande marine ressursar</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Nærings- og fiskeridepartementet 5. september 2022 med heimel i lov 21. juni 2013 nr. 75 om førstehandsomsetning av viltlevande marine ressursar (fiskesalslagslova) § 4, § 8 og § 12.</dd><dt class="refid">RefID</dt><dd class="refid">forskrift/2022-09-05-1538</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om førstehandsomsetning av viltlevande marine ressursar<ul class="tocSubUl"><li>I<ul class="tocSubUl"><li>§ 2. Førstehandsomsetning</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-09-05-1538" id="dokument"><h1>Forskrift om endring i forskrift om førstehandsomsetning av viltlevande marine ressursar</h1><section class="section" data-name="kapI" id="kapittel-1" data-lovdata-URL="LTI/forskrift/2022-09-05-1538/KAPITTEL_1"><h2 data-text-align="center">I</h2><article class="defaultP">I forskrift 20. desember 2013 nr. 1665 om førstehandsomsetning av viltlevande marine ressursar gjerast følgande endring:</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Førstehandsomsetning</span></span><article class="legalP" id="kapittel-1-foreslåttparagraf-1-ledd-1">Førstehandsomsetning av viltlevande marine ressursar skal skje gjennom eller med godkjenning av eit fiskesalslag. Dette gjeld òg førstehandsomsetning av delar av, og produkt eller biprodukt av, viltlevande marine ressursar som har heilt eller delvis tilhald i sjøen og som var viltlevande då dei vart hausta. Anadrome laksefiskar, anten dei er hausta i sjø eller ferskvatn, og alle artar som er hausta i ferskvatn, med unntak for europeisk ål (<i>Anguilla anguilla</i>), er likevel ikkje omfatta av omsetningsplikta gjennom eller med godkjenning av eit fiskesalslag.</article><article class="legalP" id="kapittel-1-foreslåttparagraf-1-ledd-2">Det er forbode å utføre eller tilverke viltlevande marine ressursar som ikkje er omsette i første hand med godkjenning av eit fiskesalslag, med mindre det er til eige forbruk.</article><article class="legalP" id="kapittel-1-foreslåttparagraf-1-ledd-3">Forbodet mot tilverking i andre ledd er ikkje til hinder for sjølvtilverking av fangst som ikkje er omsett i førstehand. Tilverking av fangst som fiskaren har hausta sjølv, til dømes gjennom salting og tørking, vert rekna som sjølvtilverking. Både individuelle fiskarar og juridiske personar som disponerer fiske- og tilverkingskapasitet kan drive sjølvtilverking.</article><article class="legalP" id="kapittel-1-foreslåttparagraf-1-ledd-4">Forbodet mot utførsel i andre ledd er ikkje til hinder for utførsel av viltlevande marine ressursar hausta av fartøy som fører flagg tilhøyrande ein medlemsstat i Den europeiske union eller Storbritannia. Dette er avgrensa til fangst bringa til land på nærare oppgjevne stader og på dei verksemder som Fiskeridirektoratet har godkjent for dette formålet, jf. forskrift 21. april 2006 nr. 433 om transitt av fisk fanget av og brakt i land frå britiske eller EU-fartøy. Det er eit vilkår at dei viltlevande marine ressursane ikkje er fortolla i Noreg, og at dei vert utførde i samsvar med lov 21. desember 2007 nr. 119 om toll og vareførsel.</article><article class="legalP" id="kapittel-1-foreslåttparagraf-1-ledd-5">Unntaket i fjerde ledd gjeld fram til og med 31. august 2023 for fartøy som fører flagg tilhøyrande ein medlemsstat i Den europeiske union.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2022-09-05-1538/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskrifta trer i kraft straks.</article></section></main></body></html>