<!DOCTYPE html><html lang="no"><head><title>Lov om endringer i barnevernloven mv. (tverrfaglig helsekartlegging)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2022-03-25-13</dd><dt class="dokid">DokumentID</dt><dd class="dokid">LTI/lov/2022-03-25-13</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1992-07-17-100</li><li>lov/2010-02-12-4</li><li>lov/2021-06-18-97</li></ul></dd><dt class="legalArea">Rettsområde</dt><dd class="legalArea"><ul><li>Familie-, person- og barnerett &gt; Barnevern</li></ul></dd><dt class="dateOfPublication">Kunngjort</dt><dd class="dateOfPublication">2022-03-25 12:00</dd><dt class="journalNumber">Journalnummer</dt><dd class="journalNumber">2022-0290</dd><dt class="titleShort">Korttittel</dt><dd class="titleShort">Endringslov til barnevernloven mv.</dd><dt class="title">Tittel</dt><dd class="title">Lov om endringer i barnevernloven mv. (tverrfaglig helsekartlegging)</dd><dt class="miscInformation">Annet om dokumentet</dt><dd class="miscInformation">Prop.222 L (2020–2021), Innst.166 L (2021–2022), Lovvedtak 41 (2021–2022). Stortingets første og andre gangs behandling hhv. 3. og 8. mars 2022. Fremmet av Barne- og familiedepartementet.</dd><dt class="refid">RefID</dt><dd class="refid">lov/2022-03-25-13</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i barnevernloven mv. (tverrfaglig helsekartlegging)<ul class="tocSubUl"><li>I<ul class="tocSubUl"><li>§ 4-3 a. Tverrfaglig helsekartlegging</li></ul></li><li>II</li><li>III<ul class="tocSubUl"><li>§ 2-6. Tverrfaglig helsekartlegging</li></ul></li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2022-03-25-13" id="dokument"><h1>Lov om endringer i barnevernloven mv. (tverrfaglig helsekartlegging)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 17. juli 1992 nr. 100 om barneverntjenester (barnevernloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 12. februar 2010 nr. 4 om pensjonsordning for oppdragstaker i statlig beredskaps- eller familiehjem.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 18. juni 2021 nr. 97 om barnevern (barnevernsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2022-03-25-13/KAPITTEL_1"><h2 data-text-align="center">I</h2><article class="defaultP">I lov 17. juli 1992 nr. 100 om barneverntjenester gjøres følgende endringer:</article> <article class="defaultP" margin-top="true">§ 2-3 tredje ledd skal lyde:</article><article class="legalP" id="kapittel-1-ledd-1">Barne-, ungdoms- og familieetaten kan<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">tilby barneverntjenesten å utrede omsorgssituasjonen til barn i alderen 0–6 år der det er stor usikkerhet ved om det er alvorlige mangler ved denne. Barne-, ungdoms- og familieetaten kan tilby hjelpetiltak i etterkant av slik utredning når det er nødvendig for at barnet skal få forsvarlig hjelp,</article></article></li><li data-li-identifier="b)" data-name="b)"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">tilby barneverntjenesten spesialiserte hjelpetiltak i hjemmet der dette kan forhindre plassering utenfor hjemmet,</article></article></li><li data-li-identifier="c)" data-name="c)"><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">tilby barneverntjenesten tverrfaglig helsekartlegging dersom barneverntjenesten har besluttet å fremme sak for fylkesnemnda eller nemnda har truffet vedtak om plassering utenfor hjemmet etter §§ 4-12, 4-24 eller 4-26, eller ved vedtak om frivillig plassering etter § 4-4 sjette ledd.</article></article></li></ul></article> <article class="defaultP" margin-top="true">Ny § 4-3 a skal lyde:</article><article class="futureLegalArticle" data-name="§4-3a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4-3 a</span>. <span class="legalArticleTitle">Tverrfaglig helsekartlegging</span></span><article class="legalP" id="kapittel-1-foreslåttparagraf-1-ledd-1">Når barnevernstjenesten har besluttet å fremme sak for fylkesnemnda etter §§ 4-12, 4-24 eller 4-26, eller har truffet vedtak om frivillig plassering etter § 4-4 sjette ledd, skal den anmode Bufetat om tverrfaglig helsekartlegging etter § 2-3 tredje ledd bokstav c.</article><article class="legalP" id="kapittel-1-foreslåttparagraf-1-ledd-2">Barneverntjenesten kan unnlate anmodning etter første ledd dersom helsekartlegging anses åpenbart unødvendig.</article><article class="legalP" id="kapittel-1-foreslåttparagraf-1-ledd-3">Er det vedtatt omsorgsovertakelse etter § 4-12 eller besluttet å fremme sak om dette for fylkesnemnda, skal kartleggingen gjennomføres etter at barnet er flyttet ut av hjemmet.</article><article class="legalP" id="kapittel-1-foreslåttparagraf-1-ledd-4">En tverrfaglig helsekartlegging kan bare gjennomføres med samtykke fra barnets foreldre. Barneverntjenesten kan samtykke til helsekartleggingen dersom det er truffet vedtak etter § 4-6 annet ledd, § 4-8 eller § 4-12. Har barnet fylt 15 år, er barnets samtykke tilstrekkelig.</article></article> <article class="defaultP" margin-top="true">§ 6-7 tredje ledd skal lyde:</article><article class="legalP" id="kapittel-1-ledd-2">Opplysninger til andre forvaltningsorganer, jf. forvaltningsloven § 13 b nr. 6, kan bare gis når dette er nødvendig for å fremme barneverntjenestens, institusjonens, senteret for foreldre og barns eller omsorgssenteret for mindreåriges oppgaver. Også yrkesutøvere i medhold av helsepersonelloven kan gis opplysninger etter denne bestemmelsen. Uten hinder av taushetsplikt skal barneverntjenesten av eget tiltak gi opplysninger til helse- og omsorgstjenesten i kommunen når det er grunn til å tro at en gravid kvinne misbruker rusmidler på en slik måte at det er overveiende sannsynlig at barnet vil bli født med skade, jf. helse- og omsorgstjenesteloven § 10-3. Også etter pålegg fra de organer som er ansvarlige for gjennomføringen av helse- og omsorgstjenesteloven, plikter barneverntjenesten å gi slike opplysninger.</article></section><section class="section" data-name="kapII" id="kapittel-2" data-lovdata-URL="LTI/lov/2022-03-25-13/KAPITTEL_2"><h2 data-text-align="center">II</h2><article class="defaultP">I lov 12. februar 2010 nr. 4 om pensjonsordning for oppdragstaker i statlige beredskaps- eller familiehjem gjøres følgende endringer:</article> <article class="defaultP" margin-top="true">Lovens tittel skal lyde:</article><article class="defaultP">Lov om pensjonsordning for oppdragstaker i statlig beredskapshjem eller spesialisert fosterhjem</article> <article class="defaultP" margin-top="true">§ 1 første ledd skal lyde:</article><article class="legalP" id="kapittel-2-ledd-1">Loven gjelder for oppdragstaker i beredskapshjem eller spesialisert fosterhjem som har inngått oppdragskontrakt med staten som oppdragsgiver.</article></section><section class="section" data-name="kapIII" id="kapittel-3" data-lovdata-URL="LTI/lov/2022-03-25-13/KAPITTEL_3"><h2 data-text-align="center">III</h2><article class="defaultP">I lov 18. juni 2021 nr. 97 om barnevern (barnevernsloven) gjøres følgende endringer:</article> <article class="defaultP" margin-top="true">Ny § 2-6 skal lyde:</article><article class="futureLegalArticle" data-name="§2-6" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 2-6</span>. <span class="legalArticleTitle">Tverrfaglig helsekartlegging</span></span><article class="legalP" id="kapittel-3-foreslåttparagraf-1-ledd-1">Når barnevernstjenesten har besluttet å fremme sak for barneverns- og helsenemnda etter §§ 5-1, 6-1, 6-2 eller har truffet vedtak om frivillig plassering etter § 3-2, skal den anmode Bufetat om tverrfaglig helsekartlegging etter § 16-3 fjerde ledd bokstav d.</article><article class="legalP" id="kapittel-3-foreslåttparagraf-1-ledd-2">Barnevernstjenesten kan unnlate anmodning etter første ledd dersom helsekartlegging anses åpenbart unødvendig.</article><article class="legalP" id="kapittel-3-foreslåttparagraf-1-ledd-3">Er det vedtatt omsorgsovertakelse etter § 5-1 eller besluttet å fremme sak om dette for nemnda, skal kartleggingen gjennomføres etter at barnet er flyttet ut av hjemmet.</article><article class="legalP" id="kapittel-3-foreslåttparagraf-1-ledd-4">En tverrfaglig helsekartlegging kan bare gjennomføres med samtykke fra barnets foreldre. Barnevernstjenesten kan samtykke til helsekartleggingen dersom det er truffet vedtak etter § 4-2 eller § 5-1. Har barnet fylt 15 år, er barnets samtykke tilstrekkelig.</article></article> <article class="defaultP" margin-top="true">§ 13-1 tredje ledd skal lyde:</article><article class="legalP" id="kapittel-3-ledd-1">Opplysninger kan gis til andre forvaltningsorganer når det er nødvendig for å ivareta oppgaver etter denne loven. Også yrkesutøvere etter helsepersonelloven kan gis opplysninger etter denne bestemmelsen. Bestemmelsen i forvaltningsloven § 13 b nr. 6 gjelder ikke.</article> <article class="defaultP" margin-top="true">§ 16-3 fjerde ledd skal lyde:</article><article class="legalP" id="kapittel-3-ledd-2">Barne-, ungdoms- og familieetaten kan tilby barnevernstjenesten<ul class="defaultList"><li data-li-identifier="a." data-name="a."><article class="listArticle" id="kapittel-3-ledd-2-punkt-1"><article class="legalP" id="kapittel-3-ledd-2-punkt-1-ledd-1">utredning av omsorgssituasjonen til barn i alderen 0–6 år dersom det er stor usikkerhet ved om et barn utsettes for alvorlig omsorgssvikt</article></article></li><li data-li-identifier="b." data-name="b."><article class="listArticle" id="kapittel-3-ledd-2-punkt-2"><article class="legalP" id="kapittel-3-ledd-2-punkt-2-ledd-1">hjelpetiltak i etterkant av utredning etter bokstav a når det er nødvendig for at barnet skal få forsvarlig hjelp</article></article></li><li data-li-identifier="c." data-name="c."><article class="listArticle" id="kapittel-3-ledd-2-punkt-3"><article class="legalP" id="kapittel-3-ledd-2-punkt-3-ledd-1">spesialiserte hjelpetiltak i hjemmet der dette kan forhindre plassering utenfor hjemmet</article></article></li><li data-li-identifier="d." data-name="d."><article class="listArticle" id="kapittel-3-ledd-2-punkt-4"><article class="legalP" id="kapittel-3-ledd-2-punkt-4-ledd-1">tverrfaglig helsekartlegging dersom barnevernstjenesten har besluttet å fremme sak for barneverns- og helsenemnda eller nemnda har truffet vedtak om plassering utenfor hjemmet etter §§ 5-1, 6-1 eller 6-2, eller ved vedtak om frivillig plassering etter § 3-2.</article></article></li></ul></article></section><section class="section" data-name="kapIV" id="kapittel-4" data-lovdata-URL="LTI/lov/2022-03-25-13/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Loven gjelder fra den tiden Kongen bestemmer. De enkelte bestemmelsene kan settes i kraft til ulik tid.</article></section></main></body></html>