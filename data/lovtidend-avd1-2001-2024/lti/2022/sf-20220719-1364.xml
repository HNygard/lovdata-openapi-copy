<!DOCTYPE html><html lang="no"><head><title>Forskrift om stønad til briller til barn</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-07-19-1364</dd><dt class="dokid">DokumentID</dt><dd class="dokid">LTI/forskrift/2022-07-19-1364</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Velferdspolitisk avdeling</li></ul></dd><dt class="dateInForce">I kraft fra</dt><dd class="dateInForce">2022-08-01</dd><dt class="basedOn">Hjemmel</dt><dd class="basedOn"><ul><li>null</li><li>lov/1814-05-17/§75</li></ul></dd><dt class="dateOfPublication">Kunngjort</dt><dd class="dateOfPublication">2022-07-20 14:15</dd><dt class="journalNumber">Journalnummer</dt><dd class="journalNumber">2022-1071</dd><dt class="title">Tittel</dt><dd class="title">Forskrift om stønad til briller til barn</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og inkluderingsdepartementet 19. juli 2022 med hjemmel i Stortingets årlige budsjettvedtak, jf. Kongeriket Norges Grunnlov 17. mai 1814 § 75.</dd><dt class="refid">RefID</dt><dd class="refid">forskrift/2022-07-19-1364</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om stønad til briller til barn<ul class="tocSubUl"><li>§ 1. Virkeområde</li><li>§ 2. Vilkår for rett til stønad</li><li>§ 3. Antall briller</li><li>§ 4. Stønadens størrelse</li><li>§ 5. Søknad på særskilt grunnlag</li><li>§ 6. Framsetting av krav</li><li>§ 7. Krav til dokumentasjon</li><li>§ 8. Saksbehandlingsregler</li><li>§ 9. Utbetaling</li><li>§ 10. Klage</li><li>§ 11. Behandling av personopplysninger og automatisert saksbehandling mv.</li><li>§ 12. Retningslinjer</li><li>§ 13. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2022-07-19-1364" id="dokument"><h1>Forskrift om stønad til briller til barn</h1><article class="legalArticle" data-lovdata-URL="LTI/forskrift/2022-07-19-1364/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder stønad til briller til barn som har behov for synskorrigering.</article><article class="legalP" id="paragraf-1-ledd-2">Forskriften gjelder ikke stønad som gis etter folketrygdloven § 10-7 første ledd bokstav a<ul class="defaultList"><li data-li-identifier="i." data-name="i."><article class="listArticle" id="paragraf-1-ledd-2-punkt-1"><article class="legalP" id="paragraf-1-ledd-2-punkt-1-ledd-1">til anskaffelse av briller til forebygging eller behandling av amblyopi</article></article></li><li data-li-identifier="ii." data-name="ii."><article class="listArticle" id="paragraf-1-ledd-2-punkt-2"><article class="legalP" id="paragraf-1-ledd-2-punkt-2-ledd-1">til anskaffelse av briller som kompenserer for nedsatt synsevne som følge av sykdom, skade eller lyte.</article></article></li></ul></article></article><article class="legalArticle" data-lovdata-URL="LTI/forskrift/2022-07-19-1364/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår for rett til stønad</span></h2><article class="legalP" id="paragraf-2-ledd-1">For å ha rett til stønad må barnet være medlem av folketrygden. Folketrygdloven kapittel 2 gjelder.</article><article class="legalP" id="paragraf-2-ledd-2">Det gis stønad til briller til barn som har behov for brillestyrke på minst ett glass ≥ 1,00D og/eller cylinderstyrke på minst ett glass ≥ 1,00D. Det er ikke et vilkår at behovet for synskorrigering skyldes sykdom, skade eller lyte.</article><article class="legalP" id="paragraf-2-ledd-3">For å ha rett til stønad må brillen være bestilt hos optiker.</article><article class="legalP" id="paragraf-2-ledd-4">Vilkårene for rett til stønad må være oppfylt før barnet fyller 18 år.</article></article><article class="legalArticle" data-lovdata-URL="LTI/forskrift/2022-07-19-1364/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Antall briller</span></h2><article class="legalP" id="paragraf-3-ledd-1">Stønad gis til én brille per kalenderår. Utgifter til reparasjon dekkes ikke.</article></article><article class="legalArticle" data-lovdata-URL="LTI/forskrift/2022-07-19-1364/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Stønadens størrelse</span></h2><article class="legalP" id="paragraf-4-ledd-1">Stønad gis etter satser, som inndeles etter følgende brillestyrker:<ul class="defaultList"><li data-li-identifier="a." data-name="a."><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">Sats 1: Briller med sfærisk styrke på minst ett glass ≥ 1,00D ≤ 4,00D og/eller cylinderstyrke på minst ett glass ≥ 1,00D ≤ 4,00D</article></article></li><li data-li-identifier="b." data-name="b."><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">Sats 2: Briller med sfærisk styrke på minst ett glass ≥ 4,25D ≤ 6,00D og cylinderstyrke på minst ett glass ≤ 4,00D</article></article></li><li data-li-identifier="c." data-name="c."><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">Sats 3: Briller med sfærisk styrke på minst ett glass ≥ 6,25D ≤ 8,00D og/eller cylinderstyrke på minst ett glass ≥ 4,25 D ≤ 6,00 D</article></article></li><li data-li-identifier="d." data-name="d."><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">Sats 4: Briller med sfærisk styrke på minst ett glass ≥ 8,25D ≤ 10,00D og cylinderstyrke på minst ett glass ≤ 6,00D</article></article></li><li data-li-identifier="e." data-name="e."><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">Sats 5: Briller med sfærisk styrke på minst ett glass ≥ 10,25D og/eller cylinderstyrke på minst ett glass ≥ 6,25D.</article></article></li></ul></article><article class="legalP" id="paragraf-4-ledd-2">Størrelsen på satsene fastsettes av departementet.</article><article class="legalP" id="paragraf-4-ledd-3">Utbetalt stønad skal ikke være høyere enn dokumentert kostnad for brillen kravet gjelder.</article></article><article class="legalArticle" data-lovdata-URL="LTI/forskrift/2022-07-19-1364/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Søknad på særskilt grunnlag</span></h2></article><article class="legalArticle" data-lovdata-URL="LTI/forskrift/2022-07-19-1364/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Framsetting av krav</span></h2><article class="legalP" id="paragraf-6-ledd-1">Krav om stønad framsettes for Arbeids- og velferdsetaten på den måten som Arbeids- og velferdsdirektoratet bestemmer.</article><article class="legalP" id="paragraf-6-ledd-2">Kravet må settes fram innen seks måneder regnet fra den datoen brillen ble bestilt.</article></article><article class="legalArticle" data-lovdata-URL="LTI/forskrift/2022-07-19-1364/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Krav til dokumentasjon</span></h2><article class="legalP" id="paragraf-7-ledd-1">Behovet for synskorrigering må dokumenteres av optiker. Det må også foreligge bekreftelse fra optiker på at brillen er bestilt.</article></article><article class="legalArticle" data-lovdata-URL="LTI/forskrift/2022-07-19-1364/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Saksbehandlingsregler</span></h2><article class="legalP" id="paragraf-8-ledd-1">Forvaltningsloven gjelder med de særlige bestemmelser som er fastsatt i denne forskriften.</article><article class="legalP" id="paragraf-8-ledd-2">Bestemmelsene i folketrygdloven kapitlene 21 og 22 gjelder så langt de passer.</article><article class="legalP" id="paragraf-8-ledd-3">Det er ikke nødvendig å gi underretning om vedtak når kravet er framsatt av optiker.</article></article><article class="legalArticle" data-lovdata-URL="LTI/forskrift/2022-07-19-1364/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Utbetaling</span></h2><article class="legalP" id="paragraf-9-ledd-1">Arbeids- og velferdsetaten kan foreta direkte oppgjør med optiker dersom vilkårene for stønad er oppfylt.</article></article><article class="legalArticle" data-lovdata-URL="LTI/forskrift/2022-07-19-1364/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Klage</span></h2><article class="legalP" id="paragraf-10-ledd-1">Arbeids- og velferdsetatens vedtak kan påklages. Klageinstansens vedtak kan ankes inn for Trygderetten.</article><article class="legalP" id="paragraf-10-ledd-2">Folketrygdloven § 21-12 gjelder så langt den passer.</article></article><article class="legalArticle" data-lovdata-URL="LTI/forskrift/2022-07-19-1364/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Behandling av personopplysninger og automatisert saksbehandling mv.</span></h2><article class="legalP" id="paragraf-11-ledd-1">Arbeids- og velferdsetaten kan behandle personopplysninger, herunder personopplysninger som nevnt i personvernforordningen artikkel 9 og 10, når dette er nødvendig for å utøve myndighet eller utføre andre oppgaver etter denne forskriften.</article><article class="legalP" id="paragraf-11-ledd-2">Arbeids- og velferdsetaten kan treffe avgjørelser som utelukkende er basert på automatisert behandling av personopplysninger, herunder personopplysninger som nevnt i personvernforordningen artikkel 9 og 10. Behandlingen må sikre partens krav til forsvarlig saksbehandling og være forenlig med retten til vern av personopplysninger. Avgjørelsen kan ikke bygge på skjønnsmessige vilkår i lov eller forskrift, med mindre avgjørelsen er utvilsom. Den registrerte har rett til å motsette seg automatisk behandling.</article><article class="legalP" id="paragraf-11-ledd-3">Arbeids- og velferdsetaten skal ha tilgang til personopplysningene knyttet til behandling av stønad etter denne forskriften i forbindelse med utredning og produksjon av statistikk.</article></article><article class="legalArticle" data-lovdata-URL="LTI/forskrift/2022-07-19-1364/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Retningslinjer</span></h2><article class="legalP" id="paragraf-12-ledd-1">Arbeids- og velferdsdirektoratet gir nærmere retningslinjer for gjennomføring av bestemmelsene i forskriften.</article></article><article class="legalArticle" data-lovdata-URL="LTI/forskrift/2022-07-19-1364/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h2><article class="legalP" id="paragraf-13-ledd-1">Forskriften trer i kraft 1. august 2022.</article></article></main></body></html>