<!DOCTYPE html><html lang="nb"><head><title>Forskrift om endring i forskrift om oppkreving av gebyr til statskassen for besiktelser, sertifikatutstedelse mv. som foretas i henhold til skipssikkerhetsloven mv. (Sjøfartsdirektoratets gebyrforskrift)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-12-20-2454</dd><dt class="dokid">DokumentID</dt><dd class="dokid">LTI/forskrift/2022-12-20-2454</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Avdeling for maritim politikk og kystutvikling</li></ul></dd><dt class="dateInForce">I kraft fra</dt><dd class="dateInForce">2023-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-02-02-115</li></ul></dd><dt class="basedOn">Hjemmel</dt><dd class="basedOn"><ul><li>lov/2007-02-16-9/§2</li><li>lov/2007-02-16-9/§3</li><li>lov/2007-02-16-9/§4</li><li>lov/2007-02-16-9/§6</li><li>lov/2007-02-16-9/§10</li><li>lov/2007-02-16-9/§48</li><li>forskrift/2007-02-16-171</li><li>lov/1994-06-24-39/§198</li><li>forskrift/2019-11-11-1492</li><li>lov/1998-06-26-47/§20</li><li>lov/1998-06-26-47/§21</li><li>lov/1998-06-26-47/§26a</li><li>forskrift/1998-11-27-1095</li></ul></dd><dt class="dateOfPublication">Kunngjort</dt><dd class="dateOfPublication">2022-12-27 14:45</dd><dt class="journalNumber">Journalnummer</dt><dd class="journalNumber">2022-1927</dd><dt class="titleShort">Korttittel</dt><dd class="titleShort">Endr. i Sjøfartsdirektoratets gebyrforskrift</dd><dt class="title">Tittel</dt><dd class="title">Forskrift om endring i forskrift om oppkreving av gebyr til statskassen for besiktelser, sertifikatutstedelse mv. som foretas i henhold til skipssikkerhetsloven mv. (Sjøfartsdirektoratets gebyrforskrift)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 20. desember 2022 med hjemmel i lov 16. februar 2007 nr. 9 om skipssikkerhet (skipssikkerhetsloven) § 2, § 3, § 4, § 6, § 10 og § 48, jf. delegeringsvedtak 16. februar 2007 nr. 171 og lov 24. juni 1994 nr. 39 om sjøfarten (sjøloven) § 198, jf. forskrift 11. november 2019 nr. 1492 om sertifikater for forsikring og annen sikkerhet etter sjøloven mv. og lov 26. juni 1998 nr. 47 om fritids- og småbåter (småbåtloven) § 20, § 21 og § 26a, jf. delegeringsvedtak 27. november 1998 nr. 1095.</dd><dt class="refid">RefID</dt><dd class="refid">forskrift/2022-12-20-2454</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om oppkreving av gebyr til statskassen for besiktelser, sertifikatutstedelse mv. som foretas i henhold til skipssikkerhetsloven mv. (Sjøfartsdirektoratets gebyrforskrift)<ul class="tocSubUl"><li>I<ul class="tocSubUl"><li>§ 11. Utstedelse av førstegangsgebyr</li><li>§ 42. Gebyr til andre offentlige etater</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-12-20-2454" id="dokument"><h1>Forskrift om endring i forskrift om oppkreving av gebyr til statskassen for besiktelser, sertifikatutstedelse mv. som foretas i henhold til skipssikkerhetsloven mv. (Sjøfartsdirektoratets gebyrforskrift)</h1><section class="section" data-name="kapI" id="kapittel-1" data-lovdata-URL="LTI/forskrift/2022-12-20-2454/KAPITTEL_1"><h2 data-text-align="center">I</h2><article class="defaultP">I forskrift 2. februar 1996 nr. 115 om oppkreving av gebyr til statskassen for besiktelser, sertifikatutstedelse mv. som foretas i henhold til skipssikkerhetsloven mv. (Sjøfartsdirektoratets gebyrforskrift) gjøres følgende endringer:</article> <article class="defaultP" margin-top="true">§ 11 nr. 1 skal lyde:</article><article class="futureLegalArticle" data-name="§11" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Utstedelse av førstegangsgebyr</span></span><article class="marginIdArticle" id="kapittel-1-foreslåttparagraf-1-punkt-1"><span class="data-marginOriginalId">1.</span><article class="legalP" id="kapittel-1-foreslåttparagraf-1-punkt-1-ledd-1">Førstegangsgebyr er et engangsgebyr som dekker alt arbeid som Sjøfartsdirektoratet utfører i forbindelse med førstegangsutstedelse av nasjonale og internasjonale sertifikater, inklusive førstegangs måling/kjenningsmåling og sertifikatutstedelse på nybygg samt eksisterende skip som skal ha sertifikat for første gang, bl.a. innkjøpte skip.</article><article class="legalP" id="kapittel-1-foreslåttparagraf-1-punkt-1-ledd-2">Førstegangsgebyret dekker ikke:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-1-punkt-1-ledd-2-punkt-1"><article class="legalP" id="kapittel-1-foreslåttparagraf-1-punkt-1-ledd-2-punkt-1-ledd-1">Kostnader som påløper ved at begjærte besiktelser i utlandet ikke kan utføres, blant annet på grunn av mangelfull planlegging fra oppdragsgiver. I disse tilfeller oppkreves reiseutgifter samt nærmere angitte timebaserte tjenester, jf. § 6. Gebyret oppkreves i henhold til timesatsene i Sjøfartsdirektoratets gebyrtariff.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-punkt-1-ledd-2-punkt-2"><article class="legalP" id="kapittel-1-foreslåttparagraf-1-punkt-1-ledd-2-punkt-2-ledd-1">Behandling av dispensasjonssøknader i forbindelse med arbeidstid og/eller bemanning (jf. § 23).</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-punkt-1-ledd-2-punkt-3"><article class="legalP" id="kapittel-1-foreslåttparagraf-1-punkt-1-ledd-2-punkt-3-ledd-1">Revisjon og sertifisering i henhold til Internasjonal norm for sikkerhetsstyring for drift av skip og hindring av forurensning (ISM-koden)</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-punkt-1-ledd-2-punkt-4"><article class="legalP" id="kapittel-1-foreslåttparagraf-1-punkt-1-ledd-2-punkt-4-ledd-1">Tilsyn og sertifisering for nye og innførte skip som skal ha fortegnelse over farlige materialer (IHM-sertifikat)</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-punkt-1-ledd-2-punkt-5"><article class="legalP" id="kapittel-1-foreslåttparagraf-1-punkt-1-ledd-2-punkt-5-ledd-1">Inspeksjon og sertifisering av MLC.</article></article></li></ul></article></article></article> <article class="defaultP" margin-top="true">§ 42 skal lyde:</article><article class="futureLegalArticle" data-name="§42" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 42</span>. <span class="legalArticleTitle">Gebyr til andre offentlige etater</span></span><article class="legalP" id="kapittel-1-foreslåttparagraf-2-ledd-1">Gebyr for tjenester Sjøfartsdirektoratet har delegert til andre offentlige etater, eller som andre offentlige etater utøver i henhold til bistandsavtaler med Sjøfartsdirektoratet, inngår ikke i gebyrene som er omhandlet i dette kapittel.</article><article class="legalP" id="kapittel-1-foreslåttparagraf-2-ledd-2">Vedkommende etat kan selv kreve opp gebyr beregnet etter anvendt tid, basert på timesatsene i forskrift 27. juni 1997 nr. 652 om refusjon av utgifter for tilsyn med ressursforvaltning i petroleumsvirksomheten, dersom etaten ikke har fastsatt egne gebyrsatser.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2022-12-20-2454/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikrafttredelse</i></article><article class="legalP" id="kapittel-2-ledd-1">Forskriften trer i kraft 1. januar 2023.</article></section></main></body></html>