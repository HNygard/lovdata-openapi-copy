<!DOCTYPE html><html lang="nb"><head><title>Lov om endringer i skatteloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2022-12-20-105</dd><dt class="dokid">DokumentID</dt><dd class="dokid">LTI/lov/2022-12-20-105</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2022-12-20, med virkning fra og med inntektsåret 2022, inntektsåret 2023, 2022-10-06, 2022-11-29, 2023-03-01</dd><dt class="changesToDocuments">Endrer</dt><dd class="changesToDocuments"><ul><li>lov/1999-03-26-14</li></ul></dd><dt class="legalArea">Rettsområde</dt><dd class="legalArea"><ul><li>Skatte- og avgiftsrett &gt; Inntekts- og formueskatt</li></ul></dd><dt class="dateOfPublication">Kunngjort</dt><dd class="dateOfPublication">2022-12-20 11:10</dd><dt class="journalNumber">Journalnummer</dt><dd class="journalNumber">2022-1761</dd><dt class="titleShort">Korttittel</dt><dd class="titleShort">Endringslov til skatteloven</dd><dt class="title">Tittel</dt><dd class="title">Lov om endringer i skatteloven</dd><dt class="miscInformation">Annet om dokumentet</dt><dd class="miscInformation">Prop.1 LS (2022–2023), Innst.4 L (2022–2023), Lovvedtak 31 (2022–2023). Stortingets første og andre gangs behandling hhv. 13. og 16. desember 2022. Fremmet av Finansdepartementet.</dd><dt class="refid">RefID</dt><dd class="refid">lov/2022-12-20-105</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i skatteloven<ul class="tocSubUl"><li>I<ul class="tocSubUl"><li>§ 14-29. Tilskudd og erstatninger ved produksjon av mat og fôr i jordbruk og hagebruk</li></ul></li><li>II</li><li>III</li><li>IV</li><li>V</li><li>VI</li><li>VII</li><li>VIII</li><li>IX</li><li>X</li></ul></li></ul></dd></dl></header><main class="documentBody" data-lovdata-URL="LTI/lov/2022-12-20-105" id="dokument"><h1>Lov om endringer i skatteloven</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 26. mars 1999 nr. 14 om skatt av formue og inntekt (skatteloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2022-12-20-105/KAPITTEL_1"><h2 data-text-align="center">I</h2><article class="defaultP">I lov 26. mars 1999 nr. 14 om skatt av formue og inntekt gjøres følgende endringer:</article> <article class="defaultP" margin-top="true">§ 6-15 nytt tredje punktum skal lyde:</article><article class="legalP" id="kapittel-1-ledd-1">Det gis ikke fradrag for avgift til statskassen etter Stortingets vedtak om avgift på kraftproduksjon.</article> <article class="defaultP" margin-top="true">Ny § 14-29 skal lyde:</article><article class="futureLegalArticle" data-name="§14-29" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 14-29</span>. <span class="legalArticleTitle">Tilskudd og erstatninger ved produksjon av mat og fôr i jordbruk og hagebruk</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Tilskudd eller erstatning knyttet til produksjon av mat og fôr i jordbruk og hagebruk som skal dekke inntektsbortfall, kan fordeles til beskatning med et likt beløp over de årene inntekten bortfaller.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Skal slike ytelser benyttes til å dekke kostnader, kan skattlegging utsettes til kostnaden påløper.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Tilskudd til driftsomstilling eller erstatning som benyttes til investeringer, kan nedskrives på disse investeringene. Skattlegging kan utsettes til investeringene skjer og nedskrivning kan foretas.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Departementet kan gi forskrift til utfylling og gjennomføring av denne paragraf.</article></article></section><section class="section" data-name="kapII" id="kapittel-2" data-lovdata-URL="LTI/lov/2022-12-20-105/KAPITTEL_2"><h2 data-text-align="center">II</h2><article class="defaultP">I lov 26. mars 1999 nr. 14 om skatt av formue og inntekt gjøres følgende endringer:</article> <article class="defaultP" margin-top="true">§ 10-11 første ledd annet punktum skal lyde:</article><article class="legalP" id="kapittel-2-ledd-1">For personlig aksjonær skal skattepliktig utbytte etter fradrag for skjerming etter § 10-12, oppjusteres med 1,72.</article> <article class="defaultP" margin-top="true">§ 10-21 fjerde ledd tredje punktum skal lyde:</article><article class="legalP" id="kapittel-2-ledd-2">Skattepliktig uttak etter fradrag for skjerming etter femte ledd, skal oppjusteres med 1,72.</article> <article class="defaultP" margin-top="true">§ 10-21 åttende ledd tredje punktum skal lyde:</article><article class="legalP" id="kapittel-2-ledd-3">Tapet skal oppjusteres med 1,72 og kan føres til fradrag i kontohavers inntekt.</article> <article class="defaultP" margin-top="true">§ 10-31 første ledd fjerde punktum skal lyde:</article><article class="legalP" id="kapittel-2-ledd-4">For personlig aksjonær skal skattepliktig gevinst etter fradrag for ubenyttet skjerming, oppjusteres med 1,72.</article> <article class="defaultP" margin-top="true">§ 10-31 annet ledd annet punktum skal lyde:</article><article class="legalP" id="kapittel-2-ledd-5">For personlig aksjonær skal tapet oppjusteres med 1,72.</article> <article class="defaultP" margin-top="true">§ 10-42 tredje ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-2-ledd-5-punkt-1"><article class="legalP" id="kapittel-2-ledd-5-punkt-1-ledd-1">Nettoverdien av bokstav a oppjusteres med 1,72.</article></article></li></ul></article> <article class="defaultP" margin-top="true">§ 10-44 første ledd tredje punktum skal lyde:</article><article class="legalP" id="kapittel-2-ledd-6">For personlig deltaker skal gevinst og tap etter fradrag for ubenyttet skjerming oppjusteres med 1,72.</article></section><section class="section" data-name="kapIII" id="kapittel-3" data-lovdata-URL="LTI/lov/2022-12-20-105/KAPITTEL_3"><h2 data-text-align="center">III</h2><article class="defaultP">I lov 26. mars 1999 nr. 14 om skatt av formue og inntekt gjøres følgende endringer:</article> <article class="defaultP" margin-top="true">§ 4-2 annet ledd første punktum skal lyde:</article><article class="legalP" id="kapittel-3-ledd-1">Uten hensyn til bestemmelsen i første ledd c, skal livrenteforsikring som nevnt i forsikringsavtaleloven § 10-2 bokstav d, medtas ved fastsettelse av skattepliktig formue, forutsatt at forsikringen er tegnet i selskap som har eller har hatt tillatelse til å drive forsikringsvirksomhet her i landet.</article> <article class="defaultP" margin-top="true">§ 4-2 annet ledd tredje punktum skal lyde:</article><article class="legalP" id="kapittel-3-ledd-2">Det samme gjelder kollektiv livrenteforsikring som nevnt i forsikringsavtaleloven § 10-2 bokstav f, samt uforfalt krav i tilknytning til uførepensjon under utbetaling.</article> <article class="defaultP" margin-top="true">§ 4-52 annet punktum skal lyde:</article><article class="legalP" id="kapittel-3-ledd-3">Bonusfond kommer til fradrag bare ved forsikring som omfattes av § 6-46 annet ledd og § 6-47 første ledd bokstav c.</article> <article class="defaultP" margin-top="true">§ 5-30 tredje ledd skal lyde:</article><article class="numberedLegalP" data-numerator="3" id="kapittel-3-nummer-1">(3) Inntekt vunnet ved virksomhet omfatter også ytelser som nevnt i § 5-10 bokstav c, som erstatter virksomhetsinntekt.</article> <article class="defaultP" margin-top="true">§ 5-30 fjerde ledd annet punktum skal lyde:</article><article class="legalP" id="kapittel-3-ledd-4">Tilsvarende gjelder for midler overført fra premiefond i en kommunal pensjonsordning i medhold av forsikringsvirksomhetsloven § 4-12.</article> <article class="defaultP" margin-top="true">§ 5-31 bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-3-ledd-4-punkt-1"><article class="legalP" id="kapittel-3-ledd-4-punkt-1-ledd-1">skattefradrag etter § 16-40.</article></article></li></ul></article> <article class="defaultP" margin-top="true">§ 14-80 første punktum skal lyde:</article><article class="legalP" id="kapittel-3-ledd-5">Opphaver til åndsverk (herunder patentert oppfinnelse) kan, når personinntekten i det sist forløpne året i vesentlig grad overstiger personinntekten i de to forutgående årene, kreve å få den samlede personinntekten for disse tre årene fordelt med like stort beløp hvert år.</article> <article class="defaultP" margin-top="true">§ 16-41 oppheves.</article> <article class="defaultP" margin-top="true">§ 18-3 femte ledd tredje punktum skal lyde:</article><article class="legalP" id="kapittel-3-ledd-6">Dersom beregning av grunnrenteinntekt etter samordning etter første punktum blir positiv for aksjeselskap samt likestilt selskap og sammenslutning, jf. § 10-1 første ledd, kan selskapets positive grunnrenteinntekt samordnes mot negativ grunnrenteinntekt beregnet for inntektsåret som nevnt i annet punktum, i annet selskap som tilhører samme konsern, jf. § 10-4, ved utgangen av inntektsåret.</article> <article class="defaultP" margin-top="true">§ 20-2 annet ledd bokstav a nr. 2 skal lyde:<ul class="defaultList"><li class="consolidationElement"><article class="listArticle" id="kapittel-3-ledd-6-punkt-1"><ul class="defaultList"><li data-li-identifier="2." data-name="2."><article class="listArticle" id="kapittel-3-ledd-6-punkt-1-punkt-1"><article class="legalP" id="kapittel-3-ledd-6-punkt-1-punkt-1-ledd-1">Er aksjens inngangsverdi regulert i henhold til § 10-34 slik den lød frem til 1. januar 2006 før endring i henhold til lov 10. desember 2004 nr. 77, og § 10-35, skal verdiene under strekpunktene ovenfor reguleres tilsvarende.</article></article></li></ul></article></li></ul></article></section><section class="section" data-name="kapIV" id="kapittel-4" data-lovdata-URL="LTI/lov/2022-12-20-105/KAPITTEL_4"><h2 data-text-align="center">IV</h2><article class="defaultP">I lov 26. mars 1999 nr. 14 om skatt av formue og inntekt gjøres følgende endringer:</article> <article class="defaultP" margin-top="true">§ 4-10 annet ledd skal lyde:</article><article class="numberedLegalP" data-numerator="2" id="kapittel-4-nummer-1">(2) Verdien av primærbolig settes til 25 prosent av en beregnet omsetningsverdi. Hvis skattyter krever det, skal verdien settes ned til 25 prosent av eiendommens dokumenterte omsetningsverdi. Prosentandelen skal likevel være 70 for den delen av den beregnede eller dokumenterte omsetningsverdien som overstiger 10&#xa0;000&#xa0;000 kroner.</article> <article class="defaultP" margin-top="true">§ 4-10 tredje ledd skal lyde:</article><article class="numberedLegalP" data-numerator="3" id="kapittel-4-nummer-2">(3) Verdien av sekundærbolig settes til 100 prosent av en beregnet omsetningsverdi. Hvis skattyter krever det, skal verdien settes ned til 100 prosent av eiendommens dokumenterte omsetningsverdi.</article> <article class="defaultP" margin-top="true">§ 4-10 syvende ledd skal lyde:</article><article class="numberedLegalP" data-numerator="7" id="kapittel-4-nummer-3">(7) Verdien av næringseiendom settes til 80 prosent av eiendommens beregnede utleieverdi. Verdsetting etter første punktum kan foretas ved bruk av differensierte kvadratmetersatser. Hvis skattyter krever det, skal verdien settes ned til 80 prosent av eiendommens dokumenterte omsetningsverdi.</article> <article class="defaultP" margin-top="true">§ 4-12 første til tredje og femte til sjette ledd skal lyde:</article><article class="numberedLegalP" data-numerator="1" id="kapittel-4-nummer-4">(1) Børsnotert aksje verdsettes i alminnelighet til 80 prosent av kursverdien 1. januar i skattefastsettingsåret.</article><article class="numberedLegalP" data-numerator="2" id="kapittel-4-nummer-5">(2) Ikke-børsnotert aksje verdsettes til 80 prosent av aksjens forholdsmessige andel av aksjeselskapets eller allmennaksjeselskapets samlede skattemessige formuesverdi 1. januar året før skattefastsettingsåret fordelt etter pålydende.</article><article class="numberedLegalP" data-numerator="3" id="kapittel-4-nummer-6">(3) Ikke-børsnotert aksje i utenlandsk selskap verdsettes til 80 prosent av aksjens antatte salgsverdi 1. januar i skattefastsettingsåret. Aksjen skal verdsettes etter annet ledd når skattyteren krever dette og kan sannsynliggjøre selskapets skattemessige formuesverdi.</article><article class="numberedLegalP" data-numerator="5" id="kapittel-4-nummer-7">(5) Egenkapitalbevis i sparebank, gjensidig forsikringsselskap, kreditt- og hypotekforening og selveiende finansieringsforetak verdsettes til 80 prosent av kursverdien 1. januar i skattefastsettingsåret. Er kursen ikke notert eller kjent, settes verdien til den antatte salgsverdi.</article><article class="numberedLegalP" data-numerator="6" id="kapittel-4-nummer-8">(6) Andel i verdipapirfond verdsettes til andelsverdien 1. januar i skattefastsettingsåret. Aksjeandel i verdipapirfond, jf. skatteloven § 10-20, verdsettes til 80 prosent av aksjeandelens verdi.</article> <article class="defaultP" margin-top="true">§ 4-17 annet ledd skal lyde:</article><article class="numberedLegalP" data-numerator="2" id="kapittel-4-nummer-9">(2) Driftsmidler, unntatt eiendom som nevnt i skatteloven § 4-10 tredje og syvende ledd, verdsettes til 70 prosent av skattemessig formuesverdi.</article> <article class="defaultP" margin-top="true">§ 4-40 tredje punktum skal lyde:</article><article class="legalP" id="kapittel-4-ledd-1">Verdien av deltakerens selskapsandel settes til 80 prosent av andelen av nettoformuen beregnet etter denne paragraf.</article> <article class="defaultP" margin-top="true">§ 5-22 annet ledd tredje punktum skal lyde:</article><article class="legalP" id="kapittel-4-ledd-2">Skattepliktig inntekt etter denne bestemmelsen skal oppjusteres med 1,72.</article> <article class="defaultP" margin-top="true">§ 6-19 annet ledd fjerde punktum skal lyde:</article><article class="legalP" id="kapittel-4-ledd-3">Fradrag kan enten gis med inntil 7&#xa0;700 kroner eller med inntil to promille av samlet utbetalt lønn.</article> <article class="defaultP" margin-top="true">§ 6-20 tredje ledd annet punktum skal lyde:</article><article class="legalP" id="kapittel-4-ledd-4">Fradrag kan samlet gis med inntil 7&#xa0;700 kroner eller med en forholdsmessig del av dette beløpet når fradragsberettiget kontingent er betalt bare for en del av året.</article> <article class="defaultP" margin-top="true">§ 6-31 første ledd bokstav d annet punktum skal lyde:</article><article class="legalP" id="kapittel-4-ledd-5">Departementet kan gi forskrift om hva som skal regnes som næringsvirksomhet, samt fastsette sats for utgiftsgodtgjørelse som ikke skal regnes som næringsinntekt.</article> <article class="defaultP" margin-top="true">§ 6-32 første ledd bokstav c og d skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-4-ledd-5-punkt-1"><article class="legalP" id="kapittel-4-ledd-5-punkt-1-ledd-1">Stortinget fastsetter øvre grenser for minstefradrag etter bokstav a og b.</article></article></li><li data-li-identifier="d." data-name="d."><article class="listArticle" id="kapittel-4-ledd-5-punkt-2"><article class="legalP" id="kapittel-4-ledd-5-punkt-2-ledd-1">Skattyter som både har inntekt som nevnt i bokstav a og b, skal ha summen av minstefradrag i lønnsinntekt og pensjonsinntekt. Summen av minstefradrag skal ikke overstige øvre grense for minstefradrag i lønnsinntekt.</article></article></li></ul></article> <article class="defaultP" margin-top="true">§ 6-32 fjerde ledd skal lyde:</article><article class="numberedLegalP" data-numerator="4" id="kapittel-4-nummer-10">(4) Har skattyter bodd i riket i bare en del av inntektsåret, avkortes øvre grense for minstefradraget etter det antall hele eller påbegynte måneder av inntektsåret skattyteren har vært bosatt i riket. Tilsvarende gjelder for skattyter som har hatt midlertidig opphold i riket bare en del av året uten å være bosatt her, jf. § 2-3 første ledd d og annet ledd. For skattyter bosatt i utlandet, jf. § 2-3 første ledd e og f, kan fradrag ikke overstige 4&#xa0;000 kroner.</article> <article class="defaultP" margin-top="true">§ 6-43 oppheves.</article> <article class="defaultP" margin-top="true">§ 6-44 første ledd siste punktum skal lyde:</article><article class="legalP" id="kapittel-4-ledd-6">Fradrag er begrenset til den del av beløpet som overstiger 14&#xa0;400 kroner, og gis ikke for beløp som overstiger 97&#xa0;000 kroner i året.</article> <article class="defaultP" margin-top="true">§ 15-5 annet ledd skal lyde:</article><article class="numberedLegalP" data-numerator="2" id="kapittel-4-nummer-11">(2) Fradraget gis ved skatteberegningen med 20&#xa0;550 kroner, men får ikke virkning ved beregning av trygdeavgift og trinnskatt.</article> <article class="defaultP" margin-top="true">§ 16-10 annet ledd skal lyde:</article><article class="numberedLegalP" data-numerator="2" id="kapittel-4-nummer-12">(2) Skattefradrag for boligsparing gis med 10 prosent av innbetalt sparebeløp.</article> <article class="defaultP" margin-top="true">§ 18-3 annet ledd ny bokstav e skal lyde:<ul class="defaultList"><li data-li-identifier="e." data-name="e."><article class="listArticle" id="kapittel-4-nummer-12-punkt-1"><article class="legalP" id="kapittel-4-nummer-12-punkt-1-ledd-1">Inntekt fra utstedte opprinnelsesgarantier tillegges brutto salgsinntekter.</article></article></li></ul></article></section><section class="section" data-name="kapV" id="kapittel-5" data-lovdata-URL="LTI/lov/2022-12-20-105/KAPITTEL_5"><h2 data-text-align="center">V</h2><article class="defaultP">I lov 26. mars 1999 nr. 14 om skatt av formue og inntekt gjøres følgende endring:</article> <article class="defaultP" margin-top="true">§ 6-80 oppheves.</article></section><section class="section" data-name="kapVI" id="kapittel-6" data-lovdata-URL="LTI/lov/2022-12-20-105/KAPITTEL_6"><h2 data-text-align="center">VI</h2><article class="defaultP">I lov 26. mars 1999 nr. 14 om skatt av formue og inntekt gjøres følgende endringer:</article> <article class="defaultP" margin-top="true">§ 11-11 fjerde, femte og sjette ledd skal lyde:</article><article class="numberedLegalP" data-numerator="4" id="kapittel-6-nummer-1">(4) Aksjebytte ved overføring av minst 90 prosent av aksjene i overdragende aksjeselskap eller allmennaksjeselskap hjemmehørende i Norge mot aksjer i overtakende selskap med begrenset ansvar hjemmehørende i annen stat kan gjennomføres uten skattlegging av aksjonærene. Tilsvarende gjelder der overtakende aksjeselskap eller allmennaksjeselskap er hjemmehørende i Norge og overdragende selskap med begrenset ansvar er hjemmehørende i annen stat. Annet vederlag enn aksjer i selskap som direkte deltar i aksjebyttet, må ikke overstige 20 prosent av det samlede vederlaget. Bestemmelsene i §§ 11-6 og 11-10 gjelder tilsvarende. Norske skatteposisjoner videreføres med kontinuitet etter § 11-7.</article><article class="numberedLegalP" data-numerator="5" id="kapittel-6-nummer-2">(5) Fusjon og fisjon av selskaper med begrenset ansvar hjemmehørende i en eller flere andre stater gjennomføres uten beskatning av selskapet og aksjonærene når transaksjonen gjennomføres med kontinuitet for norske skatteposisjoner etter § 11-7. Tilsvarende kan aksjebytte som nevnt i fjerde ledd mellom selskaper hjemmehørende i en eller flere andre stater, gjennomføres uten beskatning av aksjonærene. Dersom overdragende selskap i fusjon eller fisjon som nevnt i første punktum har eiendeler, rettigheter og forpliktelser tilknyttet norsk beskatningsområde, gjelder tredje ledd tilsvarende.</article><article class="numberedLegalP" data-numerator="6" id="kapittel-6-nummer-3">(6) Fusjon mellom overtakende aksjeselskap eller allmennaksjeselskap hjemmehørende i Norge og selskap med begrenset ansvar hjemmehørende i annen EØS-stat gjennomføres uten skattlegging av selskapene og aksjonærene når fusjonen skjer etter kapittel 13 i aksjeloven eller kapittel 13 i allmennaksjeloven. Bestemmelsene i §§ 11-6 til 11-10 gjelder tilsvarende. Norske skatteposisjoner videreføres med kontinuitet etter § 11-7. Annet vederlag enn aksjer i selskap som direkte deltar i fusjonen, må ikke overstige 20 prosent av det samlede vederlaget. Tilsvarende gjelder ved fisjon av selskap med begrenset ansvar hjemmehørende i annen EØS-stat når overtakende aksjeselskap eller allmennaksjeselskap er hjemmehørende i Norge og fisjonen skjer etter kapittel 14 i aksjeloven eller kapittel 14 i allmennaksjeloven.</article></section><section class="section" data-name="kapVII" id="kapittel-7" data-lovdata-URL="LTI/lov/2022-12-20-105/KAPITTEL_7"><h2 data-text-align="center">VII</h2><article class="defaultP">I lov 26. mars 1999 nr. 14 om skatt av formue og inntekt gjøres følgende endring:</article> <article class="defaultP" margin-top="true">§ 2-1 tiende ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-7-punkt-1"><article class="legalP" id="kapittel-7-punkt-1-ledd-1">Kortvarige opphold i riket anses ikke å avbryte et sammenhengende arbeidsopphold etter bokstav a. Slike opphold i riket må ikke overstige seks dager i gjennomsnitt per hele måned i inntektsåret. Skyldes oppholdet i riket forhold som var upåregnelige da arbeidsoppholdet ble påbegynt og som verken personen eller dennes arbeidsgiver rår over, er den tilsvarende grense ni dager. For utreise- og hjemreiseår skal antall dager beregnes ut fra antall hele måneder personen har arbeidsopphold i utlandet i inntektsåret.</article></article></li></ul></article></section><section class="section" data-name="kapVIII" id="kapittel-8" data-lovdata-URL="LTI/lov/2022-12-20-105/KAPITTEL_8"><h2 data-text-align="center">VIII</h2><article class="defaultP">I lov 26. mars 1999 nr. 14 om skatt av formue og inntekt gjøres følgende endringer:</article> <article class="defaultP" margin-top="true">§ 18-3 annet ledd bokstav a nytt nr. 4 skal lyde:<ul class="defaultList"><li class="consolidationElement"><article class="listArticle" id="kapittel-8-punkt-1"><ul class="defaultList"><li data-li-identifier="4." data-name="4."><article class="listArticle" id="kapittel-8-punkt-1-punkt-1"><article class="legalP" id="kapittel-8-punkt-1-punkt-1-ledd-1">Kraft som leveres til en strømleverandør i henhold til langsiktig fastpriskontrakt, og som leveres videre i henhold til standard fastprisavtaler i sluttbrukermarkedet, verdsettes til kontraktsprisen. Den nærmere avgrensningen og retningslinjene for unntaket fastsettes av departementet i forskrift. Bestemmelsene i dette nummer gjelder ikke konsesjonskraft eller kraft som forbrukes i produksjonsvirksomhet.</article></article></li></ul></article></li></ul></article></section><section class="section" data-name="kapIX" id="kapittel-9" data-lovdata-URL="LTI/lov/2022-12-20-105/KAPITTEL_9"><h2 data-text-align="center">IX</h2><article class="defaultP">I lov 26. mars 1999 nr. 14 om skatt av formue og inntekt gjøres følgende endringer:</article> <article class="defaultP" margin-top="true">§ 10-70 første ledd siste punktum skal lyde:</article><article class="legalP" id="kapittel-9-ledd-1">Tilsvarende gjelder ved overføring av eiendel som nevnt i annet ledd til ektefelle eller til personer som skattyter er i slekt eller svogerskap med i opp- eller nedstigende linje eller i sidelinjen så nær som onkel eller tante, når mottaker er skattemessig bosatt i annen stat.</article> <article class="defaultP" margin-top="true">§ 10-70 niende ledd bokstav c oppheves. Nåværende bokstav d blir bokstav c.</article></section><section class="section" data-name="kapX" id="kapittel-10" data-lovdata-URL="LTI/lov/2022-12-20-105/KAPITTEL_10"><h2 data-text-align="center">X</h2><article class="legalP" id="kapittel-10-ledd-1">Endringene under I trer i kraft straks med virkning fra og med inntektsåret 2022.</article><article class="legalP" id="kapittel-10-ledd-2">Endringene under II trer i kraft straks med virkning fra og med 6. oktober 2022.</article><article class="legalP" id="kapittel-10-ledd-3">Endringene under III trer i kraft straks.</article><article class="legalP" id="kapittel-10-ledd-4">Endringene under IV trer i kraft straks med virkning fra og med inntektsåret 2023.</article><article class="legalP" id="kapittel-10-ledd-5">Endringen under V trer i kraft straks med virkning fra og med 1. mars 2023.</article><article class="legalP" id="kapittel-10-ledd-6">Endringene under VI trer i kraft straks med virkning fra og med inntektsåret 2022. For aksjebytte trer endringene i kraft straks med virkning for aksjebytter der overdragende aksjonær har fått en ubetinget rett til ytelsen, jf. skatteloven § 14-2 første ledd annet punktum, 1. januar 2022 eller senere.</article><article class="legalP" id="kapittel-10-ledd-7">Endringene under VII trer i kraft straks med virkning fra og med inntektsåret 2023. For personer som har et arbeidsopphold i utlandet per 1. januar 2023, og som har overskredet grensene for tillatte oppholdsdager i Norge ved utløpet av inntektsåret 2022, gjelder følgende overgangsregel: Ved vurderingen av om vilkårene for fritak etter skatteloven § 2-1 tiende ledd er oppfylt for inntektsårene før 2023, skal det tas hensyn til oppholdsdager i Norge fra 1. januar 2023 og frem til arbeidsopphold i utlandet er avsluttet.</article><article class="legalP" id="kapittel-10-ledd-8">Endringene under VIII trer i kraft straks med virkning fra og med inntektsåret 2023 og med virkning for kontrakter mellom kraftprodusent og strømleverandør inngått i 2022, 2023 og 2024, for kraft som leveres 1. januar 2023 eller senere.</article><article class="legalP" id="kapittel-10-ledd-9">Endringene under IX trer i kraft straks med virkning for overføringer og utflyttinger som skjer 29. november 2022 eller senere. Skattyter anses utflyttet på det tidspunktet skatteplikten til riket opphører etter bestemmelsene i § 2-1 tredje ledd eller da skattyter skal anses bosatt i en annen stat etter skatteavtale.</article></section></main></body></html>