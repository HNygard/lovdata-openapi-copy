<!DOCTYPE html><html lang="nb"><head><title>Forskrift om endring i forskrift om prøvetaking og analyse for offentlig kontroll av visse forurensende stoffer i næringsmidler</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-12-12-2158</dd><dt class="dokid">DokumentID</dt><dd class="dokid">LTI/forskrift/2022-12-12-2158</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="dateInForce">I kraft fra</dt><dd class="dateInForce">2022-12-12</dd><dt class="changesToDocuments">Endrer</dt><dd class="changesToDocuments"><ul><li>forskrift/2015-07-03-871</li></ul></dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§9</li><li>lov/2003-12-19-124/§16</li><li>lov/2003-12-19-124/§33</li><li>forskrift/2003-12-19-1790</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2022-12-13 13:30</dd><dt class="journalNumber">Journalnummer</dt><dd class="journalNumber">2022-1610</dd><dt class="title">Tittel</dt><dd class="title">Forskrift om endring i forskrift om prøvetaking og analyse for offentlig kontroll av visse forurensende stoffer i næringsmidler</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 12. desember 2022 med hjemmel i lov 19. desember 2003 nr. 124 om matproduksjon og mattrygghet mv. (matloven) § 9, § 16 og § 33, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884. <br /> <strong>EØS-henvisninger:</strong> EØS-avtalen vedlegg II kap. XII nr. 54zzzp (forordning (EU) 2022/685).</dd><dt class="refid">RefID</dt><dd class="refid">forskrift/2022-12-12-2158</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om prøvetaking og analyse for offentlig kontroll av visse forurensende stoffer i næringsmidler<ul class="tocSubUl"><li>I</li><li>II</li><li>Forordninger</li></ul></li></ul></dd></dl></header><main class="documentBody" data-lovdata-URL="LTI/forskrift/2022-12-12-2158" id="dokument"><h1>Forskrift om endring i forskrift om prøvetaking og analyse for offentlig kontroll av visse forurensende stoffer i næringsmidler</h1><section class="section" data-name="kapI" id="kapittel-1" data-lovdata-URL="LTI/forskrift/2022-12-12-2158/KAPITTEL_1"><h2 data-text-align="center">I</h2><article class="defaultP">I forskrift 3. juli 2015 nr. 871 om prøvetaking og analyse for offentlig kontroll av visse forurensende stoffer i næringsmidler gjøres følgende endring:</article> <article class="defaultP" margin-top="true">EØS-henvisningsfeltet skal lyde:</article><article class="legalP" id="kapittel-1-ledd-1">EØS-avtalen vedlegg II kap. XII nr. 54zzzl (forordning (EF) nr. 401/2006 endret ved forordning (EU) nr. 178/2010 og forordning (EU) nr. 519/2014), nr. 54zzzo (forordning (EF) nr. 1882/2006), nr. 54zzzp (forordning (EF) nr. 333/2007 endret ved forordning (EU) nr. 836/2011, forordning (EU) 2016/582, forordning 2019/2093, forordning (EU) 2021/705 og forordning (EU) 2022/685), nr. 108 (forordning (EU) 2015/705), nr. 125 (forordning (EU) 2017/644) og kap. XIX nr. 1 (direktiv 98/34/EF).</article></section><section class="section" data-name="kapII" id="kapittel-2" data-lovdata-URL="LTI/forskrift/2022-12-12-2158/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen i forskriften trer i kraft straks.</article></section><section class="section" id="kapittel-3" data-lovdata-URL="LTI/forskrift/2022-12-12-2158/KAPITTEL_3"><h2>Forordninger</h2><article class="defaultP">Endringer som gjøres under avsnittet «Forordninger»:</article> <article class="defaultP" margin-top="true">I den konsoliderte versjonen av forordning (EF) nr. 333/2007 gjøres følgende endringer:</article> <article class="defaultP" margin-top="true">Innledningsteksten skal lyde:</article><article class="legalP" id="kapittel-3-ledd-1">Nedenfor gjengis til informasjon den norske oversettelsen av forordning (EF) nr. 333/2007. Dette er grunnrettsakten. Grunnrettsakten er endret ved forordning (EU) nr. 836/2011, forordning (EU) 2016/582, forordning (EU) 2019/2093, forordning (EU) 2021/705 og forordning (EU) 2022/685. Alle endringene av grunnrettsakten er innarbeidet nedenfor.</article> <article class="defaultP" margin-top="true">I konsolideringsoversikten tilføyes følgende:</article><article class="defaultP">►<strong>M5</strong> Kommisjonsforordning (EU) 2022/685</article> <article class="defaultP" margin-top="true">I vedlegget til forordning (EF) nr. 333/2007 gjøres følgende endringer:</article> <article class="defaultP" margin-top="true">1. I del A gjøres følgende endringer:</article><article class="defaultP">►<strong>M5</strong></article> <article class="defaultP" margin-top="true">a. Definisjonen av «parti» skal lyde:</article><article class="marginIdArticle" id="kapittel-3-punkt-1"><span class="data-marginOriginalId">«parti»</span><article class="legalP" id="kapittel-3-punkt-1-ledd-1">en identifiserbar mengde av et næringsmiddel som er levert under ett, der det ved offentlig kontroll er fastslått felles kjennetegn (for eksempel opprinnelse, sort, art, fangstområde, emballasjetype, emballeringsbedrift, avsender eller merking).</article></article> <article class="defaultP" margin-top="true">b. Følgende definisjon tilføyes:</article><article class="marginIdArticle" id="kapittel-3-punkt-2"><span class="data-marginOriginalId">«sammenlignbar</span><article class="legalP" id="kapittel-3-punkt-2-ledd-1">størrelse eller vekt» forskjellen i størrelse eller vekt overstiger ikke 50&#xa0;%.</article></article><article class="defaultP">◄<strong>M5</strong></article> <article class="defaultP" margin-top="true">2. I del B gjøres følgende endringer:</article> <article class="defaultP" margin-top="true">a. B.2.3 skal lyde:</article><article class="defaultP">►<strong>M5</strong></article><article class="marginIdArticle" id="kapittel-3-punkt-3"><span class="data-marginOriginalId">B.2.3.</span><span class="miscHeadline"><i>Særlige bestemmelser om prøvetaking av partier som inneholder hele fisker av sammenlignbar størrelse eller vekt</i></span><article class="legalP" id="kapittel-3-punkt-3-ledd-1">Antallet enkeltprøver som skal tas fra partiet, er angitt i tabell 3. Samleprøven som er en samling av alle enkeltprøvene, skal veie minst 1 kg (se B.2.2).<ul class="defaultList"><li data-li-identifier="-" data-name="-"><article class="listArticle" id="kapittel-3-punkt-3-ledd-1-punkt-1"><article class="legalP" id="kapittel-3-punkt-3-ledd-1-punkt-1-ledd-1">Dersom partiet som det skal tas prøver fra, inneholder små fisker (der hver fisk veier &lt;1 kg), skal hele fisken utgjøre en enkeltprøve som skal inngå i samleprøven. Dersom samleprøven da veier mer enn 3 kg, kan enkeltprøvene bestå av fiskenes midtparti. Enkeltprøvene som til sammen skal utgjøre samleprøven, skal veie minst 100 gram hver. Hele partiet som den øvre grenseverdien gjelder for, brukes til homogenisering av prøven.</article><article class="defaultP">Fiskens midtparti er der tyngdepunktet er. I de fleste tilfeller vil dette være ved ryggfinnen (for fisker med ryggfinne) eller midt mellom gjelleåpningen og gattåpningen.</article></article></li><li data-li-identifier="-" data-name="-"><article class="listArticle" id="kapittel-3-punkt-3-ledd-1-punkt-2"><article class="legalP" id="kapittel-3-punkt-3-ledd-1-punkt-2-ledd-1">Dersom partiet som det skal tas prøver fra, inneholder store fisker (der hver fisk veier ≥1 kg), skal enkeltprøvene bestå av fiskens midtparti. Hver enkeltprøve skal veie minst 100 gram.</article><article class="defaultP">For middels store fisker (≥1 kg og &lt;6 kg) skal enkeltprøven være et stykke av fisken som tas som et tverrsnitt fra ryggbeinet til buken i fiskens midtparti.</article><article class="defaultP">For ekstra store fisker (≥6 kg) skal enkeltprøven tas fra kjøttet i ryggmuskelen på høyre side (sett forfra) i fiskens midtparti. Dersom uttak av et slikt stykke av fiskens midtparti innebærer et betydelig økonomisk tap, kan det anses som tilstrekkelig å ta tre enkeltprøver à minst 350 gram, uavhengig av partiets størrelse, eller eventuelt tre enkeltprøver à minst 350 gram fra en like stor del (175 gram) muskelkjøtt nær haledelen og muskelkjøtt nær hodedelen fra hver fisk kan anses som tilstrekkelig uavhengig av partiets størrelse.</article></article></li></ul></article></article><article class="defaultP">◄<strong>M5</strong></article> <article class="defaultP" margin-top="true">b. Nye numre skal lyde:</article><article class="defaultP">►<strong>M5</strong></article><article class="marginIdArticle" id="kapittel-3-punkt-4"><span class="data-marginOriginalId">B.2.4.</span><span class="miscHeadline"><i>Særlige bestemmelser om prøvetaking av fiskepartier som inneholder hele fisker med ulik størrelse og/eller vekt</i></span><article class="legalP" id="kapittel-3-punkt-4-ledd-1">Bestemmelsene i nr. B.2.3 om prøvenes sammensetning får anvendelse.</article><article class="legalP" id="kapittel-3-punkt-4-ledd-2">Dersom en viss størrelse eller vektklasse/vektkategori dominerer (ca. 80&#xa0;% eller mer av partiet), skal prøven tas fra fisk med dominerende størrelse eller vekt. Denne prøven skal anses som representativ for hele partiet.</article><article class="legalP" id="kapittel-3-punkt-4-ledd-3">Dersom ingen bestemt størrelse eller vektklasse/vektkategori dominerer, skal det sikres at fiskene som velges til prøven, er representative for partiet. Nærmere retningslinjer for slike tilfeller finnes i «Guidance document on sampling of whole fish of different size and/or weight»<sup class="footnotereference" data-footnotereferencevalue="*" data-unique-footnote-counter="1">*</sup>.</article></article><article class="marginIdArticle" id="kapittel-3-punkt-5"><span class="data-marginOriginalId">B.2.5.</span><span class="miscHeadline"><i>Særlige bestemmelser om prøvetaking av landdyr</i></span><article class="legalP" id="kapittel-3-punkt-5-ledd-1">For kjøtt og innmat fra svin, storfe, sau, geit og dyr av hestefamilien skal det tas en prøve på 1 kg fra minst ett dyr. Dersom det er nødvendig for å få en prøvemengde på 1 kg, skal like prøvemengder tas fra flere enn ett dyr.</article><article class="legalP" id="kapittel-3-punkt-5-ledd-2">For fjørfekjøtt skal det tas prøver i like store mengder fra minst tre dyr for å oppnå en samleprøve på 1 kg. For innmat av fjørfe skal det tas prøver i like store mengder fra minst tre dyr for å oppnå en samleprøve på 300 gram.</article><article class="legalP" id="kapittel-3-punkt-5-ledd-3">For kjøtt og innmat fra oppdrettsvilt og viltlevende landdyr skal det tas en prøve på 300 gram fra minst ett dyr. Dersom det er nødvendig for å få en prøvemengde på 300 gram, skal like prøvemengder tas fra flere enn ett dyr.</article></article><footer class="footnotes"><article class="footnote" data-name="*" data-unique-footnote-counter="1"><span class="footnoteLabel">*</span> https://ec.europa.eu/food/safety/chemical-safety/contaminants/sampling-and-analysis.</article></footer><article class="defaultP">◄<strong>M5</strong></article> <article class="defaultP" margin-top="true">3. Nr. C.2.1 skal lyde:</article><article class="defaultP">►<strong>M5</strong></article><article class="marginIdArticle" id="kapittel-3-punkt-6"><span class="data-marginOriginalId">C.2.1.</span><span class="miscHeadline"><i>Forholdsregler og generelle bestemmelser</i></span><article class="legalP" id="kapittel-3-punkt-6-ledd-1">Det grunnleggende kravet er å oppnå en representativ og ensartet laboratorieprøve uten å tilføre sekundær forurensning.</article><article class="legalP" id="kapittel-3-punkt-6-ledd-2">Hele partiet som den øvre grenseverdien gjelder for, skal brukes til homogenisering av prøven.</article><article class="legalP" id="kapittel-3-punkt-6-ledd-3">For andre produkter enn fisk skal alt prøvemateriale som laboratoriet mottar, brukes til tillaging av laboratorieprøver.</article><article class="legalP" id="kapittel-3-punkt-6-ledd-4">For fisk skal alt prøvemateriale som laboratoriet mottar, homogeniseres. Fra den homogeniserte samleprøven skal det brukes en representativ del eller mengde til tillaging av laboratorieprøven.</article><article class="legalP" id="kapittel-3-punkt-6-ledd-5">På grunnlag av innholdet som blir funnet i laboratorieprøvene, skal det fastslås om de øvre grenseverdiene fastsatt i forordning (EF) nr. 1881/2006 er overholdt.</article></article><article class="defaultP">◄<strong>M5</strong></article></section></main></body></html>