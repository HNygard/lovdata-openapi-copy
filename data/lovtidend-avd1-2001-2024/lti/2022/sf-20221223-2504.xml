<!DOCTYPE html><html lang="nb"><head><title>Forskrift om endring i forskrift om ressursforvaltning i petroleumsvirksomheten (ressursforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-12-23-2504</dd><dt class="dokid">DokumentID</dt><dd class="dokid">LTI/forskrift/2022-12-23-2504</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="subunit">Etat</dt><dd class="subunit"><ul><li>Oljedirektoratet</li></ul></dd><dt class="dateInForce">I kraft fra</dt><dd class="dateInForce">2023-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2017-12-13-2004</li></ul></dd><dt class="basedOn">Hjemmel</dt><dd class="basedOn"><ul><li>lov/1996-11-29-72/§10-18</li><li>forskrift/1997-06-27-653/§6</li><li>forskrift/1997-06-27-653/§46</li><li>forskrift/1997-06-27-653/§47</li><li>forskrift/1997-06-27-653/§48</li><li>forskrift/1997-06-27-653/§53</li><li>forskrift/1997-06-27-653/§79</li><li>forskrift/1997-06-27-653/§86</li><li>forskrift/2009-05-15-512</li><li>forskrift/1991-10-04-1016</li></ul></dd><dt class="dateOfPublication">Kunngjort</dt><dd class="dateOfPublication">2022-12-28 15:15</dd><dt class="journalNumber">Journalnummer</dt><dd class="journalNumber">2022-1963</dd><dt class="titleShort">Korttittel</dt><dd class="titleShort">Endr. i ressursforskriften</dd><dt class="title">Tittel</dt><dd class="title">Forskrift om endring i forskrift om ressursforvaltning i petroleumsvirksomheten (ressursforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Oljedirektoratet 23. desember 2022 med hjemmel i lov 29. november 1996 nr. 72 om petroleumsvirksomhet § 10-18, jf. forskrift 27. juni 1997 nr. 653 til lov om petroleumsvirksomhet § 6 niende ledd, § 46, § 47, § 48, § 53, § 79 og § 86, jf. delegeringsvedtak 15. mai 2009 nr. 512 og delegeringsvedtak 4. oktober 1991 nr. 1016.</dd><dt class="refid">RefID</dt><dd class="refid">forskrift/2022-12-23-2504</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om ressursforvaltning i petroleumsvirksomheten (ressursforskriften)<ul class="tocSubUl"><li>I<ul class="tocSubUl"><li>§ 6. Melding i forbindelse med undersøkelser</li><li>§ 8a. Følgefartøy ved geofysiske undersøkelser</li><li>§ 24. Vederlagsfrihet</li><li>§ 37. Uttak fra Oljedirektoratets geologiske prøvemateriale</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-12-23-2504" id="dokument"><h1>Forskrift om endring i forskrift om ressursforvaltning i petroleumsvirksomheten (ressursforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2022-12-23-2504/KAPITTEL_1"><h2 data-text-align="center">I</h2><article class="defaultP">I forskrift 13. desember 2017 nr. 2004 om ressursforvaltning i petroleumsvirksomheten (ressursforskriften) gjøres følgende endring:</article> <article class="defaultP" margin-top="true">§ 1 andre punktum skal lyde:</article><article class="legalP" id="kapittel-1-ledd-1">Forskriften skal også ivareta hensyn til tredjepart i forbindelse med geofysiske undersøkelser.</article> <article class="defaultP" margin-top="true">§ 2 nytt andre punktum skal lyde:</article><article class="legalP" id="kapittel-1-ledd-2">Forskriften gjelder ikke for virksomhet etter petroleumsforskriften kapittel 4a. Slik virksomhet reguleres av forskrift 13. desember 2017 nr. 2003 om materiale og dokumentasjon ved undersøkelse etter og utnyttelse av undersjøiske reservoarer på kontinentalsokkelen til lagring av CO<sub>2</sub> (Forskrift om dokumentasjon ved lagring av CO<sub>2</sub> på sokkelen).</article> <article class="defaultP" margin-top="true">§ 3 første ledd bokstav w skal lyde:<ul class="defaultList"><li data-li-identifier="w." data-name="w."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Utvinningsbrønn med letemål: utvinningsbrønn som har et letemål som definert i § 3 bokstav p.</article></article></li></ul></article> <article class="defaultP" margin-top="true">§ 3 andre ledd skal lyde:</article><article class="legalP" id="kapittel-1-ledd-3">Definisjoner i petroleumsloven og petroleumsforskriften gjelder for denne forskrift.</article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Melding i forbindelse med undersøkelser</span></span><article class="legalP" id="kapittel-1-foreslåttparagraf-1-ledd-1">Rettighetshaver skal melde undersøkelser i medhold av undersøkelsestillatelse og utvinningstillatelse til Oljedirektoratet, Fiskeridirektoratet, Havforskningsinstituttet og Forsvaret i Oljedirektoratets meldesystem for undersøkelser. Dette gjelder også for trasé- og andre grunnundersøkelser.</article><article class="legalP" id="kapittel-1-foreslåttparagraf-1-ledd-2">Følgende opplysninger skal meldes inn senest fem uker før undersøkelsesaktiviteten starter:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">betegnelse på undersøkelsen</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">hvilke(n) undersøkelses- og utvinningstillatelse(r) undersøkelsen skal foretas i medhold av</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">navn på rettighetshaver</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-ledd-2-punkt-4"><article class="legalP" id="kapittel-1-foreslåttparagraf-1-ledd-2-punkt-4-ledd-1">hvilke undersøkelsesaktiviteter som skal utføres</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-1-ledd-2-punkt-5"><article class="legalP" id="kapittel-1-foreslåttparagraf-1-ledd-2-punkt-5-ledd-1">tidspunkt for planlagt oppstart og avslutning</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-1-ledd-2-punkt-6"><article class="legalP" id="kapittel-1-foreslåttparagraf-1-ledd-2-punkt-6-ledd-1">undersøkelsesområde som inkluderer areal for nødvendig kalibrering og testing av utstyr i forbindelse med undersøkelsesaktiviteten samt området som kreves for å snu fartøyet</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-1-ledd-2-punkt-7"><article class="legalP" id="kapittel-1-foreslåttparagraf-1-ledd-2-punkt-7-ledd-1">vurdering av om undersøkelsesaktiviteten kan skade særlig sårbare miljøressurser.</article></article></li></ul></article><article class="legalP" id="kapittel-1-foreslåttparagraf-1-ledd-3">Undersøkelsesaktiviteten kan ikke starte opp tidligere enn fem uker etter at den er meldt inn etter annet ledd bokstav e. Rettighetshaver skal når undersøkelsen starter melde inn oppstartstidspunkt.</article><article class="legalP" id="kapittel-1-foreslåttparagraf-1-ledd-4">Dersom undersøkelsesaktiviteten starter opp etter det tidspunkt som er innmeldt etter annet ledd bokstav e, skal rettighetshaver så snart som mulig melde endret oppstartstidspunkt.</article><article class="legalP" id="kapittel-1-foreslåttparagraf-1-ledd-5">Dersom undersøkelsesaktiviteten skal starte opp tidligere enn det tidspunkt som er innmeldt etter annet ledd bokstav e, må nytt oppstartstidspunkt meldes senest fem virkedager før ny planlagt oppstartsdato.</article><article class="legalP" id="kapittel-1-foreslåttparagraf-1-ledd-6">Dersom undersøkelsesaktiviteten avlyses eller stanses midlertidig, skal rettighetshaver snarest melde fra om dette.</article><article class="legalP" id="kapittel-1-foreslåttparagraf-1-ledd-7">Dersom undersøkelsesaktiviteten ønskes gjennomført ut over innmeldt tidspunkt for avslutning, må rettighetshaver sende ny melding om undersøkelsen som angitt i annet ledd. Frist for ny melding vil i slike tilfeller være fem virkedager før opprinnelig innmeldt tidspunkt for avslutning. Tilsvarende gjelder ved ønske om endring av innmeldt undersøkelsesområde etter annet ledd bokstav f.</article><article class="legalP" id="kapittel-1-foreslåttparagraf-1-ledd-8">Følgende opplysninger skal meldes inn så snart som mulig, men senest før oppstartstidspunktet:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-8-punkt-1"><article class="legalP" id="kapittel-1-foreslåttparagraf-1-ledd-8-punkt-1-ledd-1">navn på den som skal utføre undersøkelsen</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-8-punkt-2"><article class="legalP" id="kapittel-1-foreslåttparagraf-1-ledd-8-punkt-2-ledd-1">undersøkelsens planlagte omfang, både båt-km og kvadratkilometer</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-8-punkt-3"><article class="legalP" id="kapittel-1-foreslåttparagraf-1-ledd-8-punkt-3-ledd-1">antall og type signalkilder og samlet volum i den grad det er relevant</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-ledd-8-punkt-4"><article class="legalP" id="kapittel-1-foreslåttparagraf-1-ledd-8-punkt-4-ledd-1">beskrivelse av hvordan de geofysiske sensorer er plassert under datainnsamlingen samt slepets lengde</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-1-ledd-8-punkt-5"><article class="legalP" id="kapittel-1-foreslåttparagraf-1-ledd-8-punkt-5-ledd-1">navn på fartøy, fartøyenes kallesignal, IMO-nummer (International Maritime Organization sitt identifikasjonssystem for skip) og nasjonalitet</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-1-ledd-8-punkt-6"><article class="legalP" id="kapittel-1-foreslåttparagraf-1-ledd-8-punkt-6-ledd-1">eventuelt anløp av indre norske farvann</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-1-ledd-8-punkt-7"><article class="legalP" id="kapittel-1-foreslåttparagraf-1-ledd-8-punkt-7-ledd-1">navn på og kontaktinformasjon til fiskerikyndig person</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-1-ledd-8-punkt-8"><article class="legalP" id="kapittel-1-foreslåttparagraf-1-ledd-8-punkt-8-ledd-1">rettighetshavers vurdering av om resultatene mv. fra undersøkelsen skal være omsettelige.</article></article></li></ul></article><article class="legalP" id="kapittel-1-foreslåttparagraf-1-ledd-9">Følgende opplysninger skal meldes inn ukentlig mens undersøkelsesaktiviteten pågår:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-9-punkt-1"><article class="legalP" id="kapittel-1-foreslåttparagraf-1-ledd-9-punkt-1-ledd-1">betegnelse på undersøkelsen</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-9-punkt-2"><article class="legalP" id="kapittel-1-foreslåttparagraf-1-ledd-9-punkt-2-ledd-1">hvilke(n) undersøkelses- eller utvinningstillatelse(r) undersøkelsen skal foretas i medhold av</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-9-punkt-3"><article class="legalP" id="kapittel-1-foreslåttparagraf-1-ledd-9-punkt-3-ledd-1">navn på rettighetshaver</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-ledd-9-punkt-4"><article class="legalP" id="kapittel-1-foreslåttparagraf-1-ledd-9-punkt-4-ledd-1">status for undersøkelsesaktiviteten, herunder antall kilometer innsamlet totalt og i løpet av siste uke, både båt-km og kvadratkilometer</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-1-ledd-9-punkt-5"><article class="legalP" id="kapittel-1-foreslåttparagraf-1-ledd-9-punkt-5-ledd-1">informasjon om planlagt aktivitet i kommende uke, herunder informasjon om innsamlingsområde</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-1-ledd-9-punkt-6"><article class="legalP" id="kapittel-1-foreslåttparagraf-1-ledd-9-punkt-6-ledd-1">navn på fartøy, fartøyenes kallesignal, IMO-nummer (International Maritime Organization sitt identifikasjonssystem for skip) og nasjonalitet</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-1-ledd-9-punkt-7"><article class="legalP" id="kapittel-1-foreslåttparagraf-1-ledd-9-punkt-7-ledd-1">eventuelt anløp av indre norske farvann</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-1-ledd-9-punkt-8"><article class="legalP" id="kapittel-1-foreslåttparagraf-1-ledd-9-punkt-8-ledd-1">navn på fiskerikyndig person.</article></article></li></ul></article><article class="legalP" id="kapittel-1-foreslåttparagraf-1-ledd-10">Rettighetshaver skal sende sluttmelding så snart undersøkelsen er avsluttet.</article><article class="legalP" id="kapittel-1-foreslåttparagraf-1-ledd-11">Oljedirektoratet kan gjøre unntak fra fristene angitt ovenfor.</article></article> <article class="defaultP" margin-top="true">§ 8 første ledd andre punktum skal lyde:</article><article class="legalP" id="kapittel-1-ledd-4">Kravet til gradvis oppstart kan kun fravikes ved bruk av mindre kildevolum og begrensede undersøkelser med èn lydkilde, der det ikke er teknisk mulig å regulere lydvolum.</article> <article class="defaultP" margin-top="true">§ 8 tredje ledd oppheves.</article> <article class="defaultP" margin-top="true">Ny § 8a skal lyde:</article><article class="futureLegalArticle" data-name="§8a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 8a</span>. <span class="legalArticleTitle">Følgefartøy ved geofysiske undersøkelser</span></span><article class="legalP" id="kapittel-1-foreslåttparagraf-2-ledd-1">Følgefartøy som bistår fartøy som foretar geofysiske undersøkelser skal ha en passiv rolle i forhold til andre brukere av havet.</article></article> <article class="defaultP" margin-top="true">§ 9 første ledd andre punktum skal lyde:</article><article class="legalP" id="kapittel-1-ledd-5">I tvilstilfeller har Oljedirektoratet i samråd med Fiskeridirektoratet avgjørende myndighet.</article> <article class="defaultP" margin-top="true">§ 9 andre ledd oppheves.</article> <article class="defaultP" margin-top="true">§ 9 nåværende tredje, fjerde og femte ledd blir nytt andre, tredje og fjerde ledd.</article> <article class="defaultP" margin-top="true">§ 10 første ledd skal lyde:</article><article class="legalP" id="kapittel-1-ledd-6">Fartøy som utfører geofysisk undersøkelse skal ha om bord og benytte utstyr som overvåker og rapporterer fartøyets posisjon og bevegelser så lenge undersøkelsesaktiviteten pågår. Kravet til overvåkning og rapportering starter når kildene aktiveres og varer så lenge undersøkelsen pågår. Rapportering skal skje til Fiskeridirektoratets døgnbemannede sentral (FMC), som er utpekt av Oljedirektoratet som systemoperatør, for aktivering av mottak av signaler.</article> <article class="defaultP" margin-top="true">§ 10 tredje og fjerde ledd oppheves.</article> <article class="defaultP" margin-top="true">§ 10 nåværende femte ledd blir nytt tredje ledd.</article> <article class="defaultP" margin-top="true">§ 11 andre ledd skal lyde:</article><article class="legalP" id="kapittel-1-ledd-7">Den som skal delta på kurset må beherske norsk og engelsk og dokumentere at vedkommende i løpet av de siste fem årene har vært aktiv fisker eller hatt tilsvarende relevant erfaring i minst tolv måneder til sammen. Vedkommende må også dokumentere kunnskap om fiskeriaktiviteten i de farvann hvor det fartøyet som foretar geofysisk undersøkelse skal operere, differensiert etter sør for 62 grader nord og nord for 62 grader nord. Vedkommende skal minst ha navigasjonssertifikat for fiskeskipper klasse B eller D 5 uten begrensninger. I tillegg kreves det ett års erfaring som skipper eller styrmann.</article> <article class="defaultP" margin-top="true">§ 11 tredje ledd nytt andre punktum skal lyde:</article><article class="legalP" id="kapittel-1-ledd-8">Aktivitetsperioden beregnes i henhold til forskrift 22. desember 2011 nr. 1523 om kvalifikasjoner og sertifikater for sjøfolk § 16.</article> <article class="defaultP" margin-top="true">§ 12 første ledd skal lyde:</article><article class="legalP" id="kapittel-1-ledd-9">Traséundersøkelser og andre grunnundersøkelser, jf. petroleumsforskriften § 30, skal meldes i Oljedirektoratets meldesystem for undersøkelser etter § 6.</article> <article class="defaultP" margin-top="true">§ 12 andre ledd skal lyde:</article><article class="legalP" id="kapittel-1-ledd-10">Meldeplikten gjelder ikke for trasé- og andre grunnundersøkelser dersom undersøkelsen skjer uten bruk av seismikk og den vil ha liten, eller ingen, påvirkning på sårbare områder, fisk og marine dyr eller næringsaktivitet.</article> <article class="defaultP" margin-top="true">§ 12 fjerde ledd oppheves.</article> <article class="defaultP" margin-top="true">§ 16 andre ledd bokstav d skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">Mellomrommet mellom borekaksprøvene i mulige petroleumsførende lag i letebrønner bør ikke overstige tre meter dersom det ikke tas konvensjonelle kjerner.</article></article></li></ul></article> <article class="defaultP" margin-top="true">§ 21 blir ny § 20.</article> <article class="defaultP" margin-top="true">§ 22 blir ny § 21.</article> <article class="defaultP" margin-top="true">§ 23 blir ny § 22.</article> <article class="defaultP" margin-top="true">§ 24 blir ny § 23.</article> <article class="defaultP" margin-top="true">Ny § 24 skal lyde:</article><article class="futureLegalArticle" data-name="§24" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 24</span>. <span class="legalArticleTitle">Vederlagsfrihet</span></span><article class="legalP" id="kapittel-1-foreslåttparagraf-3-ledd-1">Rettighetshaver som sender, eller på annen måte gjør tilgjengelig, materiale og dokumentasjon til Oljedirektoratet skal gjøre dette vederlagsfritt.</article></article> <article class="defaultP" margin-top="true">§ 25 første ledd skal lyde:</article><article class="legalP" id="kapittel-1-ledd-11">Rettighetshaver skal sende Oljedirektoratet følgende materiale og dokumentasjon fra den enkelte undersøkelsesaktivitet:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-11-punkt-1"><article class="legalP" id="kapittel-1-ledd-11-punkt-1-ledd-1">geofysiske feltdata med nødvendige navigasjonsdata</article></article></li><li data-li-identifier="b." data-name="b."><article class="listArticle" id="kapittel-1-ledd-11-punkt-2"><article class="legalP" id="kapittel-1-ledd-11-punkt-2-ledd-1">prosesserte seismiske data, hastighetsdata og navigasjonsdata</article></article></li><li data-li-identifier="c." data-name="c."><article class="listArticle" id="kapittel-1-ledd-11-punkt-3"><article class="legalP" id="kapittel-1-ledd-11-punkt-3-ledd-1">prosesserte gravimetriske, magnetiske og elektromagnetiske data, med tilhørende navigasjonsdata</article></article></li><li data-li-identifier="d." data-name="d."><article class="listArticle" id="kapittel-1-ledd-11-punkt-4"><article class="legalP" id="kapittel-1-ledd-11-punkt-4-ledd-1">analyseresultater, kart og profiler som fremstiller resultatene fra andre geofysiske eller geologiske undersøkelser som varmestrømmålinger, radiometriske målinger, prøvetakinger mv.</article></article></li></ul></article> <article class="defaultP" margin-top="true">Ny § 25 andre ledd skal lyde:</article><article class="legalP" id="kapittel-1-ledd-12">Materiale og dokumentasjon etter første ledd skal sendes så snart som mulig og senest innen 12 måneder etter at den enkelte undersøkelsesaktiviteten er fullført.</article> <article class="defaultP" margin-top="true">§ 25 nåværende andre og tredje ledd blir nytt tredje og fjerde ledd.</article> <article class="defaultP" margin-top="true">§ 27 første ledd første punktum skal lyde:</article><article class="legalP" id="kapittel-1-ledd-13">Rettighetshaver skal sende Oljedirektoratet en statusrapport innen tre måneder etter at en utvinningstillatelse oppgis, bortfaller eller utløper.</article> <article class="defaultP" margin-top="true">§ 27 andre ledd første punktum skal lyde:</article><article class="legalP" id="kapittel-1-ledd-14">Rettighetshaver skal i tillegg, sende alt vesentlig geofaglig materiale og dokumentasjon fra det området som tilbakeføres ved oppgivelse, bortfall eller utløp av en utvinningstillatelse dersom dette ikke er oversendt myndighetene tidligere.</article> <article class="defaultP" margin-top="true">§ 29 første ledd første punktum skal lyde:</article><article class="legalP" id="kapittel-1-ledd-15">Rettighetshaver skal sende prøver, preparater og annet materiale fra den enkelte brønn/brønnbane til Oljedirektoratet. Innsamlet materiale skal sendes Oljedirektoratet så snart som mulig og senest innen seks måneder etter at brønnen er ferdig boret</article> <article class="defaultP" margin-top="true">§ 29 andre ledd bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-1-ledd-15-punkt-1"><article class="legalP" id="kapittel-1-ledd-15-punkt-1-ledd-1">Uvaskede borekaksprøver skal sendes inn med minst ett kg tørket materiale fra hvert prøveintervall. Uvaskede borekaksprøver tørkes ved 40 °C eller lavere. Dersom mengden av borekaksprøver er begrenset, skal minst halvparten av innsamlede borekaksprøver sendes, begrenset oppad til ett kg.</article></article></li></ul></article> <article class="defaultP" margin-top="true">§ 29 femte ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-15-punkt-2"><article class="legalP" id="kapittel-1-ledd-15-punkt-2-ledd-1">Det skal sendes palynologiske preparater fra borekaks, sideveggskjerner og konvensjonelle kjerner fra alle prøvedyp.</article></article></li></ul></article> <article class="defaultP" margin-top="true">§ 29 syvende ledd bokstav e skal lyde:<ul class="defaultList"><li data-li-identifier="e." data-name="e."><article class="listArticle" id="kapittel-1-ledd-15-punkt-3"><article class="legalP" id="kapittel-1-ledd-15-punkt-3-ledd-1">Konvensjonelle kjerner leveres i solide, formstabile kasser, med følgende utvendige mål: høyde 10 cm, bredde 40 cm, lengde 90–110 cm.</article></article></li></ul></article> <article class="defaultP" margin-top="true">§ 30 andre punktum skal lyde:</article><article class="legalP" id="kapittel-1-ledd-16">Data som er innsamlet i forbindelse med gjennomføring av boreoperasjonen skal sendes Oljedirektoratet senest seks måneder etter boring.</article> <article class="defaultP" margin-top="true">§ 31 andre ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-ledd-16-punkt-1"><article class="legalP" id="kapittel-1-ledd-16-punkt-1-ledd-1">prognose og resultat for alle undersøkelsesbrønner og for utvinningsbrønnbaner med funn</article></article></li></ul></article> <article class="defaultP" margin-top="true">§ 32 første punktum skal lyde:</article><article class="legalP" id="kapittel-1-ledd-17">Rettighetshaver skal, innen ni uker før planlagt produksjonsstart på feltet, sende en statusrapport til Oljedirektoratet.</article> <article class="defaultP" margin-top="true">§ 32 tredje punktum oppheves.</article> <article class="defaultP" margin-top="true">§ 35 skal lyde:</article><article class="legalP" id="kapittel-1-ledd-18">Årlig statusrapport for felt i produksjon skal gi informasjon om utvinnings-, drifts- og måletekniske forhold på feltet, herunder tiltak som er utført i foregående periode, og tiltak som planlegges gjennomført det kommende året.</article> <article class="defaultP" margin-top="true">§ 37 skal lyde:</article><article class="futureLegalArticle" data-name="§37" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 37</span>. <span class="legalArticleTitle">Uttak fra Oljedirektoratets geologiske prøvemateriale</span></span><article class="legalP" id="kapittel-1-foreslåttparagraf-4-ledd-1">Oljedirektoratet kan, etter søknad, gi rett til uttak av geologisk prøvemateriale fra Oljedirektoratets geologiske prøvemateriale.</article><article class="legalP" id="kapittel-1-foreslåttparagraf-4-ledd-2">Den som får utlevert geologisk prøvemateriale skal, innen seks måneder etter uttak, sende Oljedirektoratet fullstendig sluttrapport og analyseresultater fra alle studier, samt ett sett produserte tynnslip, mikropaleontologiske og palynologiske preparater.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2022-12-23-2504/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikraftsetting</i></article><article class="legalP" id="kapittel-2-ledd-1">Forskriften trer i kraft 1. januar 2023.</article></section></main></body></html>