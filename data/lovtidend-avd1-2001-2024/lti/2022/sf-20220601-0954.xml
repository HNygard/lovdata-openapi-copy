<!DOCTYPE html><html lang="no"><head><title>Forskrift om behandling av opplysninger om natur- og vannskader i Kunnskapsbanken (kunnskapsbankforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-06-01-954</dd><dt class="dokid">DokumentID</dt><dd class="dokid">LTI/forskrift/2022-06-01-954</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Direktoratet for samfunnssikkerhet og beredskap (DSB)</li></ul></dd><dt class="dateInForce">I kraft fra</dt><dd class="dateInForce">2022-07-01</dd><dt class="basedOn">Hjemmel</dt><dd class="basedOn"><ul><li>lov/2010-06-25-45/§15a</li><li>forskrift/2021-04-16-1175</li></ul></dd><dt class="dateOfPublication">Kunngjort</dt><dd class="dateOfPublication">2022-06-02 15:05</dd><dt class="journalNumber">Journalnummer</dt><dd class="journalNumber">2022-0697</dd><dt class="titleShort">Korttittel</dt><dd class="titleShort">Kunnskapsbankforskriften</dd><dt class="title">Tittel</dt><dd class="title">Forskrift om behandling av opplysninger om natur- og vannskader i Kunnskapsbanken (kunnskapsbankforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Direktoratet for samfunnssikkerhet og beredskap 1. juni 2022 med hjemmel i lov 25. juni 2010 nr. 45 om kommunal beredskapsplikt, sivile beskyttelsestiltak og Sivilforsvaret (sivilbeskyttelsesloven) § 15a, jf. delegeringsvedtak 16. april 2021 nr. 1175.</dd><dt class="refid">RefID</dt><dd class="refid">forskrift/2022-06-01-954</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om behandling av opplysninger om natur- og vannskader i Kunnskapsbanken (kunnskapsbankforskriften)<ul class="tocSubUl"><li>Kapittel 1. Virkeområde og definisjoner<ul class="tocSubUl"><li>§ 1. Virkeområde</li><li>§ 2. Definisjoner</li></ul></li><li>Kapittel 2. Behandling av opplysninger i Kunnskapsbanken<ul class="tocSubUl"><li>§ 3. Behandling av personopplysninger i Kunnskapsbanken</li></ul></li><li>Kapittel 3. Innhenting av opplysninger fra forsikringsselskaper til Kunnskapsbanken<ul class="tocSubUl"><li>§ 4. Forsikringsselskaper som plikter å gi opplysninger til Kunnskapsbanken</li><li>§ 5. Innhenting av opplysninger fra forsikringsselskaper</li><li>§ 6. Forsikringsselskapenes databehandler</li></ul></li><li>Kapittel 4. Tilgang til opplysninger i Kunnskapsbanken<ul class="tocSubUl"><li>§ 7. Offentlige organer som gis tilgang til opplysninger i Kunnskapsbanken</li></ul></li><li>Kapittel 5. Ikraftsetting<ul class="tocSubUl"><li>§ 8. Ikraftsetting</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2022-06-01-954" id="dokument"><h1>Forskrift om behandling av opplysninger om natur- og vannskader i Kunnskapsbanken (kunnskapsbankforskriften)</h1><section class="section" data-name="kap1" id="kapittel-1" data-lovdata-URL="LTI/forskrift/2022-06-01-954/KAPITTEL_1"><h2>Kapittel 1. Virkeområde og definisjoner</h2><article class="legalArticle" data-lovdata-URL="LTI/forskrift/2022-06-01-954/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">behandling av personopplysninger og andre opplysninger i Kunnskapsbanken,</article></article></li><li data-li-identifier="b." data-name="b."><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">innhenting av personopplysninger og andre opplysninger fra forsikringsselskaper til bruk i Kunnskapsbanken,</article></article></li><li data-li-identifier="c." data-name="c."><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">tilgjengeliggjøring av personopplysninger og andre opplysninger i Kunnskapsbanken.</article></article></li></ul></article><article class="legalP" id="kapittel-1-paragraf-1-ledd-2">Forskriften gjelder også for Svalbard.</article></article><article class="legalArticle" data-lovdata-URL="LTI/forskrift/2022-06-01-954/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I denne forskriften menes med<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>Kunnskapsbanken:</i> Direktoratet for samfunnssikkerhet og beredskap sitt datasystem for innhenting, sammenstilling og tilgjengeliggjøring av data om risiko og sårbarhet.</article></article></li><li data-li-identifier="b." data-name="b."><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>API (Application Programming Interface):</i> et verktøy som gjør det mulig å overføre opplysninger fra et datasystem til et annet.</article></article></li></ul></article></article></section><section class="section" data-name="kap2" id="kapittel-2" data-lovdata-URL="LTI/forskrift/2022-06-01-954/KAPITTEL_2"><h2>Kapittel 2. Behandling av opplysninger i Kunnskapsbanken</h2><article class="legalArticle" data-lovdata-URL="LTI/forskrift/2022-06-01-954/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Behandling av personopplysninger i Kunnskapsbanken</span></h3><article class="legalP" id="kapittel-2-paragraf-1-ledd-1">Direktoratet for samfunnssikkerhet og beredskap er behandlingsansvarlig for personopplysningene som behandles i Kunnskapsbanken.</article><article class="legalP" id="kapittel-2-paragraf-1-ledd-2">Direktoratet for samfunnssikkerhet og beredskap kan behandle personopplysninger i Kunnskapsbanken når det er nødvendig for å forebygge og redusere konsekvensene av uønskede hendelser, herunder for å understøtte kommunenes og Longyearbyen lokalstyres arbeid med risiko- og sårbarhetsanalyser etter sivilbeskyttelsesloven § 14.</article><article class="legalP" id="kapittel-2-paragraf-1-ledd-3">Direktoratet for samfunnssikkerhet og beredskap kan innhente personopplysninger fra forsikringsselskaper og Statens naturskadeordning, og sammenstille disse med andre opplysninger fra interne og eksterne datakilder. Direktoratet for samfunnssikkerhet og beredskap kan videre foreta vurderinger, analyser og på annen måte behandle personopplysningene i Kunnskapsbanken.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2022-06-01-954/KAPITTEL_3"><h2>Kapittel 3. Innhenting av opplysninger fra forsikringsselskaper til Kunnskapsbanken</h2><article class="legalArticle" data-lovdata-URL="LTI/forskrift/2022-06-01-954/§4" data-name="§4" id="kapittel-3-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Forsikringsselskaper som plikter å gi opplysninger til Kunnskapsbanken</span></h3><article class="legalP" id="kapittel-3-paragraf-1-ledd-1">Reglene i dette kapittelet gjelder for forsikringsselskaper som er deltakere i Norsk Naturskadepool (NP) etter forskrift om instruks for Norsk Naturskadepool § 1, og som er gitt tillatelse til å drive skadeforsikring i Fastlands-Norge eller på Svalbard, eller gjennom filial etablert i Fastlands-Norge eller på Svalbard.</article></article><article class="legalArticle" data-lovdata-URL="LTI/forskrift/2022-06-01-954/§5" data-name="§5" id="kapittel-3-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Innhenting av opplysninger fra forsikringsselskaper</span></h3><article class="legalP" id="kapittel-3-paragraf-2-ledd-1">Forsikringsselskaper skal utlevere personopplysninger og andre opplysninger om natur- og vannskader til Direktoratet for samfunnssikkerhet og beredskap. Plikten til å utlevere opplysninger om natur- og vannskader gjelder skader som rapporteres til Norsk Naturskadepool, øvrige værrelaterte vannskader, og avbruddstap knyttet til disse. Plikten til å utlevere opplysninger gjelder kun for forsikringsprodukter som det kreves naturskadepremie for.</article><article class="legalP" id="kapittel-3-paragraf-2-ledd-2">Forsikringsselskapene skal utlevere opplysninger om natur- og vannskader til Direktoratet for samfunnssikkerhet og beredskap i samsvar med denne tabellen: <table><thead><tr><th data-text-align="center" data-vertical-align="top" /><th data-text-align="left" data-vertical-align="top"><i>Krav til opplysning:</i></th><th data-text-align="left" data-vertical-align="top"><i>Krav til format:</i></th><th data-text-align="left" data-vertical-align="top"><i>Beskrivelse av krav:</i></th></tr></thead><tbody><tr><td data-text-align="center" data-vertical-align="top">1.</td><td data-text-align="left" data-vertical-align="top">Skadenummer eller annen entydig identifikator for skaden</td><td data-text-align="left" data-vertical-align="top">Tekst</td><td data-text-align="left" data-vertical-align="top">Unik verdi for den enkelte skade</td></tr><tr><td data-text-align="center" data-vertical-align="top">2.</td><td data-text-align="left" data-vertical-align="top">Dato for skaden</td><td data-text-align="left" data-vertical-align="top">åååå.mm.dd</td><td data-text-align="left" data-vertical-align="top" /></tr><tr><td data-text-align="center" data-vertical-align="top">3.</td><td data-text-align="left" data-vertical-align="top">Kommunenummer skadested (på skadetidspunktet)</td><td data-text-align="left" data-vertical-align="top">4 siffer</td><td data-text-align="left" data-vertical-align="top">For eksempel 0301</td></tr><tr><td data-text-align="center" data-vertical-align="top">4.</td><td data-text-align="left" data-vertical-align="top">Gateadresse skadested (på skadetidspunktet)</td><td data-text-align="left" data-vertical-align="top">Tekst</td><td data-text-align="left" data-vertical-align="top">Gatenavn og nummer (Veien 4B)</td></tr><tr><td data-text-align="center" data-vertical-align="top">5.</td><td data-text-align="left" data-vertical-align="top">Postnummer skadested (på skadetidspunktet)</td><td data-text-align="left" data-vertical-align="top">Tekst</td><td data-text-align="left" data-vertical-align="top">For eksempel 0010</td></tr><tr><td data-text-align="center" data-vertical-align="top">6.</td><td data-text-align="left" data-vertical-align="top">Poststed skadested (på skadetidspunktet)</td><td data-text-align="left" data-vertical-align="top">Tekst</td><td data-text-align="left" data-vertical-align="top">For eksempel Oslo</td></tr><tr><td data-text-align="center" data-vertical-align="top">7.</td><td data-text-align="left" data-vertical-align="top">Lengdegrad skadested</td><td data-text-align="left" data-vertical-align="top">Tekst</td><td data-text-align="left" data-vertical-align="top">Posisjoner skal være angitt i desimale grader(DD), med minimum 4 desimaler. Det skal være geografiske koordinater, med WGS84 som datum. Punktum skal benyttes som desimalskilletegn (for eksempel 10.1234)</td></tr><tr><td data-text-align="center" data-vertical-align="top">8.</td><td data-text-align="left" data-vertical-align="top">Breddegrad skadested</td><td data-text-align="left" data-vertical-align="top">Tekst</td><td data-text-align="left" data-vertical-align="top">Posisjoner skal være angitt i desimale grader (DD), med minimum 4 desimaler. Det skal være geografiske koordinater, med WGS84 som datum. Punktum skal benyttes som desimalskilletegn (for eksempel 60.1234)</td></tr><tr><td data-text-align="center" data-vertical-align="top">9.</td><td data-text-align="left" data-vertical-align="top">Erstatningsbeløp – anslått erstatning</td><td data-text-align="left" data-vertical-align="top">Hele tall i kroner</td><td data-text-align="left" data-vertical-align="top">Anslått skadekostnad fratrukket antatt egenandel</td></tr><tr><td data-text-align="center" data-vertical-align="top">10.</td><td data-text-align="left" data-vertical-align="top">Forsikringsprodukt</td><td data-text-align="left" data-vertical-align="top">Tekst. Felles kategorier</td><td data-text-align="left" data-vertical-align="top">Det skal oppgis én kategori for alle skader som rapporteres</td></tr><tr><td data-text-align="center" data-vertical-align="top">11.</td><td data-text-align="left" data-vertical-align="top">Skadetype</td><td data-text-align="left" data-vertical-align="top">Tekst. Felles kategorier</td><td data-text-align="left" data-vertical-align="top">Det skal oppgis én kategori for alle skader som rapporteres</td></tr><tr><td data-text-align="center" data-vertical-align="top">12.</td><td data-text-align="left" data-vertical-align="top">Årsak til skaden (Vannskader)</td><td data-text-align="left" data-vertical-align="top">Tekst. Felles kategorier</td><td data-text-align="left" data-vertical-align="top">Det skal oppgis én kategori for alle vannskader som rapporteres</td></tr><tr><td data-text-align="center" data-vertical-align="top">13.</td><td data-text-align="left" data-vertical-align="top">Beskrivelse av skaden (Vannskader)</td><td data-text-align="left" data-vertical-align="top">Tekst. Felles kategorier</td><td data-text-align="left" data-vertical-align="top">Det skal oppgis én kategori for alle vannskader som rapporteres</td></tr><tr><td data-text-align="center" data-vertical-align="top">14.</td><td data-text-align="left" data-vertical-align="top">Beskrivelse av skadestedet (Vannskader)</td><td data-text-align="left" data-vertical-align="top">Tekst. Felles kategorier</td><td data-text-align="left" data-vertical-align="top">Det skal oppgis én kategori for alle vannskader som rapporteres</td></tr><tr><td data-text-align="center" data-vertical-align="top">15.</td><td data-text-align="left" data-vertical-align="top">Hendelsestype</td><td data-text-align="left" data-vertical-align="top">Tekst. Felles kategorier</td><td data-text-align="left" data-vertical-align="top">Det skal oppgis én kategori for alle naturskader og avbruddstap, boutgifter o.l. knyttet til naturskader som rapporteres</td></tr></tbody></table></article></article><article class="legalArticle" data-lovdata-URL="LTI/forskrift/2022-06-01-954/§6" data-name="§6" id="kapittel-3-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Forsikringsselskapenes databehandler</span></h3><article class="legalP" id="kapittel-3-paragraf-3-ledd-1">Forsikringsselskapene skal utlevere opplysningene i § 5 til Direktoratet for samfunnssikkerhet og beredskap gjennom en felles databehandler.</article><article class="legalP" id="kapittel-3-paragraf-3-ledd-2">Forsikringsselskapene skal gjøre databehandleren i stand til å utlevere opplysningene i § 5 til Direktoratet for samfunnssikkerhet og beredskap i tråd med kravene til format.</article><article class="legalP" id="kapittel-3-paragraf-3-ledd-3">Forsikringsselskapene skal sørge for at databehandleren sammenstiller og gjør opplysningene i § 5 tilgjengelige for Direktoratet for samfunnssikkerhet og beredskap gjennom et felles API.</article><article class="legalP" id="kapittel-3-paragraf-3-ledd-4">Forsikringsselskapene skal sørge for at opplysningene som utleveres til databehandleren i samsvar med § 5, er så oppdaterte som mulig, og at databehandleren gjør opplysningene tilgjengelige for Direktoratet for samfunnssikkerhet og beredskap gjennom det felles API-et minst én gang per måned.</article><article class="legalP" id="kapittel-3-paragraf-3-ledd-5">Forsikringsselskapene skal sørge for en hensiktsmessig ordning for fordeling av kostnader knyttet til databehandlerens oppgaver.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2022-06-01-954/KAPITTEL_4"><h2>Kapittel 4. Tilgang til opplysninger i Kunnskapsbanken</h2><article class="legalArticle" data-lovdata-URL="LTI/forskrift/2022-06-01-954/§7" data-name="§7" id="kapittel-4-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Offentlige organer som gis tilgang til opplysninger i Kunnskapsbanken</span></h3><article class="legalP" id="kapittel-4-paragraf-1-ledd-1">Følgende offentlige organer gis tilgang til og kan behandle personopplysninger i Kunnskapsbanken, når dette er nødvendig for å forebygge og redusere konsekvensene av natur- og vannskader, herunder for å understøtte arbeidet med risiko- og sårbarhetsanalyser etter sivilbeskyttelsesloven § 14:<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">kommunene,</article></article></li><li data-li-identifier="b." data-name="b."><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">Longyearbyen lokalstyre,</article></article></li><li data-li-identifier="c." data-name="c."><article class="listArticle" id="kapittel-4-paragraf-1-ledd-1-punkt-3"><article class="legalP" id="kapittel-4-paragraf-1-ledd-1-punkt-3-ledd-1">statsforvalterne,</article></article></li><li data-li-identifier="d." data-name="d."><article class="listArticle" id="kapittel-4-paragraf-1-ledd-1-punkt-4"><article class="legalP" id="kapittel-4-paragraf-1-ledd-1-punkt-4-ledd-1">Sysselmesteren på Svalbard,</article></article></li><li data-li-identifier="e." data-name="e."><article class="listArticle" id="kapittel-4-paragraf-1-ledd-1-punkt-5"><article class="legalP" id="kapittel-4-paragraf-1-ledd-1-punkt-5-ledd-1">fylkeskommunene og</article></article></li><li data-li-identifier="f." data-name="f."><article class="listArticle" id="kapittel-4-paragraf-1-ledd-1-punkt-6"><article class="legalP" id="kapittel-4-paragraf-1-ledd-1-punkt-6-ledd-1">Norges vassdrags- og energidirektorat (NVE).</article></article></li></ul></article></article></section><section class="section" data-name="kap5" id="kapittel-5" data-lovdata-URL="LTI/forskrift/2022-06-01-954/KAPITTEL_5"><h2>Kapittel 5. Ikraftsetting</h2><article class="legalArticle" data-lovdata-URL="LTI/forskrift/2022-06-01-954/§8" data-name="§8" id="kapittel-5-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Ikraftsetting</span></h3><article class="legalP" id="kapittel-5-paragraf-1-ledd-1">Forskriften trer i kraft 1. juli 2022.</article></article></section></main></body></html>