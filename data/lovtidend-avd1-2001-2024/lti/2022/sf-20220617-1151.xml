<!DOCTYPE html><html lang="no"><head><title>Forskrift om endring i forskrift om studier og eksamen ved Universitetet i Sørøst-Norge (USN)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-06-17-1151</dd><dt class="dokid">DokumentID</dt><dd class="dokid">LTI/forskrift/2022-06-17-1151</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Universitetet i Sørøst-Norge</li></ul></dd><dt class="dateInForce">I kraft fra</dt><dd class="dateInForce">2022-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2018-06-15-1090</li></ul></dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>lov/2005-04-01-15/§3-9</li><li>lov/2005-04-01-15/§3-10</li></ul></dd><dt class="dateOfPublication">Kunngjort</dt><dd class="dateOfPublication">2022-06-24 15:20</dd><dt class="journalNumber">Journalnummer</dt><dd class="journalNumber">2022-0879</dd><dt class="title">Tittel</dt><dd class="title">Forskrift om endring i forskrift om studier og eksamen ved Universitetet i Sørøst-Norge (USN)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Universitetet i Sørøst-Norge 17. juni 2022 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3, § 3-9 og § 3-10.</dd><dt class="refid">RefID</dt><dd class="refid">forskrift/2022-06-17-1151</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om studier og eksamen ved Universitetet i Sørøst-Norge (USN)<ul class="tocSubUl"><li>I<ul class="tocSubUl"><li>§ 3-2. Antall avsluttende emner og deleksamener</li><li>§ 3-5. Faglig godkjenning av utdanning</li><li>§ 5-1. Vilkår for å gjennomføre praksis</li><li>§ 5-4. Avbrutt praksis</li><li>§ 6-1. Eksamensformer</li><li>§ 7-5a. Eksamensavgift på studiepoenggivende betalingsstudier</li><li>§ 7-12. Ny eksamen</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-06-17-1151" id="dokument"><h1>Forskrift om endring i forskrift om studier og eksamen ved Universitetet i Sørøst-Norge (USN)</h1><section class="section" data-name="kapI" id="kapittel-1" data-lovdata-URL="LTI/forskrift/2022-06-17-1151/KAPITTEL_1"><h2 data-text-align="center">I</h2><article class="defaultP">I forskrift 15. juni 2018 nr. 1090 om studier og eksamen ved Universitetet i Sørøst-Norge (USN) gjøres følgende endringer:</article> <article class="defaultP" margin-top="true">§ 2-2 tredje ledd skal lyde:</article><article class="numberedLegalP" data-numerator="3" id="kapittel-1-nummer-1">(3) Studenten kan søke om å få utstedt vitnemål for selvkomponert studieløp. I graden skal det inngå fordypning av emner eller emnegrupper av minst 80 studiepoengs omfang (fordypningsenhet) i et fagområde som tilbys av universitetet, og emner eller emnegrupper av minst 30 studiepoengs omfang (breddeemner) innenfor beslektede emner til fordypningsenheten. Inntil 30 studiepoeng kan bestå av frittstående emner eller emner fra andre fagområder eller studieprogram. De resterende 40 studiepoengene, utover maksimalt tillatt omfang på frie emner, må tas enten innenfor fordypningsenheten eller breddeemnene. Fagmiljøet innenfor fordypningsenheten vurderer om det er faglig forsvarlig å gi fritak fra kravet om gjennomføring av et selvstendig arbeid som omtalt i annet ledd. Studenten må selv dokumentere at kravene er oppfylt på søknadstidspunktet, jf. § 9-1 fjerde ledd. Minst 60 studiepoeng som skal inngå i grunnlaget for bachelorgraden, må være tatt ved USN og skal ikke være en del av tidligere oppnådd grad eller yrkesutdanning.</article> <article class="defaultP" margin-top="true">§ 2-4 annet ledd skal lyde:</article><article class="numberedLegalP" data-numerator="2" id="kapittel-1-nummer-2">(2) For fellesgrader kan det fastsettes unntak fra tilknytningskravet, jf. forskrift 21. desember 2018 nr. 2221 om godkjenning av norsk og utenlandsk høyere utdanning og av realkompetanse § 5.</article> <article class="defaultP" margin-top="true">§ 3-2 oppheves.</article> <article class="defaultP" margin-top="true">Nåværende § 3-3 til § 3-9 blir ny § 3-2 til § 3-8.</article> <article class="defaultP" margin-top="true">§ 3-2 skal lyde:</article><article class="futureLegalArticle" data-name="§3-2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-2</span>. <span class="legalArticleTitle">Antall avsluttende emner og deleksamener</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Det skal som hovedregel være maksimalt fire avsluttende emner per semester.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) For emner på 10 studiepoeng eller mindre kan det kun gis to deleksamener. Viserektor for utdanning og studiekvalitet kan gi dispensasjon fra denne bestemmelsen for emner hvor det er faglige gode grunner for dette.</article></article> <article class="defaultP" margin-top="true">§ 3-3 første ledd skal lyde</article><article class="numberedLegalP" data-numerator="1" id="kapittel-1-nummer-3">(1) Det skal fremgå av studieplanen hvilke vurderinger som skal inngå på vitnemålet eller karakterutskriften, og hvilke vurderingsuttrykk som benyttes, jf. universitets- og høyskoleloven § 3-9 sjette ledd. Dersom et emne består av flere deleksamener, skal vektingsforholdet mellom deleksamenene beskrives.</article> <article class="defaultP" margin-top="true">§ 3-5 skal lyde:</article><article class="futureLegalArticle" data-name="§3-5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-5</span>. <span class="legalArticleTitle">Faglig godkjenning av utdanning</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Søknad om faglig godkjenning av utdanning vurderes i henhold til universitets- og høyskoleloven § 3-5 til § 3-5g. Det skal ikke gis dobbel uttelling for samme faginnhold innenfor samme grad.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Faglig godkjenning av eksamener og emner som inngår i graden skal fremgå av vitnemålet.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Bachelor- eller masteroppgave som tidligere har inngått i en grad, kan ikke inngå i en ny grad.</article></article> <article class="defaultP" margin-top="true">§ 3-6 annet ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-nummer-3-punkt-1"><article class="legalP" id="kapittel-1-foreslåttparagraf-2-nummer-3-punkt-1-ledd-1">ha fullført og bestått minst 60 studiepoeng ved Universitetet i Sørøst-Norge eller annen utdanningsinstitusjon</article></article></li></ul></article> <article class="defaultP" margin-top="true">§ 3-7 første ledd skal lyde:</article><article class="numberedLegalP" data-numerator="1" id="kapittel-1-nummer-4">(1) Før utreise skal studenten få vurdert om delstudiene kan gi faglig godkjenning for deler av utdanningen etter universitets- og høyskoleloven § 3-5f. Endelig faglig godkjenning gis når delstudiene er fullført, og de forhåndsgodkjente emnene eller praksisopplæring er bestått.</article> <article class="defaultP" margin-top="true">§ 4-1 annet og tredje ledd skal lyde:</article><article class="numberedLegalP" data-numerator="2" id="kapittel-1-nummer-5">(2) Studierett etableres ved at studenten aksepterer tilbud om studieplass, registrerer oppmøte til studiestart, semesterregistrerer seg og betaler semesteravgift innen fastsatt frist.</article><article class="numberedLegalP" data-numerator="3" id="kapittel-1-nummer-6">(3) For gradsstudier gis det inntil to år forlenget studierett etter utløp av normert studietid for aktive studenter. I tidsbegrensningen på to år inngår ikke utsatt studiestart, midlertidig utestenging eller innvilgede permisjoner. Dersom det fattes vedtak om tap av studierett etter § 4-5, opphører likevel studieretten før utløpet av toårsfristen.</article> <article class="defaultP" margin-top="true">§ 4-2 første, tredje og nytt fjerde ledd skal lyde:</article><article class="numberedLegalP" data-numerator="1" id="kapittel-1-nummer-7">(1) Studenten skal som hovedregel følge fastsatt studieprogresjon for studiet, slik det fremgår av studie- og emneplanen.</article><article class="numberedLegalP" data-numerator="3" id="kapittel-1-nummer-8">(3) For å beholde studieretten må studenten ha en studiepoengproduksjon som tilsvarer minst 50 prosent av kravene til progresjon i det aktuelle studiet per studieår etter første ledd. Dersom det er åpenbart at studenten før utløpet av studieåret ikke vil oppnå kravet, kan det fattes vedtak om tap av studierett etter § 4-5 første ledd bokstav h før studieårets slutt.</article><article class="numberedLegalP" data-numerator="4" id="kapittel-1-nummer-9">(4) I studier hvor det er satt krav til at emner skal bestås i en bestemt rekkefølge før studenten kan gå videre i studieløpet, og studenten ikke har bestått emnet, beholder studenten studieretten inntil eksamen gjennomføres på nytt. Studentens utdanningsplan endres som følge av forsinkelsen i studieløpet.</article> <article class="defaultP" margin-top="true">§ 4-3 første ledd skal lyde:</article><article class="numberedLegalP" data-numerator="1" id="kapittel-1-nummer-10">(1) Studenter med funksjonsnedsettelse og studenter med særskilte behov har rett til egnet individuell tilrettelegging av lærested, undervisning, læremidler og eksamen, for å sikre likeverdige opplærings- og utdanningsmuligheter, jf. universitets- og høyskoleloven § 4-3c. Retten gjelder ikke tilrettelegging som innebærer en uforholdsmessig byrde for universitetet. Den som fullfører og består en utdanning, må ha oppnådd det fastsatte læringsutbyttet. Tilretteleggingen må derfor ikke føre til en reduksjon av de faglige krav som stilles i den enkelte utdanningen.</article> <article class="defaultP" margin-top="true">§ 4-4 første, tredje og femte ledd skal lyde:</article><article class="numberedLegalP" data-numerator="1" id="kapittel-1-nummer-11">(1) Permisjon fra studiene skal innvilges ved tjeneste etter forsvarsloven § 17, verv i studentpolitiske organer, sykdom og når det foreligger andre særlige grunner, jf. universitets- og høyskoleloven § 4-3e. Studenten må sende skriftlig og begrunnet søknad til fakultetet.</article><article class="numberedLegalP" data-numerator="3" id="kapittel-1-nummer-12">(3) Permisjon innvilges normalt for inntil to semestre. I særlige tilfeller kan det innvilges permisjon for mer enn to semestre, så lenge behovet tilsier det.</article><article class="numberedLegalP" data-numerator="5" id="kapittel-1-nummer-13">(5) Studenter som er innvilget permisjon har fortsatt studierett ved universitetet, og har rett til å avlegge eksamen i permisjonstiden. Studenten må sende søknad om eksamensavleggelse i permisjonstiden.</article> <article class="defaultP" margin-top="true">§ 4-5 første ledd skal lyde:</article><article class="numberedLegalP" data-numerator="1" id="kapittel-1-nummer-14">(1) Studieretten opphører når:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-14-punkt-1"><article class="legalP" id="kapittel-1-nummer-14-punkt-1-ledd-1">studenten ved tre eksamensforsøk ikke har bestått eksamen i samme emne og ikke er innvilget dispensasjon for ytterligere eksamensforsøk, jf. § 7-9</article></article></li><li data-li-identifier="b." data-name="b."><article class="listArticle" id="kapittel-1-nummer-14-punkt-2"><article class="legalP" id="kapittel-1-nummer-14-punkt-2-ledd-1">studenten to ganger ikke har bestått det samme praksisemnet, praksisperiode, bacheloroppgave, masteroppgave eller annet større prosjektarbeid. Tilsvarende gjelder når gradsoppgaven ikke blir innlevert til ordinær eller utsatt frist</article></article></li><li data-li-identifier="c." data-name="c."><article class="listArticle" id="kapittel-1-nummer-14-punkt-3"><article class="legalP" id="kapittel-1-nummer-14-punkt-3-ledd-1">studenten ikke har semesterregistrert seg innen fastsatt frist</article></article></li><li data-li-identifier="d." data-name="d."><article class="listArticle" id="kapittel-1-nummer-14-punkt-4"><article class="legalP" id="kapittel-1-nummer-14-punkt-4-ledd-1">studenten ikke har betalt semesteravgift eller annen avgift fastsatt i samsvar med forskrift om egenbetaling ved universiteter og høyskoler innen fastsatt frist</article></article></li><li data-li-identifier="e." data-name="e."><article class="listArticle" id="kapittel-1-nummer-14-punkt-5"><article class="legalP" id="kapittel-1-nummer-14-punkt-5-ledd-1">studenten unnlater å levere original dokumentasjon eller vitnemål når dette blir etterspurt</article></article></li><li data-li-identifier="f." data-name="f."><article class="listArticle" id="kapittel-1-nummer-14-punkt-6"><article class="legalP" id="kapittel-1-nummer-14-punkt-6-ledd-1">studenten ved falskt vitnemål eller annen ugyldig dokumentasjon er innvilget opptak</article></article></li><li data-li-identifier="g." data-name="g."><article class="listArticle" id="kapittel-1-nummer-14-punkt-7"><article class="legalP" id="kapittel-1-nummer-14-punkt-7-ledd-1">studenten ikke bekrefter og oppdaterer sin utdanningsplan innen fastsatt frist</article></article></li><li data-li-identifier="h." data-name="h."><article class="listArticle" id="kapittel-1-nummer-14-punkt-8"><article class="legalP" id="kapittel-1-nummer-14-punkt-8-ledd-1">studenten ikke har produsert studiepoeng i henhold krav om studieprogresjon, jf. § 4-2</article></article></li><li data-li-identifier="i." data-name="i."><article class="listArticle" id="kapittel-1-nummer-14-punkt-9"><article class="legalP" id="kapittel-1-nummer-14-punkt-9-ledd-1">studenten ikke tilfredsstiller vilkårene for betinget opptak, jf. forskrift om opptak ved Universitetet i Sørøst-Norge § 10</article></article></li><li data-li-identifier="j." data-name="j."><article class="listArticle" id="kapittel-1-nummer-14-punkt-10"><article class="legalP" id="kapittel-1-nummer-14-punkt-10-ledd-1">studenten ikke har fullført studieprogrammet innen forlenget studieløp, jf. § 4-1 tredje ledd</article></article></li></ul></article> <article class="defaultP" margin-top="true">Ny § 5-1 skal lyde:</article><article class="futureLegalArticle" data-name="§5-1" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5-1</span>. <span class="legalArticleTitle">Vilkår for å gjennomføre praksis</span></span><article class="legalP" id="kapittel-1-foreslåttparagraf-3-ledd-1">Det skal fremgå av studie- og emneplanen hvilke emner, eksamener og obligatoriske krav og aktiviteter som skal være fullført før studenten kan starte i praksis.</article></article> <article class="defaultP" margin-top="true">Nåværende § 5-1 og § 5-2 blir ny § 5-2 og § 5-3.</article> <article class="defaultP" margin-top="true">§ 5-3 nytt tredje ledd skal lyde:</article><article class="numberedLegalP" data-numerator="3" id="kapittel-1-nummer-15">(3) Studenten kan uten forutgående varsel få praksis vurdert til «ikke bestått» dersom studenten utvilsomt ikke presterer og oppnår læringsutbyttene i emnet, og den manglende prestasjonen blir tydelig etter at halve praksisperioden er gjennomført eller etter tidspunktet for når varsel normalt blir gitt, jf. første ledd.</article> <article class="defaultP" margin-top="true">Ny § 5-4 skal lyde:</article><article class="futureLegalArticle" data-name="§5-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 5-4</span>. <span class="legalArticleTitle">Avbrutt praksis</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Dersom studenten i praksisperioden har vist handlinger eller adferd som utgjør en mulig fare for liv, fysisk eller psykisk helse for de som studenten er i kontakt med, kan praksisperioden avbrytes uten forutgående varsel. Praksisperioden blir i disse tilfellene vurdert til «ikke bestått» og teller som ett forsøk.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Dersom praksisstedet eller universitetet avbryter praksis grunnet andre forhold som skyldes studenten, skal forsøket annulleres og ikke telle som ett forsøk. Fakultetet avgjør om studenter med avbrutt praksis må ta hele praksisperioden om igjen, og når praksisen kan gjennomføres.</article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) Universitetet skal ved avbrutt praksis etter første og annet ledd så raskt som mulig gjennomføre samtale med studenten, der det blir informert om grunnlaget for at praksis er avbrutt og konsekvensene dette har for studenten.</article></article> <article class="defaultP" margin-top="true">Nåværende § 5-3 til § 5-5 blir ny § 5-5 til § 5-7.</article> <article class="defaultP" margin-top="true">§ 5-5 første ledd skal lyde:</article><article class="numberedLegalP" data-numerator="1" id="kapittel-1-nummer-16">(1) For studenter som har gyldig fravær fra praksis kan fakultetet etter søknad innvilge utsatt praksis. Dokumentasjon for gyldig fravær må leveres senest en uke etter første fraværsdag.</article> <article class="defaultP" margin-top="true">§ 6-1 overskriften og første til sjette ledd skal lyde:</article><article class="futureLegalArticle" data-name="§6-1" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 6-1</span>. <span class="legalArticleTitle">Eksamensformer</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Eksamensformen skal måle studentens kunnskaper, ferdigheter og generelle kompetanse i henhold til emnets læringsutbytte.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Følgende eksamensformer kan benyttes, hver for seg, i kombinasjon, individuelt eller i gruppe:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-5-nummer-2-punkt-1"><article class="legalP" id="kapittel-1-foreslåttparagraf-5-nummer-2-punkt-1-ledd-1">skriftlig eksamen med tilsyn</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-5-nummer-2-punkt-2"><article class="legalP" id="kapittel-1-foreslåttparagraf-5-nummer-2-punkt-2-ledd-1">muntlig eksamen</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-5-nummer-2-punkt-3"><article class="legalP" id="kapittel-1-foreslåttparagraf-5-nummer-2-punkt-3-ledd-1">hjemmeeksamen</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-5-nummer-2-punkt-4"><article class="legalP" id="kapittel-1-foreslåttparagraf-5-nummer-2-punkt-4-ledd-1">praktisk eksamen og arbeid</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-5-nummer-2-punkt-5"><article class="legalP" id="kapittel-1-foreslåttparagraf-5-nummer-2-punkt-5-ledd-1">mappevurdering</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-5-nummer-2-punkt-6"><article class="legalP" id="kapittel-1-foreslåttparagraf-5-nummer-2-punkt-6-ledd-1">løpende vurdering</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-5-nummer-2-punkt-7"><article class="legalP" id="kapittel-1-foreslåttparagraf-5-nummer-2-punkt-7-ledd-1">bacheloroppgave</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-5-nummer-2-punkt-8"><article class="legalP" id="kapittel-1-foreslåttparagraf-5-nummer-2-punkt-8-ledd-1">masteroppgave</article></article></li><li data-li-identifier="i." data-name="i."><article class="listArticle" id="kapittel-1-foreslåttparagraf-5-nummer-2-punkt-9"><article class="legalP" id="kapittel-1-foreslåttparagraf-5-nummer-2-punkt-9-ledd-1">rapport</article></article></li><li data-li-identifier="j." data-name="j."><article class="listArticle" id="kapittel-1-foreslåttparagraf-5-nummer-2-punkt-10"><article class="legalP" id="kapittel-1-foreslåttparagraf-5-nummer-2-punkt-10-ledd-1">praksis.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-5-nummer-3">(3) Viserektor for utdanning og studiekvalitet kan etter søknad fra fakultetet i særlige tilfeller gi dispensasjon til å benytte andre eksamensformer enn de som fremgår av annet ledd.</article><article class="numberedLegalP" data-numerator="4" id="kapittel-1-foreslåttparagraf-5-nummer-4">(4) Emnets eksamensform, vekting av eventuelle deleksamener og dersom deleksamener kreves bestått i en bestemt rekkefølge, skal fremgå av emneplanen.</article><article class="numberedLegalP" data-numerator="5" id="kapittel-1-foreslåttparagraf-5-nummer-5">(5) Eksamen i gruppe, med unntak av bachelor- og masteroppgave, skal ikke utgjøre mer enn 50 prosent av eksamensgrunnlaget i et studieprogram.</article><article class="numberedLegalP" data-numerator="6" id="kapittel-1-foreslåttparagraf-5-nummer-6">(6) Som hovedregel skal den samme eksamensformen benyttes både ved ordinær, utsatt og ny eksamen. I særskilte tilfeller kan det fastsettes en annen eksamensform ved utsatt og ny eksamen, jf. § 7-12. Dette skal fremgå av emneplanen. Alternativ eksamensform skal være faglig jevngod med eksamensformen ved ordinær eksamen.</article></article> <article class="defaultP" margin-top="true">§ 6-2 første og femte ledd skal lyde:</article><article class="numberedLegalP" data-numerator="1" id="kapittel-1-nummer-17">(1) Ved sensur av eksamen, skal det som hovedregel benyttes karakterer etter en skala med fem trinn fra A til E for bestått, og F for ikke bestått. Fakultetet selv kan bestemme at anbefalte karakterbeskrivelser fra nasjonale fagråd skal benyttes i tillegg.</article><article class="numberedLegalP" data-numerator="5" id="kapittel-1-nummer-18">(5) Deleksamener som inngår i grunnlaget for endelig karakterfastsetting skal ha samme karaktersystem, og hver deleksamen skal bestå av én eksamensform.</article> <article class="defaultP" margin-top="true">§ 7-1 første ledd skal lyde:</article><article class="numberedLegalP" data-numerator="1" id="kapittel-1-nummer-19">(1) Vilkår for å avlegge eksamen skal fremgå av emneplanen. Det kan stilles krav i emneplanen om at faglige arbeidskrav, obligatoriske aktiviteter og tilstedeværelse må være godkjent før studenten kan avlegge eksamen og fortsette studiet. Tilsvarende kan det stilles krav i studie- eller emneplanen om at bestemte eksamener skal være bestått, eller et minimum antall studiepoeng er avlagt, før studenten kan melde seg til undervisning/eksamen i ett eller flere andre emner, eller fortsette studiet.</article> <article class="defaultP" margin-top="true">§ 7-2 tredje ledd skal lyde:</article><article class="numberedLegalP" data-numerator="3" id="kapittel-1-nummer-20">(3) Dersom en student ikke får et arbeidskrav godkjent, og dette er satt som krav før studenten kan avlegge eksamen, skal studenten som hovedregel gis anledning til ett nytt forsøk. Dersom studentens faglige prestasjon blir vurdert, har studenten klagerett etter andre forsøk dersom arbeidskravet ikke blir godkjent.</article> <article class="defaultP" margin-top="true">Ny § 7-5a skal lyde:</article><article class="futureLegalArticle" data-name="§7-5a" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 7-5a</span>. <span class="legalArticleTitle">Eksamensavgift på studiepoenggivende betalingsstudier</span></span><article class="legalP" id="kapittel-1-foreslåttparagraf-6-ledd-1">Fakultetet kan fastsette en eksamensavgift for eksamensforsøk ut over første ordinære eksamensforsøk, for studenter som er tatt opp til utdanning etter forskrift om egenbetaling ved universiteter og høyskoler kapittel 3.</article></article> <article class="defaultP" margin-top="true">§ 7-6 skal lyde: (Nåværende annet ledd oppheves. Nåværende tredje og fjerde ledd blir nytt annet og tredje ledd.)</article><article class="numberedLegalP" data-numerator="1" id="kapittel-1-nummer-21">(1) Studenten har frist for oppmelding til eksamen innen 1. september for høstsemesteret og 1. februar for vårsemesteret.</article><article class="numberedLegalP" data-numerator="2" id="kapittel-1-nummer-22">(2) Oppmeldingsfrist til ny eller utsatt eksamen etter § 7-12, er fire uker før eksamensdato hvis ikke annet er oppgitt.</article><article class="numberedLegalP" data-numerator="3" id="kapittel-1-nummer-23">(3) Studenten er selv ansvarlig for å kontrollere i StudentWeb at oppmeldingen til eksamen er korrekt.</article> <article class="defaultP" margin-top="true">§ 7-9 skal lyde:</article><article class="numberedLegalP" data-numerator="1" id="kapittel-1-nummer-24">(1) En student kan avlegge eksamen i det samme emnet inntil tre ganger.</article><article class="numberedLegalP" data-numerator="2" id="kapittel-1-nummer-25">(2) Etter skriftlig begrunnet søknad, kan det i særlige tilfeller gis dispensasjon for et fjerde eksamensforsøk. De forhold som legges til grunn må ha vært til stede ved, eller umiddelbart før eksamenstidspunktet, og studenten må ha hatt rimelig grunn for ikke å ha benyttet seg av muligheten for avmelding eller legeattest for gyldig fravær ved tredje eksamensforsøk.</article><article class="numberedLegalP" data-numerator="3" id="kapittel-1-nummer-26">(3) Studenter som har studierett kan unntaksvis søke om et femte eksamensforsøk i obligatoriske emner som er en del av et studieprogram som ikke tilbys ved andre utdanningsinstitusjoner.</article><article class="numberedLegalP" data-numerator="4" id="kapittel-1-nummer-27">(4) Ved flere forsøk til eksamen teller beste karakter.</article><article class="numberedLegalP" data-numerator="5" id="kapittel-1-nummer-28">(5) Med tellende forsøk menes at studenten:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-28-punkt-1"><article class="legalP" id="kapittel-1-nummer-28-punkt-1-ledd-1">har bestått eksamen</article></article></li><li data-li-identifier="b." data-name="b."><article class="listArticle" id="kapittel-1-nummer-28-punkt-2"><article class="legalP" id="kapittel-1-nummer-28-punkt-2-ledd-1">trekker seg etter avmeldingsfristens utløp eller under eksamen</article></article></li><li data-li-identifier="c." data-name="c."><article class="listArticle" id="kapittel-1-nummer-28-punkt-3"><article class="legalP" id="kapittel-1-nummer-28-punkt-3-ledd-1">ikke møter til eksamen</article></article></li><li data-li-identifier="d." data-name="d."><article class="listArticle" id="kapittel-1-nummer-28-punkt-4"><article class="legalP" id="kapittel-1-nummer-28-punkt-4-ledd-1">ikke leverer skriftlig eksamen innen oppgitt frist</article></article></li><li data-li-identifier="e." data-name="e."><article class="listArticle" id="kapittel-1-nummer-28-punkt-5"><article class="legalP" id="kapittel-1-nummer-28-punkt-5-ledd-1">ikke leverer bachelor- eller masteroppgave innen ordinær eller utsatt frist</article></article></li><li data-li-identifier="f." data-name="f."><article class="listArticle" id="kapittel-1-nummer-28-punkt-6"><article class="legalP" id="kapittel-1-nummer-28-punkt-6-ledd-1">får karakteren F/«ikke bestått»</article></article></li><li data-li-identifier="g." data-name="g."><article class="listArticle" id="kapittel-1-nummer-28-punkt-7"><article class="legalP" id="kapittel-1-nummer-28-punkt-7-ledd-1">får eksamen annullert på grunn av fusk eller forsøk på fusk.</article></article></li></ul></article><article class="numberedLegalP" data-numerator="6" id="kapittel-1-nummer-29">(6) Fakultetet kan i emneplanen angi vilkår for å innvilge utsatt innleveringsfrist for gradsoppgave.</article><article class="numberedLegalP" data-numerator="7" id="kapittel-1-nummer-30">(7) Bacheloroppgave og andre større prosjektarbeider kan gjentas bare én gang i ny eller omarbeidet form.</article><article class="numberedLegalP" data-numerator="8" id="kapittel-1-nummer-31">(8) Studenten kan levere ny eller omarbeidet masteroppgave én gang dersom masteroppgaven er vurdert til karakteren F. Det er ikke adgang til å få vurdert ny eller omarbeidet masteroppgave i samme studieprogram når masteroppgaven er vurdert med karakteren A til E.</article> <article class="defaultP" margin-top="true">§ 7-10 første og annet ledd skal lyde:</article><article class="numberedLegalP" data-numerator="1" id="kapittel-1-nummer-32">(1) Universitetet avholder som hovedregel eksamen ved bruk av digital eksamensplattform. Studenten er selv ansvarlig for å sette seg inn i hvordan denne brukes.</article><article class="numberedLegalP" data-numerator="2" id="kapittel-1-nummer-33">(2) Ved skriftlig digital eksamen med tilsyn pålegges studenten å ha med eget digitalt utstyr, herunder bærbar datamaskin, jf. § 3-8. Studentens pc må være kompatibel med den digitale eksamensplattformen.</article> <article class="defaultP" margin-top="true">Ny § 7-12 skal lyde:</article><article class="futureLegalArticle" data-name="§7-12" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7-12</span>. <span class="legalArticleTitle">Ny eksamen</span></span><article class="numberedLegalP" data-numerator="1" id="kapittel-1-foreslåttparagraf-7-nummer-1">(1) For studenter som ikke besto ordinær eksamen eller som hadde gyldig fravær ved ordinær eksamen, arrangeres som hovedregel ny eksamen påfølgende semester.</article><article class="numberedLegalP" data-numerator="2" id="kapittel-1-foreslåttparagraf-7-nummer-2">(2) Innenfor samme studieår skal det som hovedregel arrangeres kun én ny eksamen i samme emne. Ved studieprogrammer med progresjonsbestemmelser, eller for studenter i siste semester av studieprogrammet, kan studenten som hovedregel avlegge ny eksamen innenfor samme semester, eller så tidlig som mulig i påfølgende semester.</article><article class="numberedLegalP" data-numerator="3" id="kapittel-1-foreslåttparagraf-7-nummer-3">(3) Som gyldig fravær regnes egen sykdom, eller alvorlig sykdom, dødsfall eller ulykke i nærmeste familie eller andre særlige grunner. Fravær som skyldes studentens egne handlinger, godkjennes ikke. Fravær som blir godkjent, teller ikke som eksamensforsøk, og registreres som «gyldig fravær».</article><article class="numberedLegalP" data-numerator="4" id="kapittel-1-foreslåttparagraf-7-nummer-4">(4) Studenter som ikke avlegger eksamen, må senest innen én uke etter eksamensdato eller fastsatt frist levere skriftlig dokumentasjon for gyldig fravær. Dokumentasjonen må angi eksamensdato, og skal som hovedregel være datert senest på eksamensdagen eller dato for innleveringsfrist.</article><article class="numberedLegalP" data-numerator="5" id="kapittel-1-foreslåttparagraf-7-nummer-5">(5) Studenter som møter, men som blir syke under eksamen, velger om de vil levere eller trekke besvarelsen. Ved levering vil besvarelsen sensureres. Når besvarelsen trekkes, må legeerklæring som angir fraværsgrunn leveres seksjon for eksamen innen én etter eksamensdato for å unngå bruk av et tellende eksamensforsøk. Legeerklæringen skal som hovedregel være utstedt på eksamensdagen.</article><article class="numberedLegalP" data-numerator="6" id="kapittel-1-foreslåttparagraf-7-nummer-6">(6) Dersom besvarelsen er levert til sensurering, kan ikke studenten etterpå påberope seg sykdom.</article><article class="numberedLegalP" data-numerator="7" id="kapittel-1-foreslåttparagraf-7-nummer-7">(7) Ny eksamen gjennomføres med samme emneplan som ved siste ordinære eksamen. Det er deretter studentens eget ansvar å kontrollere hvilken emneplan og pensum/litteraturliste som gjelder.</article><article class="numberedLegalP" data-numerator="8" id="kapittel-1-foreslåttparagraf-7-nummer-8">(8) Når et emne eller studieprogram tas ut av undervisningstilbudet, plikter universitetet å arrangere ny eksamen i påfølgende semester. Hvis det fremdeles gjenstår studenter som har karakteren F/«ikke bestått» eller gyldig fravær i et emne som har utgått, arrangeres ny eksamen en siste gang i derpå følgende semester.</article></article> <article class="defaultP" margin-top="true">Nåværende § 7-12 og § 7-13 oppheves. Nåværende § 7-14 til § 7-17 blir ny § 7-13 til § 7-16.</article> <article class="defaultP" margin-top="true">§ 7-13 første og tredje ledd skal lyde:</article><article class="numberedLegalP" data-numerator="1" id="kapittel-1-nummer-34">(1) Eksamensoppgaven skal som hovedregel utformes og besvares på undervisningsspråket som fremgår av emneplanen. Dette gjelder for alle eksamensformer.</article><article class="numberedLegalP" data-numerator="3" id="kapittel-1-nummer-35">(3) Studenten kan søke om å få besvare eksamen eller andre skriftlige arbeider som inngår i vurderingsgrunnlaget på et annet språk enn undervisningsspråket. Søknad fremsettes på universitetets skjema for tilrettelegging innen fastsatt frist, jf. § 7-15.</article> <article class="defaultP" margin-top="true">§ 7-14 fjerde ledd skal lyde:</article><article class="numberedLegalP" data-numerator="4" id="kapittel-1-nummer-36">(4) Ved digital eksamen gjennomføres eksamen normalt på studentens pc. Det er ikke tillatt å bruke elektronisk utstyr til kommunikasjon i eksamenslokalet eller med omverdenen.</article> <article class="defaultP" margin-top="true">§ 7-15 tredje ledd skal lyder:</article><article class="numberedLegalP" data-numerator="3" id="kapittel-1-nummer-37">(3) Søknaden må inneholde relevant dokumentasjon fra sakkyndig, som for eksempel lege, psykolog, logoped eller annen spesialist. Det skal som hovedregel søkes for hvert studieår, med mindre behovet for tilrettelegging er varig. Dokumentasjonen må inneholde en beskrivelse av funksjonsnedsettelsen og behovet for tilrettelegging.</article> <article class="defaultP" margin-top="true">§ 8-1 tredje ledd skal lyde:</article><article class="numberedLegalP" data-numerator="3" id="kapittel-1-nummer-38">(3) Ekstern sensor kan ikke være tilsatt i hovedstilling eller bistilling ved universitetet eller ha vært tilsatt i slike stillinger det forrige studieåret. Ekstern sensor kan heller ikke ha hatt engasjement som timelærer i det aktuelle emnet for eksamenskullet i samme studieår som vurderingen finner sted.</article> <article class="defaultP" margin-top="true">§ 8-8 annet ledd bokstav c og tredje ledd skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-1-nummer-38-punkt-1"><article class="legalP" id="kapittel-1-nummer-38-punkt-1-ledd-1">plagiering: <ul class="defaultList"><li data-li-identifier="-" data-name="-"><article class="listArticle" id="kapittel-1-nummer-38-punkt-1-ledd-1-punkt-1"><article class="legalP" id="kapittel-1-nummer-38-punkt-1-ledd-1-punkt-1-ledd-1">presentere andres arbeid som sitt eget uten tilstrekkelig kildehenvisning</article></article></li><li data-li-identifier="-" data-name="-"><article class="listArticle" id="kapittel-1-nummer-38-punkt-1-ledd-1-punkt-2"><article class="legalP" id="kapittel-1-nummer-38-punkt-1-ledd-1-punkt-2-ledd-1">presentere eget, tidligere arbeid som nytt arbeid uten å oppgi kilde</article></article></li><li data-li-identifier="-" data-name="-"><article class="listArticle" id="kapittel-1-nummer-38-punkt-1-ledd-1-punkt-3"><article class="legalP" id="kapittel-1-nummer-38-punkt-1-ledd-1-punkt-3-ledd-1">manglende markering av sitat</article></article></li><li data-li-identifier="-" data-name="-"><article class="listArticle" id="kapittel-1-nummer-38-punkt-1-ledd-1-punkt-4"><article class="legalP" id="kapittel-1-nummer-38-punkt-1-ledd-1-punkt-4-ledd-1">parafrasering ved å benytte seg av andres materiale, men selv bearbeide materialet i noen grad uten å oppgi kilde</article></article></li></ul></article></article></li></ul></article><article class="numberedLegalP" data-numerator="3" id="kapittel-1-nummer-39">(3) Når det oppstår mistanke om fusk eller forsøk på fusk ved skriftlig eksamen med tilsyn, skal studenten straks gjøres oppmerksom på dette. Studenten skal gis rett til å fullføre eksamen.</article> <article class="defaultP" margin-top="true">§ 9-1 femte ledd skal lyde:</article><article class="numberedLegalP" data-numerator="5" id="kapittel-1-nummer-40">(5) Vitnemål for oppnådd grad utstedes som hovedregel i digital form.</article> <article class="defaultP" margin-top="true">§ 9-2 skal lyde:</article><article class="legalP" id="kapittel-1-ledd-1">Sammen med utstedelse av vitnemål skal det legges ved Diploma Supplement. Dette er kun gyldig sammen med vitnemålet.</article> <article class="defaultP" margin-top="true">§ 9-3 skal lyde:</article><article class="numberedLegalP" data-numerator="1" id="kapittel-1-nummer-41">(1) For at universitetet skal kunne tildele en grad eller utstede vitnemål for fullført utdanning, må minst 60 av studiepoengene som skal inngå i beregningsgrunnlaget, være avlagt ved universitetet, jf. forskrift om godkjenning av norsk og utenlandsk høyere utdanning og av realkompetanse (godkjenningsforskriften) § 3.</article><article class="numberedLegalP" data-numerator="2" id="kapittel-1-nummer-42">(2) For faglig godkjenning av utdanning som tidligere har inngått i beregningsgrunnlaget for en grad, eller som del av en grad eller yrkesutdanning, må studenten i tillegg ha avlagt minst 60 nye studiepoeng ved universitetet før det kan utstedes et nytt vitnemål eller tildeles en ny grad, jf. forskrift om godkjenning av norsk og utenlandsk høyere utdanning og av realkompetanse (godkjenningsforskriften) § 4.</article><article class="numberedLegalP" data-numerator="3" id="kapittel-1-nummer-43">(3) Det kan være gjort unntak for fellesgrader, jf. forskrift om godkjenning av norsk og utenlandsk høyere utdanning og av realkompetanse (godkjenningsforskriften) § 5.</article></section><section class="section" data-name="kapII" id="kapittel-2" data-lovdata-URL="LTI/forskrift/2022-06-17-1151/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft fra 1. juli 2022.</article></section></main></body></html>