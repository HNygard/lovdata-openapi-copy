<!DOCTYPE html><html lang="nb"><head><title>Forskrift om endring i forskrift om midler til investering og bedriftsutvikling i landbruket</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-12-20-2345</dd><dt class="dokid">DokumentID</dt><dd class="dokid">LTI/forskrift/2022-12-20-2345</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Landbrukspolitisk avdeling</li></ul></dd><dt class="dateInForce">I kraft fra</dt><dd class="dateInForce">2023-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2014-12-19-1816</li></ul></dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2022-12-21 10:55</dd><dt class="journalNumber">Journalnummer</dt><dd class="journalNumber">2022-1816</dd><dt class="title">Tittel</dt><dd class="title">Forskrift om endring i forskrift om midler til investering og bedriftsutvikling i landbruket</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 20. desember 2022 med hjemmel i lov 12. mai 1995 nr. 23 om jord (jordlova) § 18.</dd><dt class="refid">RefID</dt><dd class="refid">forskrift/2022-12-20-2345</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om midler til investering og bedriftsutvikling i landbruket<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-12-20-2345" id="dokument"><h1>Forskrift om endring i forskrift om midler til investering og bedriftsutvikling i landbruket</h1><section class="section" data-name="kapI" id="kapittel-1" data-lovdata-URL="LTI/forskrift/2022-12-20-2345/KAPITTEL_1"><h2 data-text-align="center">I</h2><article class="defaultP">I forskrift 19. desember 2014 nr. 1816 om midler til investering og bedriftsutvikling i landbruket gjøres følgende endringer:</article> <article class="defaultP" margin-top="true">§ 3 første ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1"><i>Bedriftsutvikling:</i> Til produktutvikling, kompetansebygging, markedsundersøkelser, testsalg, nettverksbygging samt markedsføring av nye produkter, kan det gis tilskudd på inntil 75 prosent av kostnadene, begrenset oppad til 75 prosent av godkjent kostnadsoverslag for tiltaket.</article></article></li></ul></article> <article class="defaultP" margin-top="true">§ 3 første ledd bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-1-punkt-2"><article class="legalP" id="kapittel-1-punkt-2-ledd-1"><i>Investeringer i produksjonsanlegg:</i> Til investeringer i faste anlegg og tilhørende produksjonsutstyr av varig karakter, kan det gis tilskudd til inntil 40 prosent av kostnadene, begrenset oppad til 40 prosent av godkjent kostnadsoverslag for tiltaket. Øvre grense for tilskuddet er 3,5 mill. kroner per prosjekt. Den øvre grensen gjelder ikke i Troms og Finnmark fylke.</article><article class="legalP" id="kapittel-1-punkt-2-ledd-2">Ved bruk av tre som byggemateriale, kan det i tillegg gis et tilskudd på inntil 20 prosent av innvilget tilskudd etter første ledd, begrenset oppad til 400&#xa0;000 kroner.</article><article class="legalP" id="kapittel-1-punkt-2-ledd-3">Ved utmåling av tilskuddet skal det tas hensyn til graden av trebruk i prosjektet.</article><article class="legalP" id="kapittel-1-punkt-2-ledd-4">I forkant av investeringer i produksjonsanlegg kan det gis tilskudd til kjøp av tjenester til ressurskartlegging.</article></article></li></ul></article> <article class="defaultP" margin-top="true">§ 3 første ledd bokstav e skal lyde:<ul class="defaultList"><li data-li-identifier="e." data-name="e."><article class="listArticle" id="kapittel-1-punkt-3"><article class="legalP" id="kapittel-1-punkt-3-ledd-1"><i>Investeringer i frukt- og bærdyrking:</i> Til nyplanting innen økologisk frukt- og bærdyrking kan det gis tilskudd til inntil 50 prosent av kostnadene, begrenset oppad til 50 prosent av godkjent kostnadsoverslag for tiltaket. Til nyplanting innen konvensjonell frukt- og bærdyrking kan det gis tilskudd til inntil 35 prosent av kostnadene, begrenset oppad til 35 prosent av godkjent kostnadsoverslag for tiltaket.</article><article class="legalP" id="kapittel-1-punkt-3-ledd-2">For fruktprodusenter som søker IBU-tilskudd til nyplanting som følge av frostskader vinteren 2020/2021 kan det gis tilskudd til inntil 50 pst. av kostnadene, begrenset oppad til 50 pst. av godkjent kostnadsoverslag for tiltaket.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2022-12-20-2345/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen i forskriften trer i kraft 1. januar 2023</article></section></main></body></html>