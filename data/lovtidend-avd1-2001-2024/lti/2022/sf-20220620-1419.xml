<!DOCTYPE html><html lang="no"><head><title>Forskrift om endring i forskrift om opptak til studier ved Norges teknisk-naturvitenskapelige universitet (NTNU)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-06-20-1419</dd><dt class="dokid">DokumentID</dt><dd class="dokid">LTI/forskrift/2022-06-20-1419</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Norges teknisk-naturvitenskapelige universitet (NTNU)</li></ul></dd><dt class="dateInForce">I kraft fra</dt><dd class="dateInForce">2022-06-20</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-08-25-1051</li></ul></dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-7</li><li>forskrift/2017-01-06-13/§1-1</li><li>forskrift/2017-01-06-13/§4-3</li></ul></dd><dt class="dateOfPublication">Kunngjort</dt><dd class="dateOfPublication">2022-08-11 14:30</dd><dt class="journalNumber">Journalnummer</dt><dd class="journalNumber">2022-1102</dd><dt class="title">Tittel</dt><dd class="title">Forskrift om endring i forskrift om opptak til studier ved Norges teknisk-naturvitenskapelige universitet (NTNU)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Norges teknisk-naturvitenskapelige universitet (NTNU) 20. juni 2022 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-6 og § 3-7 og forskrift 6. januar 2017 nr. 13 om opptak til høgare utdanning § 1-1 fjerde ledd og § 4-3 fjerde ledd.</dd><dt class="refid">RefID</dt><dd class="refid">forskrift/2022-06-20-1419</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak til studier ved Norges teknisk-naturvitenskapelige universitet (NTNU)<ul class="tocSubUl"><li>I<ul class="tocSubUl"><li>§ 42. Overgang mellom grunnutdanninger</li><li>§ 43. Overgang til 5-årig master i teknologi</li><li>§ 43a. Overgang til 5-årig master (lektorutdanning)</li><li>§ 43b. Overgang til 3-årig bachelor i ingeniørfag</li><li>§ 44. Begrensninger i intern overgang til bachelorprogram</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-06-20-1419" id="dokument"><h1>Forskrift om endring i forskrift om opptak til studier ved Norges teknisk-naturvitenskapelige universitet (NTNU)</h1><section class="section" data-name="kapI" id="kapittel-1" data-lovdata-URL="LTI/forskrift/2022-06-20-1419/KAPITTEL_1"><h2 data-text-align="center">I</h2><article class="defaultP">I forskrift 25. august 2016 nr. 1051 om opptak til studier ved Norges teknisk-naturvitenskapelige universitet (NTNU) gjøres følgende endringer:</article> <article class="defaultP" margin-top="true">§ 15 (1) skal lyde:</article><article class="numberedLegalP" data-numerator="1" id="kapittel-1-nummer-1">(1) Den som foretar opptaket, kan etter søknad gi en student utsettelse på å starte studiet på en tildelt studieplass dersom studenten har svart bekreftende på tilbudet om studieplass. Søknaden kan innvilges dersom studenten er innkalt til førstegangs militærtjeneste, er alvorlig syk eller er gravid. Andre tungtveiende grunner kan også gi grunnlag for å innvilge søknaden. De som får innvilget søknad om utsatt studiestart får reservert studieplassen i ett eller to år. Oppstart av studiet skjer ved ordinær studiestart.</article> <article class="defaultP" margin-top="true">Ny § 17 (3) skal lyde:</article><article class="numberedLegalP" data-numerator="3" id="kapittel-1-nummer-2">(3) Rektor avgjør hvilke studier innen realfag, natur- og miljøfag som skal ha krav om Matematikk R2 ved opptak.</article> <article class="defaultP" margin-top="true">Ny § 22 (2) skal lyde:</article><article class="numberedLegalP" data-numerator="2" id="kapittel-1-nummer-3">(2) Fakultetet selv avgjør om det er adgang til å søke opptak (overgang) til studieretning i en annen studieby, dersom studieretningen ikke tilbys ved studiestedet studenten er tatt opp ved. Opptak forutsetter at det er ledige studieplasser ved studieretningen. Studenter som har fått opptak til studiebyen, skal rangeres foran studenter som søker overgang til studieretning i annen studieby. Den som får innvilget overgang til studieretning i annen studieby, mister studieretten i den studiebyen vedkommende var tatt opp og får tildelt studierett på studieprogrammet i den nye studiebyen.</article> <article class="defaultP" margin-top="true">Gjeldende § 22 (2) blir § 22 (3).</article> <article class="defaultP" margin-top="true">§ 42 skal lyde:</article><article class="futureLegalArticle" data-name="§42" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 42</span>. <span class="legalArticleTitle">Overgang mellom grunnutdanninger</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Rektor fastsetter, i samråd med fakultetene, hvilke studieprogram det skal kunne søkes intern overgang til for studenter som er tildelt studierett til et studieprogram innenfor grunnutdanning ved NTNU. Studenter som søker overgang til flere studieprogram, må prioritere søknadene. Rektor kan innvilge søknaden dersom<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-1-nummer-1-punkt-1"><article class="legalP" id="kapittel-1-foreslåttparagraf-1-nummer-1-punkt-1-ledd-1">studenten har fått studierett ved NTNU gjennom ordinært opptak og semesterregistrert seg på det studieprogrammet han/hun ble tatt opp til</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-nummer-1-punkt-2"><article class="legalP" id="kapittel-1-foreslåttparagraf-1-nummer-1-punkt-2-ledd-1">det er ledige plasser til å ta opp flere i studieprogrammet totalt, eventuelt avgrenset til det årskurset studenten har søkt overgang til</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-nummer-1-punkt-3"><article class="legalP" id="kapittel-1-foreslåttparagraf-1-nummer-1-punkt-3-ledd-1">studenten fyller opptakskravet (kvalifikasjonskravet) til studieprogrammet.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Rektor fastsetter frist for å søke om overgang. Fakultetet kan ut fra faglige hensyn bestemme at det bare er fram til et visst nivå i studieprogrammet det er anledning til å komme inn i studieløpet fra et annet studieprogram.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Er det flere som søker overgang til et studieprogram enn programmet har studieplasser til, rangeres søkeren etter konkurransepoengsummen som søkeren hadde da vedkommende søkte opptak og ble tatt opp ved NTNU. Det er høyeste poengsum som gjelder, uavhengig av kvote.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Den som blir innvilget overgang, mister studieretten på det gamle studieprogrammet og får tildelt studierett på det nye studieprogrammet.</article><article class="numberedLegalP" data-numerator="5" id="kapittel-1-foreslåttparagraf-1-nummer-5">(5) Studenter som ønsker overgang til et studieprogram som ikke dekkes av denne overgangsordningen, må søke opptak gjennom de ordinære opptaksordningene.</article><article class="numberedLegalP" data-numerator="6" id="kapittel-1-foreslåttparagraf-1-nummer-6">(6) § 43–§ 43b gjelder i tillegg for overgang til studiene nevnt i disse bestemmelsene.</article></article> <article class="defaultP" margin-top="true">§ 43 skal lyde:</article><article class="futureLegalArticle" data-name="§43" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 43</span>. <span class="legalArticleTitle">Overgang til 5-årig master i teknologi</span></span><article class="legalP" id="kapittel-1-foreslåttparagraf-2-ledd-1">For å kvalifisere for søknad om overgang til 5-årig master i teknologi, gjelder følgende krav:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">søker må være tatt opp til et studieprogram innenfor 5-årig master i teknologi og</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">søker må kunne plasseres i 2. årskurs eller høyere og</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">søker må fylle konkurransepoenggrensen i ordinær kvote eller kvote for førstegangsvitnemål ved siste års opptak.</article></article></li></ul></article></article> <article class="defaultP" margin-top="true">Ny § 43a skal lyde:</article><article class="futureLegalArticle" data-name="§43a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 43a</span>. <span class="legalArticleTitle">Overgang til 5-årig master (lektorutdanning)</span></span><article class="legalP" id="kapittel-1-foreslåttparagraf-3-ledd-1">For å kvalifisere for søknad om overgang til 5-årig master (lektorutdanning) må søker være tatt opp til et annet studieprogram innenfor 5-årig master (lektorutdanning).</article></article> <article class="defaultP" margin-top="true">Ny § 43b skal lyde:</article><article class="futureLegalArticle" data-name="§43b" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 43b</span>. <span class="legalArticleTitle">Overgang til 3-årig bachelor i ingeniørfag</span></span><article class="legalP" id="kapittel-1-foreslåttparagraf-4-ledd-1">For å kvalifisere for søknad om overgang til et 3-årig ingeniørprogram må søker være tatt opp til et annet 3-årig ingeniørprogram.</article></article> <article class="defaultP" margin-top="true">§ 44 skal lyde:</article><article class="futureLegalArticle" data-name="§44" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 44</span>. <span class="legalArticleTitle">Begrensninger i intern overgang til bachelorprogram</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Studenter som går siste semester i et bachelorprogram, kan ikke søke intern overgang til et annet bachelorprogram.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Fakultetet kan fastsette krav om beståtte emner for overgang til enkelte bachelorprogram. Dette gjelder ikke karakterkrav.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2022-06-20-1419/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>