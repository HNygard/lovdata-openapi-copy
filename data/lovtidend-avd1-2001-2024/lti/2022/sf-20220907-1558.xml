<!DOCTYPE html><html lang="no"><head><title>Forskrift om offentlig kontroll – opprettelse av den europeiske unions referanselaboratorier for mat, fôr og levende dyr</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-09-07-1558</dd><dt class="dokid">DokumentID</dt><dd class="dokid">LTI/forskrift/2022-09-07-1558</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="dateInForce">I kraft fra</dt><dd class="dateInForce">2022-09-07</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§23</li></ul></dd><dt class="dateOfPublication">Kunngjort</dt><dd class="dateOfPublication">2022-09-12 14:40</dd><dt class="journalNumber">Journalnummer</dt><dd class="journalNumber">2022-1196</dd><dt class="title">Tittel</dt><dd class="title">Forskrift om offentlig kontroll – opprettelse av den europeiske unions referanselaboratorier for mat, fôr og levende dyr</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 7. september 2022 med hjemmel i lov 19. desember 2003 nr. 124 om matproduksjon og mattrygghet mv. (matloven) § 23 tredje ledd. <br /> <strong>EØS-henvisninger:</strong> EØS-avtalen vedlegg I kapittel I del 3.1 nr. 51 (beslutning (EU) 2018/1136 og forordning (EU) 2021/2156).</dd><dt class="refid">RefID</dt><dd class="refid">forskrift/2022-09-07-1558</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om offentlig kontroll – opprettelse av den europeiske unions referanselaboratorier for mat, fôr og levende dyr<ul class="tocSubUl"><li>§ 1. Virkeområde</li><li>§ 2. EU-referanselaboratorier</li><li>§ 3. Ikrafttredelse</li><li>Forordninger<ul class="tocSubUl"><li>Forordning (EU) 2021/2156<ul class="tocSubUl"><li>DELEGERT KOMMISJONSFORORDNING (EU) 2021/2156 av 17. september 2021 om utfylling av europaparlaments- og rådsforordning (EU) 2017/625 ved å opprette Den europeiske unions referanselaboratorium for Rift Valley Fever<ul class="tocSubUl"><li>Artikkel 1</li><li>Artikkel 2</li></ul></li></ul></li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2022-09-07-1558" id="dokument"><h1>Forskrift om offentlig kontroll – opprettelse av den europeiske unions referanselaboratorier for mat, fôr og levende dyr</h1><article class="legalArticle" data-lovdata-URL="LTI/forskrift/2022-09-07-1558/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Kommisjonen utpeker EU-referanselaboratorier ved hjelp av gjennomføringsrettsakter i henhold til forskrift 3. mars 2020 nr. 704 om offentlig kontroll for å sikre etterlevelse av regelverket for mat, fôr, plantevernmidler, dyrehelse og dyrevelferd (kontrollforskriften), artikkel 93. Kommisjonen offentliggjør og ajourfører listen over EU-referanselaboratoriene (forordning (EU) nr. 2017/625, artikkel 94). I denne forskriften gjennomføres EUs rettsakter om opprettelse av referanselaboratorier i norsk rett.</article></article><article class="legalArticle" data-lovdata-URL="LTI/forskrift/2022-09-07-1558/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">EU-referanselaboratorier</span></h2><article class="legalP" id="paragraf-2-ledd-1">EØS-avtalens vedlegg I kapittel I del 3.1 nr. 51 (Kommisjonens gjennomføringsbeslutning (EU) 2018/1136 tilføyes følgende delegert kommisjonsforordning (EU) 2021/2156 av 17. september 2021 om utfylling av europaparlaments- og rådsforordning (EU) 2017/625 ved å opprette den europeiske unions referanselaboratorium for Rift Valley Fever. Denne gjelder som forskrift med tilpasninger som følger av vedlegg I kapittel I del 3.1 nr. 51 og protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2022-09-07-1558/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ikrafttredelse</span></h2><article class="legalP" id="paragraf-3-ledd-1">Denne forskrift trer i kraft straks.</article></article><section class="section" id="kapittel-1" data-lovdata-URL="LTI/forskrift/2022-09-07-1558/KAPITTEL_1"><h2>Forordninger</h2><section class="section" id="kapittel-1-kapittel-1" data-lovdata-URL="LTI/forskrift/2022-09-07-1558/KAPITTEL_1-1"><h3>Forordning (EU) 2021/2156</h3><article class="legalP" id="kapittel-1-kapittel-1-ledd-1">Uoffisiell oversettelse av COMMISSION DELEGATED REGULATION (EU) 2021/2156 of 7 September 2021 supplementing Regulation (EU) 2017/625 of the European Parliament and of the Council by establishing the European Union reference laboratory for Rift Valley fever.</article><section class="section" id="kapittel-1-kapittel-1-kapittel-1" data-lovdata-URL="LTI/forskrift/2022-09-07-1558/KAPITTEL_1-1-1"><h4 data-text-align="center">DELEGERT KOMMISJONSFORORDNING (EU) 2021/2156<br />av 17. september 2021<br />om utfylling av europaparlaments- og rådsforordning (EU) 2017/625 ved å opprette Den europeiske unions referanselaboratorium for Rift Valley Fever</h4><article class="defaultP">EUROPAKOMMISJONEN HAR</article><article class="defaultP">under henvisning til traktaten om Den europeiske unions virkemåte, under henvisning til europaparlaments- og rådsforordning (EU) 2017/625 av 15. mars 2017 om offentlig kontroll og annen offentlig virksomhet som gjennomføres for å sikre anvendelsen av næringsmiddel- og fôrvareregelverket samt regler for dyrs helse og velferd, plantehelse og plantevernmidler, om endring av europaparlaments- og rådsforordning (EF) nr. 999/2001, (EF) nr. 396/2005, (EF) nr. 1069/2009, (EF) nr. 1107/2009, (EU) nr. 1151/2012, (EU) nr. 652/2014, (EU) 2016/429 og (EU) 2016/2031, rådsforordning (EF) nr. 1/2005 og (EF) nr. 1099/2009 samt rådsdirektiv 98/58/EF, 1999/74/EF, 2007/43/EF, 2008/119/EF og 2008/120/EF og om oppheving av europaparlaments- og rådsforordning (EF) nr. 854/2004 og (EF) nr. 882/2004, rådsdirektiv 89/608/EØF, 89/662/EØF, 90/425/EØF, 91/496/EØF, 96/23/EF, 96/93/EF og 97/78/EF og rådsvedtak 92/438/EØF (forordningen om offentlig kontroll)<sup class="footnotereference" data-footnotereferencevalue="1" data-unique-footnote-counter="1">1</sup>, særlig artikkel 92 nr. 4, og</article><article class="defaultP">ut fra følgende betraktninger:<ul class="defaultList"><li data-li-identifier="1." data-name="1."><article class="listArticle" id="kapittel-1-kapittel-1-kapittel-1-punkt-1"><article class="legalP" id="kapittel-1-kapittel-1-kapittel-1-punkt-1-ledd-1">Rift Valley Fever (RVF) er en ny vektorbåren zoonotisk sykdom hos viltlevende og tamme drøvtyggere som skyldes virus og utgjør en mulig grenseoverskridende trussel. RVF kjennetegnes av mange aborter og høy neonatal dødelighet hos tamme drøvtyggere. Hos mennesker utvikler sykdommen seg hovedsakelig som en influensalignende sykdom, og et mindretall av pasientene kan utvikle hjernebetennelse eller alvorlig leversykdom med blødninger. RVF er på Verdens dyrehelseorganisasjons (OIE) liste over meldepliktige dyresykdommer<sup class="footnotereference" data-footnotereferencevalue="2" data-unique-footnote-counter="2">2</sup>.</article></article></li><li data-li-identifier="2." data-name="2."><article class="listArticle" id="kapittel-1-kapittel-1-kapittel-1-punkt-2"><article class="legalP" id="kapittel-1-kapittel-1-kapittel-1-punkt-2-ledd-1">I mars 2019 offentliggjorde Det europeiske senter for forebygging av og kontroll med sykdommer (ECDC) en rask risikovurdering for å håndtere risikoen for innførsel av RVF-virus og videre spredning av viruset i Unionen og Det europeiske økonomiske samarbeidsområde (EØS) i forbindelse med den rapporterte økningen av tilfeller på Mayotte<sup class="footnotereference" data-footnotereferencevalue="3" data-unique-footnote-counter="3">3</sup>. I vurderingen ble det understreket at risikoen for utbrudd er svært lav for Unionen og EØS med tanke på innførsel av RVF-viruset gjennom lovlig handel med dyr og animalske produkter, men at ulovlig handel med ferskt kjøtt, upasteurisert melk og ubehandlede produkter av smittede dyr i personlig bagasje kan utgjøre en risiko. ECDC konkluderte med at dersom viruset blir innført til fastlandet i EU og EØS, kan vektorbåren overføring mellom dyr ikke utelukkes.</article></article></li><li data-li-identifier="3." data-name="3."><article class="listArticle" id="kapittel-1-kapittel-1-kapittel-1-punkt-3"><article class="legalP" id="kapittel-1-kapittel-1-kapittel-1-punkt-3-ledd-1">I tillegg vedtok Den europeiske myndighet for næringsmiddeltrygghet (EFSA) 23. januar 2020 en vitenskapelig uttalelse om RVF<sup class="footnotereference" data-footnotereferencevalue="4" data-unique-footnote-counter="4">4</sup> som anga at risikoen for spredning av RVF til EUs naboland og risikoen for mulig innførsel av smittede vektorer til Unionen ikke bør ignoreres.</article></article></li><li data-li-identifier="4." data-name="4."><article class="listArticle" id="kapittel-1-kapittel-1-kapittel-1-punkt-4"><article class="legalP" id="kapittel-1-kapittel-1-kapittel-1-punkt-4-ledd-1">Risikoen for innførsel av RVF til Unionen betyr at Unionen bør innføre egnede overvåkings- og bekjempelsestiltak mot sykdommen, i samsvar med europaparlaments- og rådsforordning (EU) 2016/429<sup class="footnotereference" data-footnotereferencevalue="5" data-unique-footnote-counter="5">5</sup>, som fastsetter den rettslige rammen for forebygging og bekjempelse av listeførte sykdommer. I samsvar med vedlegget til Kommisjonens gjennomføringsforordning (EU) 2018/1882<sup class="footnotereference" data-footnotereferencevalue="6" data-unique-footnote-counter="6">6</sup> anses RVF som en sykdom i kategori A, D og E, som det må treffes umiddelbare utryddelsestiltak mot så snart den blir påvist.</article></article></li><li data-li-identifier="5." data-name="5."><article class="listArticle" id="kapittel-1-kapittel-1-kapittel-1-punkt-5"><article class="legalP" id="kapittel-1-kapittel-1-kapittel-1-punkt-5-ledd-1">Unionen har innført egnede overvåkings- og bekjempelsestiltak mot RVF for å sikre at sykdommen utryddes umiddelbart dersom den kommer inn i Unionen. For å sikre at disse tiltakene fortsetter å være effektive, bør de også omfatte passende beredskap og tilgjengelige ressurser til å bekjempe sykdommen, også med tanke på sykdommens zoonotiske potensial. Det bør derfor finnes tilstrekkelig kapasitet for laboratorieundersøkelser, ettersom god kvalitet på slike undersøkelser er vesentlig for å gjennomføre overvåkings- og bekjempelsestiltakene og dermed unngå at sykdommen kommer inn i Unionen.</article></article></li><li data-li-identifier="6." data-name="6."><article class="listArticle" id="kapittel-1-kapittel-1-kapittel-1-punkt-6"><article class="legalP" id="kapittel-1-kapittel-1-kapittel-1-punkt-6-ledd-1">Unionen har hittil ikke opprettet et EU-referanselaboratorium for RVF. Utpekingen av et referanselaboratorium er vesentlig for å gjøre det mulig å bruke overvåkings- og sykdomsbekjempelsestiltak på et vitenskapelig grunnlag og på en ensartet måte på hele Unionens territorium.</article></article></li><li data-li-identifier="7." data-name="7."><article class="listArticle" id="kapittel-1-kapittel-1-kapittel-1-punkt-7"><article class="legalP" id="kapittel-1-kapittel-1-kapittel-1-punkt-7-ledd-1">Denne forordningen bør derfor opprette et EU-referanselaboratorium for RVF for å bidra til å sikre effektiv offentlig kontroll og koordinere bistanden til de offisielle laboratoriene.</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> EUT L 95 av 7.4.2017, s. 1.</article><article class="footnote" data-name="2" data-unique-footnote-counter="2"><span class="footnoteLabel">2</span> OIEs liste over meldepliktige sykdommer hos landdyr og akvatiske dyr (https://www.oie.int/en/what-we-do/animal-health-and-welfare/animal-diseases).</article><article class="footnote" data-name="3" data-unique-footnote-counter="3"><span class="footnoteLabel">3</span> European Centre for Disease Prevention and Control. Rapid risk assessment: Rift Valley fever outbreak in Mayotte, France – 7 March 2019. Stockholm: ECDC; 2019.</article><article class="footnote" data-name="4" data-unique-footnote-counter="4"><span class="footnoteLabel">4</span> EFSA Journal 2020;18(3):6041.</article><article class="footnote" data-name="5" data-unique-footnote-counter="5"><span class="footnoteLabel">5</span> Europaparlaments- og rådsforordning (EU) 2016/429 av 9. mars 2016 om smittsomme dyresykdommer og om endring og oppheving av visse rettsakter på dyrehelseområdet («dyrehelseforordningen») (EUT L 84 av 31.3.2016, s. 1).</article><article class="footnote" data-name="6" data-unique-footnote-counter="6"><span class="footnoteLabel">6</span> Kommisjonens gjennomføringsforordning (EU) 2018/1882 av 3. desember 2018 om anvendelsen av visse regler for forebygging og bekjempelse av sykdom som skal gjelde for kategorier av listeførte sykdommer, og om opprettelse av en liste over arter og grupper av arter som utgjør en betydelig risiko for spredning av disse listeførte sykdommene (EUT L 308 av 4.12.2018, s. 21).</article></footer><article class="defaultP">VEDTATT DENNE FORORDNINGEN:</article><article class="legalArticle" data-lovdata-URL="LTI/forskrift/2022-09-07-1558/a1" data-name="a1" id="kapittel-1-kapittel-1-kapittel-1-paragraf-1"><h5 class="legalArticleHeader" data-text-align="center"><span class="legalArticleValue">Artikkel 1</span></h5><article class="legalP" id="kapittel-1-kapittel-1-kapittel-1-paragraf-1-ledd-1">Den europeiske unions referanselaboratorium for Rift Valley Fever opprettes herved.</article></article><article class="legalArticle" data-lovdata-URL="LTI/forskrift/2022-09-07-1558/a2" data-name="a2" id="kapittel-1-kapittel-1-kapittel-1-paragraf-2"><h5 class="legalArticleHeader" data-text-align="center"><span class="legalArticleValue">Artikkel 2</span></h5><article class="legalP" id="kapittel-1-kapittel-1-kapittel-1-paragraf-2-ledd-1">Denne forordningen trer i kraft den 20. dagen etter at den er kunngjort i <i>Den europeiske unions tidende</i>.</article><div class="indent"><article class="legalP" id="kapittel-1-kapittel-1-kapittel-1-paragraf-2-ledd-1-ledd-1">Denne forordningen er bindende i alle deler og kommer direkte til anvendelse i alle medlemsstater.</article><article class="legalP" id="kapittel-1-kapittel-1-kapittel-1-paragraf-2-ledd-1-ledd-2">Utferdiget i Brussel 17. september 2021.</article></div> <article class="defaultP"><table><tbody><tr><td data-text-align="center" data-vertical-align="top" /><td data-text-align="center" data-vertical-align="top"><i>For Kommisjonen</i></td></tr><tr><td data-text-align="center" data-vertical-align="top" /><td data-text-align="center" data-vertical-align="top">Ursula von der Leyen</td></tr><tr><td data-text-align="center" data-vertical-align="top" /><td data-text-align="center" data-vertical-align="top"><i>President</i></td></tr></tbody></table></article></article></section></section></section></main></body></html>