<!DOCTYPE html><html lang="no"><head><title>Forskrift om endring i utlendingsforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-02-21-271</dd><dt class="dokid">DokumentID</dt><dd class="dokid">LTI/forskrift/2022-02-21-271</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Innvandringsavdelingen</li></ul></dd><dt class="dateInForce">I kraft fra</dt><dd class="dateInForce">2022-06-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-10-15-1286</li></ul></dd><dt class="basedOn">Hjemmel</dt><dd class="basedOn"><ul><li>lov/2008-05-15-35/§92</li><li>forskrift/2009-10-09-1260</li><li>forskrift/2009-12-18-1582</li></ul></dd><dt class="dateOfPublication">Kunngjort</dt><dd class="dateOfPublication">2022-02-21 14:05</dd><dt class="journalNumber">Journalnummer</dt><dd class="journalNumber">2022-0223</dd><dt class="titleShort">Korttittel</dt><dd class="titleShort">Endr. i utlendingsforskriften</dd><dt class="title">Tittel</dt><dd class="title">Forskrift om endring i utlendingsforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 21. februar 2022 med hjemmel i lov 15. mai 2008 nr. 35 om utlendingers adgang til riket og deres opphold her (utlendingsloven) § 92 syvende ledd, jf. delegeringsvedtak 9. oktober 2009 nr. 1260 og omorganiseringsvedtak 18. desember 2009 nr. 1582.</dd><dt class="refid">RefID</dt><dd class="refid">forskrift/2022-02-21-271</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i utlendingsforskriften<ul class="tocSubUl"><li>I<ul class="tocSubUl"><li>§ 17-20a. Oppnevning av prosessfullmektig i saker om pågripelse og internering</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-02-21-271" id="dokument"><h1>Forskrift om endring i utlendingsforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2022-02-21-271/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. oktober 2009 nr. 1286 om utlendingers adgang til riket og deres opphold her (utlendingsforskriften) gjøres følgende endringer:</article> <article class="defaultP" margin-top="true">§ 17-20a skal lyde:</article><article class="futureLegalArticle" data-name="§17-20a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 17-20a</span>. <span class="legalArticleTitle">Oppnevning av prosessfullmektig i saker om pågripelse og internering</span></span><article class="legalP" id="kapittel-1-foreslåttparagraf-1-ledd-1">Når det skal oppnevnes prosessfullmektig i saker om pågripelse og internering etter loven, skal politiet straks avklare om det er tingretten eller politiet som skal foreta oppnevning.</article><article class="legalP" id="kapittel-1-foreslåttparagraf-1-ledd-2">Politiet skal spørre utlendingen om hvilken advokat vedkommende eventuelt har hatt kontakt med sist, og om utlendingen ønsker å få oppnevnt denne eller en annen bestemt advokat.</article><article class="legalP" id="kapittel-1-foreslåttparagraf-1-ledd-3">Dersom behovet for prosessfullmektig oppstår innenfor rettens åpningstid, og det ikke er noe som tilsier at retten ikke straks kan behandle begjæringen, skal begjæring om oppnevning sendes til tingretten med opplysning om hvem utlendingen eventuelt ønsker oppnevnt. I andre tilfeller oppnevnes prosessfullmektig av politimesteren eller den politimesteren gir fullmakt.</article><article class="legalP" id="kapittel-1-foreslåttparagraf-1-ledd-4">Lederen av tingretten kan bestemme at for saker som skal behandles i den aktuelle rettskretsen, skal oppnevningen av prosessfullmektig overlates til politiet også når behovet oppstår innenfor rettens åpningstid.</article><article class="legalP" id="kapittel-1-foreslåttparagraf-1-ledd-5">Har utlendingen fremsatt ønske om en bestemt prosessfullmektig, skal denne forsøkes kontaktet for oppnevning. Dersom det ikke umiddelbart oppnås kontakt med den prosessfullmektigen utlendingen ønsker, eller dersom det ikke er klart at vedkommende kan utføre oppdraget innenfor de tidsfrister som gjelder for de aktuelle sakene, kan det oppnevnes en annen prosessfullmektig etter ordningen i sjette ledd. Det samme gjelder dersom forholdene ellers gjør det utilrådelig å oppnevne prosessfullmektigen.</article><article class="legalP" id="kapittel-1-foreslåttparagraf-1-ledd-6">Når utlendingen ikke ønsker en bestemt advokat eller vedkommende advokat ikke oppnevnes i saken, jf. femte ledd, skal som utgangspunkt den advokat som står for tur på listen over faste forsvarere, jf. straffeprosessloven § 101 og påtaleinstruksen § 9A-4, oppnevnes.</article><article class="legalP" id="kapittel-1-foreslåttparagraf-1-ledd-7">Alle henvendelser til advokater som foretas av politiet som ledd i oppnevningen, skal journalføres hos politiet.</article><article class="legalP" id="kapittel-1-foreslåttparagraf-1-ledd-8">Oppnevningen gjelder fra oppnevningstidspunktet og frem til utlendingen løslates eller fremstilles for retten.</article><article class="legalP" id="kapittel-1-foreslåttparagraf-1-ledd-9">Utlendingen kan bringe en unnlatelse av å oppnevne prosessfullmektig og politiets avgjørelse av hvem som skal oppnevnes, inn for tingretten. Retten skal vurdere om politiets beslutning er i samsvar med loven og denne forskrift. Retten kan gjøre de endringer i beslutningen som den anser hensiktsmessig.</article><article class="legalP" id="kapittel-1-foreslåttparagraf-1-ledd-10">Tingretten skal motta, kontrollere og honorere arbeidsoppgave og salærkrav fra prosessfullmektig oppnevnt av politiet.</article></article> <article class="defaultP" margin-top="true">Nåværende § 17-20a blir ny § 17-20b.</article></section><section class="section" data-name="kapII" id="kapittel-2" data-lovdata-URL="LTI/forskrift/2022-02-21-271/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juni 2022.</article></section></main></body></html>