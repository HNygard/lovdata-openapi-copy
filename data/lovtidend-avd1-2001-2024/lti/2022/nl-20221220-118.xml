<!DOCTYPE html><html lang="nb"><head><title>Lov om informasjonstilgang m.m. for Koronautvalget, og endringer i voldserstatningsloven (ny forskriftshjemmel)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2022-12-20-118</dd><dt class="dokid">DokumentID</dt><dd class="dokid">LTI/lov/2022-12-20-118</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2022-12-20</dd><dt class="changesToDocuments">Endrer</dt><dd class="changesToDocuments"><ul><li>lov/2022-06-17-57</li></ul></dd><dt class="legalArea">Rettsområde</dt><dd class="legalArea"><ul><li>Erstatnings- og forsikringsrett &gt; Person- og pasientskadeerstatning</li> <li>Forvaltnings- og kommunalrett &gt; Offentlig forvaltning</li> <li>HMS og beredskaps- og sikkerhetsrett</li> <li>IKT- og medierett &gt; Personopplysninger</li> <li>Kultur, idrett og underholdning &gt; Arkiv</li></ul></dd><dt class="dateOfPublication">Kunngjort</dt><dd class="dateOfPublication">2022-12-20 11:10</dd><dt class="journalNumber">Journalnummer</dt><dd class="journalNumber">2022-1752</dd><dt class="titleShort">Korttittel</dt><dd class="titleShort">Lov om informasjonstilgang m.m. for Koronautvalget mv.</dd><dt class="title">Tittel</dt><dd class="title">Lov om informasjonstilgang m.m. for Koronautvalget, og endringer i voldserstatningsloven (ny forskriftshjemmel)</dd><dt class="miscInformation">Annet om dokumentet</dt><dd class="miscInformation">Prop.12 L (2022–2023), Innst.91 L (2022–2023), Lovvedtak 22 (2022–2023). Stortingets første og andre gangs behandling hhv. 12. og 16. desember 2022. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2022-12-20-118</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om informasjonstilgang m.m. for Koronautvalget, og endringer i voldserstatningsloven (ny forskriftshjemmel)<ul class="tocSubUl"><li>§ 1. Formålet med loven</li><li>§ 2. Opplysninger til utvalget</li><li>§ 3. Taushetsplikt</li><li>§ 4. Behandling av personopplysninger</li><li>§ 5. Forbud mot bruk av opplysninger som bevis i senere straffesak eller sivil sak</li><li>§ 6. Avlevering og kassasjon av dokumenter</li><li>§ 7. Klageinstans etter offentleglova</li><li>§ 8. Lovens anvendelse på Svalbard og Jan Mayen</li><li>§ 9. Ikrafttredelse og opphør</li><li>§ 10. Endringer i annen lov</li></ul></li></ul></dd></dl></header><main class="documentBody" data-lovdata-URL="LTI/lov/2022-12-20-118" id="dokument"><h1>Lov om informasjonstilgang m.m. for Koronautvalget, og endringer i voldserstatningsloven (ny forskriftshjemmel)</h1><article class="defaultP" data-text-size="small">Endring i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">lov 17. juni 2022 nr. 57 om erstatning fra staten til voldsutsatte (voldserstatningsloven).</article></article></li></ul></article><article class="legalArticle" data-lovdata-URL="LTI/lov/2022-12-20-118/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formålet med loven</span></h2><article class="legalP" id="paragraf-1-ledd-1">Loven skal sikre at det uavhengige utvalget som skal evaluere myndighetenes håndtering av covid-19-pandemien samlet sett, og i tillegg omikronhåndteringen i perioden fra 1. november 2021 til mai 2022 (Koronautvalget), oppnevnt av Kongen i statsråd 29. april 2022, får tilgang til nødvendige opplysninger for å få utført sitt arbeid i henhold til mandatet, og å gi utvalget adgang til å behandle disse opplysningene.</article></article><article class="legalArticle" data-lovdata-URL="LTI/lov/2022-12-20-118/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Opplysninger til utvalget</span></h2><article class="legalP" id="paragraf-2-ledd-1">Enhver kan uten hinder av taushetsplikt gi Koronautvalget opplysninger som er nødvendige for utvalgets arbeid.</article><article class="legalP" id="paragraf-2-ledd-2">Utvalget kan ikke pålegge noen å gi opplysninger etter første ledd.</article></article><article class="legalArticle" data-lovdata-URL="LTI/lov/2022-12-20-118/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Taushetsplikt</span></h2><article class="legalP" id="paragraf-3-ledd-1">Medlemmene i Koronautvalget og enhver som utfører tjeneste eller arbeid for utvalget, har taushetsplikt etter forvaltningsloven §§ 13 til 13 g. Forvaltningsloven § 13 b første ledd nr. 6 gjelder ikke.</article><article class="legalP" id="paragraf-3-ledd-2">Når personer som nevnt i første ledd mottar opplysninger som er undergitt strengere regler om taushetsplikt enn det som følger av forvaltningsloven, skal de strengere reglene gjelde. Det samme gjelder etter at materialet har blitt avlevert til arkivdepot.</article></article><article class="legalArticle" data-lovdata-URL="LTI/lov/2022-12-20-118/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Behandling av personopplysninger</span></h2><article class="legalP" id="paragraf-4-ledd-1">Koronautvalget kan behandle personopplysninger som er nødvendige for formålet med utvalgets arbeid uten samtykke fra dem opplysningene gjelder, også personopplysninger som nevnt i personvernforordningen artikkel 9 og 10.</article><article class="legalP" id="paragraf-4-ledd-2">Retten til innsyn etter personvernforordningen artikkel 15 gjelder ikke dersom det vil kreve en uforholdsmessig stor innsats å gi innsyn.</article><article class="legalP" id="paragraf-4-ledd-3">Utvalget er behandlingsansvarlig fram til utvalget har avsluttet sitt arbeid. Arkivdepot er behandlingsansvarlig for materiale som avleveres til dem.</article></article><article class="legalArticle" data-lovdata-URL="LTI/lov/2022-12-20-118/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forbud mot bruk av opplysninger som bevis i senere straffesak eller sivil sak</span></h2><article class="legalP" id="paragraf-5-ledd-1">Opplysninger som Koronautvalget har mottatt i medhold av § 2, kan ikke brukes som bevis i en senere straffesak eller sivil sak, eller som dokumentasjon i tilsynssaker som kan gi grunnlag for reaksjoner mot enkeltpersoner.</article></article><article class="legalArticle" data-lovdata-URL="LTI/lov/2022-12-20-118/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Avlevering og kassasjon av dokumenter</span></h2><article class="legalP" id="paragraf-6-ledd-1">Når Koronautvalget har avsluttet sitt arbeid, skal det gjennomføres arkivavgrensning av utvalgets dokumentmateriale. Materiale som omfattes av arkiveringsplikten eller bevaringsplikt etter reglene i arkivlova med forskrifter, skal avleveres til arkivdepot.</article><article class="legalP" id="paragraf-6-ledd-2">Materiale som ikke skal arkiveres eller bevares, skal kasseres.</article></article><article class="legalArticle" data-lovdata-URL="LTI/lov/2022-12-20-118/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Klageinstans etter offentleglova</span></h2><article class="legalP" id="paragraf-7-ledd-1">Ved klager på utvalgets avgjørelser etter offentleglova, er departementet klageinstans. Det samme gjelder for klager på avgjørelser etter offentleglova som gjelder utvalgets arkiv etter at arkivet er avlevert til arkivdepot.</article></article><article class="legalArticle" data-lovdata-URL="LTI/lov/2022-12-20-118/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Lovens anvendelse på Svalbard og Jan Mayen</span></h2><article class="legalP" id="paragraf-8-ledd-1">Loven gjelder på Svalbard og Jan Mayen.</article></article><article class="legalArticle" data-lovdata-URL="LTI/lov/2022-12-20-118/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse og opphør</span></h2><article class="legalP" id="paragraf-9-ledd-1">Loven trer i kraft straks.</article><article class="legalP" id="paragraf-9-ledd-2">§§ 2 og 4 oppheves når utvalget har avsluttet sitt arbeid.</article></article><article class="legalArticle" data-lovdata-URL="LTI/lov/2022-12-20-118/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Endringer i annen lov</span></h2><article class="legalP" id="paragraf-10-ledd-1">Fra den tiden loven trer i kraft, gjøres følgende endring i lov 17. juni 2022 nr. 57 om erstatning fra staten til voldsutsatte:</article> <article class="defaultP" margin-top="true">§ 11 nytt tredje ledd skal lyde:</article><article class="legalP" id="paragraf-10-ledd-2">Kongen kan gi forskrift om at det ikke skal løpe forsinkelsesrenter på statens regresskrav mens skadevolderen gjennomfører fengselsstraff eller forvaring, nærmere vilkår for når forsinkelsesrenter ikke skal løpe, og hvilke saksbehandlingsregler som skal gjelde.</article></article></main></body></html>