<!DOCTYPE html><html lang="no"><head><title>Forskrift om nasjonal beredskap på jernbane</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-01-20-102</dd><dt class="dokid">DokumentID</dt><dd class="dokid">LTI/forskrift/2022-01-20-102</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Bane- og planavdelingen</li></ul></dd><dt class="dateInForce">I kraft fra</dt><dd class="dateInForce">2022-07-01</dd><dt class="basedOn">Hjemmel</dt><dd class="basedOn"><ul><li>lov/1993-06-11-100/§6b</li></ul></dd><dt class="dateOfPublication">Kunngjort</dt><dd class="dateOfPublication">2022-01-21 14:25</dd><dt class="journalNumber">Journalnummer</dt><dd class="journalNumber">2022-0088</dd><dt class="titleShort">Korttittel</dt><dd class="titleShort">Forskrift om nasjonal beredskap på jernbane</dd><dt class="title">Tittel</dt><dd class="title">Forskrift om nasjonal beredskap på jernbane</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 20. januar 2022 med hjemmel i lov 11. juni 1993 nr. 100 om anlegg og drift av jernbane, herunder sporvei, tunnelbane og forstadsbane m.m. (jernbaneloven) § 6b.</dd><dt class="refid">RefID</dt><dd class="refid">forskrift/2022-01-20-102</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om nasjonal beredskap på jernbane<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Beredskap</li><li>§ 4. Beredskapsøvelser</li><li>§ 5. Samarbeidsforum for sikring og nasjonal beredskap</li><li>§ 6. Rett til vederlag</li><li>§ 7. Hvordan vederlaget beregnes</li><li>§ 8. Regress</li><li>§ 9. Tilsyn og pålegg</li><li>§ 10. Unntak</li><li>§ 11. Straff</li><li>§ 12. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2022-01-20-102" id="dokument"><h1>Forskrift om nasjonal beredskap på jernbane</h1><article class="legalArticle" data-lovdata-URL="LTI/forskrift/2022-01-20-102/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften skal sikre at jernbanevirksomheter har beredskap for å kunne bidra med jernbanetjenester i ekstraordinære situasjoner, krise og krig.</article><article class="legalP" id="paragraf-1-ledd-2">Forskriften gir også nærmere regler om rett til vederlag ved pålegg etter jernbaneloven § 6b.</article></article><article class="legalArticle" data-lovdata-URL="LTI/forskrift/2022-01-20-102/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften § 3, § 4 og § 5 gjelder for jernbanevirksomheter, med unntak av museumsbaner og godsbaner.</article><article class="legalP" id="paragraf-2-ledd-2">Forskriften § 6, § 7 og § 8 gjelder for alle som pålegges oppgaver etter jernbaneloven § 6b.</article></article><article class="legalArticle" data-lovdata-URL="LTI/forskrift/2022-01-20-102/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Beredskap</span></h2><article class="legalP" id="paragraf-3-ledd-1">Jernbanevirksomhetene skal ha beredskap for å kunne bidra med jernbanetjenester i ekstraordinære hendelser, krise og krig.</article><article class="legalP" id="paragraf-3-ledd-2">Beredskapen skal være tilpasset virksomhetenes drift og ressurser, og være beskrevet i beredskapsplaner. Beredskapen skal minimum omfatte:<ul class="defaultList"><li data-li-identifier="a." data-name="a."><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">oversikt over kompetent og øvet personell,</article></article></li><li data-li-identifier="b." data-name="b."><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">oversikt over utstyr og materiell,</article></article></li><li data-li-identifier="c." data-name="c."><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">oversikt over hvilke andre relevante aktører med beredskapsressurser som jernbanevirksomheten er avhengig av,</article></article></li><li data-li-identifier="d." data-name="d."><article class="listArticle" id="paragraf-3-ledd-2-punkt-4"><article class="legalP" id="paragraf-3-ledd-2-punkt-4-ledd-1">et dokumentert beredskapsplanverk, med tydelig rollefordeling, varslingslister og innsatsplaner.</article></article></li></ul></article><article class="legalP" id="paragraf-3-ledd-3">Jernbanevirksomheten skal samordne sine beredskapsplaner med andre relevante aktører og offentlige myndigheter.</article></article><article class="legalArticle" data-lovdata-URL="LTI/forskrift/2022-01-20-102/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Beredskapsøvelser</span></h2><article class="legalP" id="paragraf-4-ledd-1">For å forsikre seg om at beredskapen fungerer etter hensikten skal jernbanevirksomheten regelmessig gjennomføre beredskapsøvelser og delta i beredskapsøvelser. Jernbanevirksomhetenes beredskapsøvelser skal samordnes i den grad det er nødvendig, også med offentlige myndigheter og andre relevante aktører.</article></article><article class="legalArticle" data-lovdata-URL="LTI/forskrift/2022-01-20-102/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Samarbeidsforum for sikring og nasjonal beredskap</span></h2><article class="legalP" id="paragraf-5-ledd-1">Bane NOR SF skal lede og koordinere Samarbeidsforum for sikring og nasjonal beredskap, jf. sikringsforskriften § 2-3.</article><article class="legalP" id="paragraf-5-ledd-2">Samarbeidsforumet skal sørge for samordning av nasjonal beredskap, beredskapsplanlegging, og gjennomføring og evaluering av øvelser.</article><article class="legalP" id="paragraf-5-ledd-3">Forumet skal bestå av representanter fra virksomhetene som omfattes av forskriften. Representantene har plikt til å delta i samarbeidsforumet.</article></article><article class="legalArticle" data-lovdata-URL="LTI/forskrift/2022-01-20-102/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Rett til vederlag</span></h2><article class="legalP" id="paragraf-6-ledd-1">Den som påføres vesentlige kostnader som følge av et pålegg etter jernbaneloven § 6b om å yte bistand, har rett til rimelig vederlag. Dersom det er dokumentert vesentlige kostnader, skal Jernbanedirektoratet fatte vedtak om vederlag.</article><article class="legalP" id="paragraf-6-ledd-2">Krav om vederlag skal fremsettes samlet når pålegget ikke lenger gjelder og kravet er endelig dokumentert. Krav kan likevel fremsettes før pålegget er avsluttet dersom et pålegg gir virksomheten vesentlige kostnader når pålegget gjelder.</article><article class="legalP" id="paragraf-6-ledd-3">Krav om vederlag må fremsettes senest seks måneder etter at pålegget ikke lenger gjelder. Samferdselsdepartementet kan forlenge fristen.</article><article class="legalP" id="paragraf-6-ledd-4">Vedtak om vederlag kan påklages til Samferdselsdepartementet.</article></article><article class="legalArticle" data-lovdata-URL="LTI/forskrift/2022-01-20-102/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Hvordan vederlaget beregnes</span></h2><article class="legalP" id="paragraf-7-ledd-1">Økonomisk tap som følge av pålegget om å yte bistand inngår i vederlaget. Dersom pålegget har medført besparelser skal dette komme til fradrag. Så langt det er mulig skal eventuelle negative økonomiske konsekvenser av pålegget begrenses.</article><article class="legalP" id="paragraf-7-ledd-2">Dersom pålegget gjør det nødvendig med forsikring utover det som er nødvendig for normal drift, kan dette kreves dekket.</article><article class="legalP" id="paragraf-7-ledd-3">Merkostnader som oppstår som følge av skade påført av andre enn eget personell og leverandører, kan også kreves dekket.</article></article><article class="legalArticle" data-lovdata-URL="LTI/forskrift/2022-01-20-102/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Regress</span></h2><article class="legalP" id="paragraf-8-ledd-1">Den som har utbetalt erstatning for skade som har oppstått som direkte følge av pålegget om å yte bistand, kan kreve regress fra staten.</article></article><article class="legalArticle" data-lovdata-URL="LTI/forskrift/2022-01-20-102/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tilsyn og pålegg</span></h2><article class="legalP" id="paragraf-9-ledd-1">Statens jernbanetilsyn fører tilsyn etter § 3, § 4 og § 5 i denne forskriften.</article><article class="legalP" id="paragraf-9-ledd-2">Statens jernbanetilsyn fatter vedtak om pålegg etter jernbaneloven § 11 om korrigerende tiltak og stans, og jernbaneloven § 13 om tvangsmulkt.</article></article><article class="legalArticle" data-lovdata-URL="LTI/forskrift/2022-01-20-102/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Unntak</span></h2><article class="legalP" id="paragraf-10-ledd-1">Samferdselsdepartementet kan gjøre unntak fra forskriften dersom det foreligger særlige grunner.</article></article><article class="legalArticle" data-lovdata-URL="LTI/forskrift/2022-01-20-102/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Straff</span></h2><article class="legalP" id="paragraf-11-ledd-1">Overtredelse av bestemmelser i denne forskriften eller enkeltvedtak gitt i medhold av denne forskriften er straffbar etter jernbaneloven § 22.</article></article><article class="legalArticle" data-lovdata-URL="LTI/forskrift/2022-01-20-102/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" id="paragraf-12-ledd-1">Forskriften trer i kraft 1. juli 2022.</article></article></main></body></html>