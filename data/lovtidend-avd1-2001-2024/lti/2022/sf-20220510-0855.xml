<!DOCTYPE html><html lang="no"><head><title>Forskrift om endring i forskrift om arbeidsmarkedstiltak</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-05-10-855</dd><dt class="dokid">DokumentID</dt><dd class="dokid">LTI/forskrift/2022-05-10-855</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Arbeidsmarkedsavdelingen</li></ul></dd><dt class="dateInForce">I kraft fra</dt><dd class="dateInForce">2023-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2015-12-11-1598</li></ul></dd><dt class="basedOn">Hjemmel</dt><dd class="basedOn"><ul><li>lov/2004-12-10-76/§12</li></ul></dd><dt class="dateOfPublication">Kunngjort</dt><dd class="dateOfPublication">2022-05-18 14:40</dd><dt class="journalNumber">Journalnummer</dt><dd class="journalNumber">2022-0611</dd><dt class="titleShort">Korttittel</dt><dd class="titleShort">Endr. i tiltaksforskriften</dd><dt class="title">Tittel</dt><dd class="title">Forskrift om endring i forskrift om arbeidsmarkedstiltak</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og inkluderingsdepartementet 10. mai 2022 med hjemmel i lov 10. desember 2004 nr. 76 om arbeidsmarkedstjenester (arbeidsmarkedsloven) § 12 andre ledd.</dd><dt class="refid">RefID</dt><dd class="refid">forskrift/2022-05-10-855</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om arbeidsmarkedstiltak<ul class="tocSubUl"><li>I<ul class="tocSubUl"><li>§ 14-10. Hospitering i ordinært arbeidsliv for deltakere i forhåndsgodkjent virksomhet</li><li>§ 14-10a. Krav om skriftlig trepartsavtale om hospitering</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-05-10-855" id="dokument"><h1>Forskrift om endring i forskrift om arbeidsmarkedstiltak</h1><section class="section" data-name="kapI" id="kapittel-1" data-lovdata-URL="LTI/forskrift/2022-05-10-855/KAPITTEL_1"><h2 data-text-align="center">I</h2><article class="defaultP">I forskrift 11. desember 2015 nr. 1598 om arbeidsmarkedstiltak (tiltaksforskriften) gjøres følgende endringer:</article> <article class="defaultP" margin-top="true">§ 14-10 skal lyde:</article><article class="futureLegalArticle" data-name="§14-10" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 14-10</span>. <span class="legalArticleTitle">Hospitering i ordinært arbeidsliv for deltakere i forhåndsgodkjent virksomhet</span></span><article class="legalP" id="kapittel-1-foreslåttparagraf-1-ledd-1">Tiltaksdeltakere i forhåndsgodkjent virksomhet, jf. § 14-5, kan hospitere i ordinære virksomheter. Formålet med hospiteringen skal være å bidra til å opprettholde og utvikle ressurser hos tiltaksdeltakeren. Hospiteringen skal være basert på tiltaksdeltakerens ønsker og behov.</article><article class="legalP" id="kapittel-1-foreslåttparagraf-1-ledd-2">Hospiteringen kan utgjøre 50 prosent eller mindre av tiltaksdeltakerens samlede avtalte arbeidstid i løpet av en åtteukersperiode. Det kan gjøres unntak fra tidsbegrensningen etter første punktum for en periode på inntil seks måneder i forbindelse med en vurdering av om tiltaksdeltaker skal gis fast ansettelse i hospiteringsvirksomheten.</article><article class="legalP" id="kapittel-1-foreslåttparagraf-1-ledd-3">I hospiteringsperioden skal tiltaksdeltakeren fortsatt være ansatt i den forhåndsgodkjente virksomheten. Den forhåndsgodkjente virksomheten beholder full tilskuddssats og har ansvar for oppfølging av og tilrettelegging for tiltaksdeltakeren under hospiteringsoppholdet.</article></article> <article class="defaultP" margin-top="true">Ny § 14-10a skal lyde:</article><article class="futureLegalArticle" data-name="§14-10a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 14-10a</span>. <span class="legalArticleTitle">Krav om skriftlig trepartsavtale om hospitering</span></span><article class="legalP" id="kapittel-1-foreslåttparagraf-2-ledd-1">Det skal inngås en skriftlig avtale om hospitering mellom den forhåndsgodkjente virksomheten, hospiteringsvirksomheten og tiltaksdeltakeren. Avtalen skal inngås før hospiteringsoppholdet starter. NAV-kontoret skal informeres om innholdet i avtalen før inngåelse.</article><article class="legalP" id="kapittel-1-foreslåttparagraf-2-ledd-2">Avtalen skal inneholde opplysninger om forhold av vesentlig betydning for hospiteringsoppholdet, herunder:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">om hospiteringsperioden skal være løpende eller ha tidsbegrensning,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-2-punkt-2"><article class="legalP" id="kapittel-1-foreslåttparagraf-2-ledd-2-punkt-2-ledd-1">en beskrivelse av tiltaksdeltakerens arbeid i hospiteringsvirksomheten,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-2-punkt-3"><article class="legalP" id="kapittel-1-foreslåttparagraf-2-ledd-2-punkt-3-ledd-1">arbeidstid og pauser i hospiteringsvirksomheten,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-2-ledd-2-punkt-4"><article class="legalP" id="kapittel-1-foreslåttparagraf-2-ledd-2-punkt-4-ledd-1">eventuell bonuslønn, jf. § 14-7 andre ledd,</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-2-ledd-2-punkt-5"><article class="legalP" id="kapittel-1-foreslåttparagraf-2-ledd-2-punkt-5-ledd-1">hospiteringsvirksomhetens tilretteleggings- og opplæringsansvar,</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-2-ledd-2-punkt-6"><article class="legalP" id="kapittel-1-foreslåttparagraf-2-ledd-2-punkt-6-ledd-1">omfanget av den forhåndsgodkjente virksomhetens oppfølgingsansvar,</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-2-ledd-2-punkt-7"><article class="legalP" id="kapittel-1-foreslåttparagraf-2-ledd-2-punkt-7-ledd-1">instruksjonsmyndighet,</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-2-ledd-2-punkt-8"><article class="legalP" id="kapittel-1-foreslåttparagraf-2-ledd-2-punkt-8-ledd-1">HMS-ansvar,</article></article></li><li data-li-identifier="i." data-name="i."><article class="listArticle" id="kapittel-1-foreslåttparagraf-2-ledd-2-punkt-9"><article class="legalP" id="kapittel-1-foreslåttparagraf-2-ledd-2-punkt-9-ledd-1">forsikringsordning,</article></article></li><li data-li-identifier="j." data-name="j."><article class="listArticle" id="kapittel-1-foreslåttparagraf-2-ledd-2-punkt-10"><article class="legalP" id="kapittel-1-foreslåttparagraf-2-ledd-2-punkt-10-ledd-1">partenes oppsigelsesadgang og -frister, og</article></article></li><li data-li-identifier="k." data-name="k."><article class="listArticle" id="kapittel-1-foreslåttparagraf-2-ledd-2-punkt-11"><article class="legalP" id="kapittel-1-foreslåttparagraf-2-ledd-2-punkt-11-ledd-1">tidspunkt for revidering av avtalen.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2022-05-10-855/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2023.</article></section></main></body></html>