<!DOCTYPE html><html lang="no"><head><title>Midlertidig forskrift om strømstønad til boligselskap</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-01-21-103</dd><dt class="dokid">DokumentID</dt><dd class="dokid">LTI/forskrift/2022-01-21-103</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="subunit">Etat</dt><dd class="subunit"><ul><li>Energi- og vannressursavdelingen</li></ul></dd><dt class="dateInForce">I kraft fra</dt><dd class="dateInForce">2022-02-01 – 2022-07-01</dd><dt class="basedOn">Hjemmel</dt><dd class="basedOn"><ul><li>lov/2021-12-22-170/§3</li><li>lov/2021-12-22-170/§4</li><li>lov/2021-12-22-170/§11</li></ul></dd><dt class="dateOfPublication">Kunngjort</dt><dd class="dateOfPublication">2022-01-21 14:25</dd><dt class="journalNumber">Journalnummer</dt><dd class="journalNumber">2022-0095</dd><dt class="titleShort">Korttittel</dt><dd class="titleShort">Midl. forskrift om strømstønad til boligselskap</dd><dt class="title">Tittel</dt><dd class="title">Midlertidig forskrift om strømstønad til boligselskap</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Olje- og energidepartement 21. januar 2022 med hjemmel i midlertidig lov 22. desember 2021 nr. 170 om stønad til husholdninger som følge av ekstraordinære strømutgifter (strømstønadsloven) § 3 fjerde ledd, § 4 annet ledd og § 11.</dd><dt class="refid">RefID</dt><dd class="refid">forskrift/2022-01-21-103</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om strømstønad til boligselskap<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Rett til stønad</li><li>§ 5. Beregning av stønad</li><li>§ 6. Innrapportering av annet forbruk enn husholdningsforbruk</li><li>§ 7. Innrapportering av overskridelse av forbrukstak</li><li>§ 8. Korrigering av stønadsbeløp</li><li>§ 9. Kontroll</li><li>§ 10. Dispensasjon</li><li>§ 11. Ikraftsetting og varighet</li></ul></li></ul></dd></dl></header><main class="documentBody" data-lovdata-URL="LTI/forskrift/2022-01-21-103" id="dokument"><h1>Midlertidig forskrift om strømstønad til boligselskap</h1><article class="legalArticle" data-lovdata-URL="LTI/forskrift/2022-01-21-103/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å gi husholdninger i boligselskap med fellesmålt husholdningsforbruk økonomisk stønad som følge av ekstraordinære strømutgifter.</article></article><article class="legalArticle" data-lovdata-URL="LTI/forskrift/2022-01-21-103/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder strømforbruk fra og med desember 2021 til og med mars 2022.</article></article><article class="legalArticle" data-lovdata-URL="LTI/forskrift/2022-01-21-103/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">Med <i>boligselskap</i> menes i forskriften her eierseksjonssameier, borettslag, boligaksjeselskaper og ikke-seksjonerte boligsameier.</article><article class="legalP" id="paragraf-3-ledd-2">Med <i>felles målepunkt</i> menes et enkelt målepunkt som måler felles forbruk til boligselskapet.</article><article class="legalP" id="paragraf-3-ledd-3">Med <i>husholdningsforbruk</i> menes strømforbruk i boligselskapet til oppvarming, ventilasjon, belysning mv. til boligselskapets fellesarealer og boenheter.</article><article class="legalP" id="paragraf-3-ledd-4">Med <i>annet forbruk</i> menes alt annet forbruk enn husholdningsforbruk, herunder næringsforbruk.</article></article><article class="legalArticle" data-lovdata-URL="LTI/forskrift/2022-01-21-103/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Rett til stønad</span></h2><article class="legalP" id="paragraf-4-ledd-1">Boligselskap hvor strømforbruk for husholdninger måles og avregnes i et felles målepunkt har rett til stønad etter denne forskriften.</article><article class="legalP" id="paragraf-4-ledd-2">Ved uenighet mellom nettselskap og nettkunde gjelder strømstønadsloven § 4 tredje ledd.</article><article class="legalP" id="paragraf-4-ledd-3">Boligselskap med felles måling og avregning av strømforbruk, skal sørge for at stønad etter denne forskriften fordeles på husholdningene.</article></article><article class="legalArticle" data-lovdata-URL="LTI/forskrift/2022-01-21-103/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Beregning av stønad</span></h2><article class="legalP" id="paragraf-5-ledd-1">Stønad skal beregnes etter strømstønadsloven § 5 første til fjerde ledd.</article><article class="legalP" id="paragraf-5-ledd-2">Det gis ikke stønad for forbruk som samlet overstiger 5000 kWt per måned per boenhet i boligselskapet.</article><article class="legalP" id="paragraf-5-ledd-3">Nettselskapet plikter å korrigere stønadsbeløpet i tråd med § 8.</article></article><article class="legalArticle" data-lovdata-URL="LTI/forskrift/2022-01-21-103/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Innrapportering av annet forbruk enn husholdningsforbruk</span></h2><article class="legalP" id="paragraf-6-ledd-1">Boligselskap med felles oppvarmings- eller ventilasjonssystem, skal rapportere til nettselskapet hvis mer enn 20 prosent av oppvarmet areal benyttes av andre enn boligselskapets husholdninger. Rapporteringen skal angi hvor stor andel av oppvarmet areal som benyttes av andre enn boligselskapets husholdninger. Rapportering til nettselskapet skal skje uten ugrunnet opphold.</article><article class="legalP" id="paragraf-6-ledd-2">Reguleringsmyndigheten for energi kan fatte vedtak om at rett til stønad bortfaller eller om tilbakebetaling av stønad dersom et boligselskap har brutt rapporteringsplikten etter første ledd.</article></article><article class="legalArticle" data-lovdata-URL="LTI/forskrift/2022-01-21-103/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Innrapportering av overskridelse av forbrukstak</span></h2><article class="legalP" id="paragraf-7-ledd-1">Dersom fellesmålt forbruk i et boligselskap samlet overstiger 5000 kWt per boenhet i boligselskapet per måned, skal boligselskapet innrapportere antall boenheter i boligselskapet til nettselskapet uten ugrunnet opphold.</article><article class="legalP" id="paragraf-7-ledd-2">Reguleringsmyndigheten for energi kan fatte vedtak om at rett til stønad bortfaller eller om tilbakebetaling av stønad dersom et boligselskap har brutt rapporteringsplikten etter første ledd.</article></article><article class="legalArticle" data-lovdata-URL="LTI/forskrift/2022-01-21-103/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Korrigering av stønadsbeløp</span></h2><article class="legalP" id="paragraf-8-ledd-1">Nettselskap som får informasjon etter § 6 første ledd, skal gjøre en forholdsmessig justering av stønadsbeløpet.</article><article class="legalP" id="paragraf-8-ledd-2">Nettselskap som får informasjon etter § 7 første ledd, skal justere stønadsbeløpet slik at det ikke overstiger 5000 kWt per boenhet i boligselskapet per måned.</article><article class="legalP" id="paragraf-8-ledd-3">Korrigering av stønad skal gjøres på første mulige faktura.</article></article><article class="legalArticle" data-lovdata-URL="LTI/forskrift/2022-01-21-103/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Kontroll</span></h2><article class="legalP" id="paragraf-9-ledd-1">Reguleringsmyndigheten for energi kan gi pålegg om at boligselskap skal utlevere informasjon som nevnt i § 6 og § 7 til nettselskapet eller Reguleringsmyndigheten for energi.</article><article class="legalP" id="paragraf-9-ledd-2">Reguleringsmyndigheten for energi kan treffe vedtak om stans i videre utbetaling eller hel eller delvis tilbakebetaling av stønad, dersom pålegg etter første ledd ikke etterfølges.</article><article class="legalP" id="paragraf-9-ledd-3">Reguleringsmyndigheten for energi kan treffe vedtak om stans i videre utbetaling eller tilbakebetaling av stønad, dersom boligselskap urettmessig har mottatt stønad.</article></article><article class="legalArticle" data-lovdata-URL="LTI/forskrift/2022-01-21-103/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Dispensasjon</span></h2><article class="legalP" id="paragraf-10-ledd-1">Reguleringsmyndigheten for energi kan i særskilte tilfeller der det er nødvendig ut fra formålet med ordningen gi dispensasjon fra bestemmelser i denne forskriften.</article></article><article class="legalArticle" data-lovdata-URL="LTI/forskrift/2022-01-21-103/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikraftsetting og varighet</span></h2><article class="legalP" id="paragraf-11-ledd-1">Forskriften trer i kraft 1. februar 2022 og oppheves 1. juli 2022.</article></article></main></body></html>