<!DOCTYPE html><html lang="no"><head><title>Forskrift om beregning av foretaksspesifikke satser for kapitalbufferkrav</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-01-12-59</dd><dt class="dokid">DokumentID</dt><dd class="dokid">LTI/forskrift/2022-01-12-59</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finanstilsynet</li></ul></dd><dt class="dateInForce">I kraft fra</dt><dd class="dateInForce">2022-01-12</dd><dt class="basedOn">Hjemmel</dt><dd class="basedOn"><ul><li>forskrift/2014-08-22-1097/§3</li><li>lov/2007-06-29-75/§9-15</li><li>lov/2007-06-29-75/§9-15a</li><li>lov/2007-06-29-75/§9-16</li><li>lov/2007-06-29-75/§9-17</li><li>lov/2015-04-10-17/§1-7</li><li>lov/2015-04-10-17/§13-7</li><li>lov/2015-04-10-17/§14-2</li><li>lov/2015-04-10-17/§14-3</li><li>lov/2015-04-10-17/§14-4</li><li>lov/2015-04-10-17/§18-2</li><li>lov/2015-04-10-17/§18-7</li><li>forskrift/2019-10-31-1447</li></ul></dd><dt class="dateOfPublication">Kunngjort</dt><dd class="dateOfPublication">2022-01-14 14:10</dd><dt class="journalNumber">Journalnummer</dt><dd class="journalNumber">2022-0052</dd><dt class="titleShort">Korttittel</dt><dd class="titleShort">Forskrift om beregning av foretaksspesifikke satser for kapitalbufferkrav</dd><dt class="title">Tittel</dt><dd class="title">Forskrift om beregning av foretaksspesifikke satser for kapitalbufferkrav</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finanstilsynet 12. januar 2022 med hjemmel i forskrift 22. august 2014 nr. 1097 om kapitalkrav og nasjonal tilpasning av CRR/CRD IV (CRR/CRD IV-forskriften) § 3 femte ledd.</dd><dt class="refid">RefID</dt><dd class="refid">forskrift/2022-01-12-59</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om beregning av foretaksspesifikke satser for kapitalbufferkrav<ul class="tocSubUl"><li>§ 1. Foretaksspesifikk motsyklisk kapitalbuffer</li><li>§ 2. Foretaksspesifikk systemrisikobuffer</li><li>§ 3. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2022-01-12-59" id="dokument"><h1>Forskrift om beregning av foretaksspesifikke satser for kapitalbufferkrav</h1><article class="legalArticle" data-lovdata-URL="LTI/forskrift/2022-01-12-59/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Foretaksspesifikk motsyklisk kapitalbuffer</span></h2><article class="legalP" id="paragraf-1-ledd-1">Foretaket skal beregne foretaksspesifikk motsyklisk kapitalbuffer som vektet gjennomsnitt av buffersatsene som gjelder i de statene der relevante eksponeringer er lokalisert. Buffersatsen skal anvendes på beregningsgrunnlaget i den enkelte stat.</article><article class="legalP" id="paragraf-1-ledd-2">Med relevante eksponeringer menes alle eksponeringer, unntatt engasjementer med stater og sentralbanker, lokale og regionale myndigheter, offentlige foretak, multilaterale utviklingsbanker, internasjonale organisasjoner og institusjoner som nevnt i Europaparlaments- og rådsforordning (EU) nr. 575/2013 (CRR) artikkel 112 a) til f), som er:<ul class="defaultList"><li data-li-identifier="•" data-name="•"><article class="listArticle" id="paragraf-1-ledd-2-punkt-1"><article class="legalP" id="paragraf-1-ledd-2-punkt-1-ledd-1">omfattet av kapitalkravene for kredittrisiko etter CRR tredje del, avdeling II,</article></article></li><li data-li-identifier="•" data-name="•"><article class="listArticle" id="paragraf-1-ledd-2-punkt-2"><article class="legalP" id="paragraf-1-ledd-2-punkt-2-ledd-1">i handelsporteføljen og gjenstand for beregning av kapitalkrav for spesifikk risiko etter CRR tredje del, avdeling IV, kapittel 2 og misligholds- og migrasjonsrisiko etter CRR tredje del, avdeling IV, kapittel 5, eller</article></article></li><li data-li-identifier="•" data-name="•"><article class="listArticle" id="paragraf-1-ledd-2-punkt-3"><article class="legalP" id="paragraf-1-ledd-2-punkt-3-ledd-1">verdipapiriseringsengasjementer som det beregnes kapitalkrav for etter CRR tredje del, avdeling II, kapittel 5.</article></article></li></ul></article><article class="legalP" id="paragraf-1-ledd-3">Foretaket skal offentliggjøre grunnlaget for den foretaksspesifikke motsykliske kapitalbufferen i tråd med kravene i delegert kommisjonsforordning (EU) 2015/1555.</article></article><article class="legalArticle" data-lovdata-URL="LTI/forskrift/2022-01-12-59/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Foretaksspesifikk systemrisikobuffer</span></h2><article class="legalP" id="paragraf-2-ledd-1">Foretaket skal beregne foretaksspesifikk systemrisikobuffer som vektet gjennomsnitt av satsene for systemrisikobuffer som gjelder for foretakets relevante eksponeringer. Vektingen skal baseres på risikovektet beregningsgrunnlag.</article><article class="legalP" id="paragraf-2-ledd-2">Med relevante eksponeringer menes engasjement som nevnt i § 1 andre ledd, og engasjement som nevnt i CRR artikkel 112 a) til f).</article><article class="legalP" id="paragraf-2-ledd-3">For eksponeringer i alle stater skal foretaket bruke systemrisikobuffersatsen som er fastsatt av myndighetene i vedkommende stat for de aktuelle eksponeringene. Eksponeringenes geografiske tilhørighet skal fastsettes i samsvar med delegert kommisjonsforordning (EU) nr. 1152/2014.</article><article class="legalP" id="paragraf-2-ledd-4">Foretaket skal offentliggjøre grunnlaget for den foretaksspesifikke systemrisikobufferen sammen med offentliggjøring av den motsykliske kapitalbufferen.</article></article><article class="legalArticle" data-lovdata-URL="LTI/forskrift/2022-01-12-59/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ikrafttredelse</span></h2><article class="legalP" id="paragraf-3-ledd-1">Forskriften trer i kraft straks.</article></article></main></body></html>