<!DOCTYPE html><html lang="no"><head><title>Forskrift om endring i forskrift om nasjonalt vaksinasjonsprogram</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-08-31-1520</dd><dt class="dokid">DokumentID</dt><dd class="dokid">LTI/forskrift/2022-08-31-1520</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavdelingen</li></ul></dd><dt class="dateInForce">I kraft fra</dt><dd class="dateInForce">2022-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-10-02-1229</li></ul></dd><dt class="basedOn">Hjemmel</dt><dd class="basedOn"><ul><li>lov/1994-08-05-55/§3-8</li><li>lov/1994-08-05-55/§7-11</li><li>lov/2011-06-24-30/§3-2</li></ul></dd><dt class="dateOfPublication">Kunngjort</dt><dd class="dateOfPublication">2022-09-01 14:10</dd><dt class="journalNumber">Journalnummer</dt><dd class="journalNumber">2022-1170</dd><dt class="title">Tittel</dt><dd class="title">Forskrift om endring i forskrift om nasjonalt vaksinasjonsprogram</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 31. august 2022 med hjemmel i lov 5. august 1994 nr. 55 om smittsomme sykdommer § 3-8 og § 7-11 og lov 24. juni 2011 nr. 30 om kommunale helse- og omsorgstjenester m.m. (helse- og omsorgstjenesteloven) § 3-2 tredje ledd.</dd><dt class="refid">RefID</dt><dd class="refid">forskrift/2022-08-31-1520</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om nasjonalt vaksinasjonsprogram<ul class="tocSubUl"><li>I<ul class="tocSubUl"><li>§ 6d. Økonomisk vederlag til private virksomheter ved vaksinasjon mot covid-19</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-08-31-1520" id="dokument"><h1>Forskrift om endring i forskrift om nasjonalt vaksinasjonsprogram</h1><section class="section" data-name="kapI" id="kapittel-1" data-lovdata-URL="LTI/forskrift/2022-08-31-1520/KAPITTEL_1"><h2 data-text-align="center">I</h2><article class="defaultP">I forskrift 2. oktober 2009 nr. 1229 om nasjonalt vaksinasjonsprogram gjøres følgende endringer:</article> <article class="defaultP" margin-top="true">Overskriften til § 6b skal lyde:</article><article class="defaultP"><i>Økonomisk vederlag til fastlege i forbindelse med vaksinasjon mot covid-19</i></article> <article class="defaultP" margin-top="true">§ 6b andre ledd oppheves.</article> <article class="defaultP" margin-top="true">Overskriften til § 6c skal lyde:</article><article class="defaultP"><i>Oppgjør mellom Helfo og kommunene ved finansiering av vaksine mot covid-19 hvor fastlege har utført vaksinasjon</i></article> <article class="defaultP" margin-top="true">§ 6c tredje ledd skal lyde:</article><article class="legalP" id="kapittel-1-ledd-1">Helfo skal kreve kostnadsdekning fra kommunene for utbetalt refusjon i henhold til denne forskriftens § 6b fra den kommunen hvor vaksinasjonsmottaker har sin folkeregistrerte adresse.</article> <article class="defaultP" margin-top="true">§ 6d skal lyde:</article><article class="futureLegalArticle" data-name="§6d" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6d</span>. <span class="legalArticleTitle">Økonomisk vederlag til private virksomheter ved vaksinasjon mot covid-19</span></span><article class="legalP" id="kapittel-1-foreslåttparagraf-1-ledd-1">Private virksomheter som etter avtale med kommunen utfører vaksinasjon mot covid-19, kan kreve økonomisk vederlag.</article><article class="legalP" id="kapittel-1-foreslåttparagraf-1-ledd-2">Takst for utført vaksinasjon honoreres med kroner 220,–. Kveld/natt og helgedag honoreres taksten med kroner 286,–. Det kan ikke avkreves egenbetaling ved vaksinasjon.</article><article class="legalP" id="kapittel-1-foreslåttparagraf-1-ledd-3">Krav om økonomisk vederlag skal sendes elektronisk til Helfo, i samsvar med rutiner fastsatt av samme myndighet. Private virksomheter må inngå egen vederlagsavtale med Helfo. Det stilles krav til elektronisk pasientjournal (EPJ) og elektronisk registrering i sanntid i SYSVAK.</article><article class="legalP" id="kapittel-1-foreslåttparagraf-1-ledd-4">Kommunene bærer, gjennom rammeoverføringer fra staten, det økonomiske ansvaret for å vaksinere befolkningen mot covid-19. Helfo skal kreve kostnadsdekning for utbetalt refusjon etter andre ledd fra den kommunen hvor vaksinasjonsmottaker har sin folkeregistrerte adresse. Dette gjelder selv om kommunen ikke har inngått avtale med den private virksomheten som har utført vaksineringen.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2022-08-31-1520/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. september 2022.</article></section></main></body></html>