<!DOCTYPE html><html lang="nb"><head><title>Forskrift om endring i forskrift om opptak, studier og eksamen ved Fagskolen i Viken</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-12-05-2627</dd><dt class="dokid">DokumentID</dt><dd class="dokid">LTI/forskrift/2022-12-05-2627</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Fagskolen i Viken</li></ul></dd><dt class="dateInForce">I kraft fra</dt><dd class="dateInForce">2023-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2021-06-14-1978</li></ul></dd><dt class="basedOn">Hjemmel</dt><dd class="basedOn"><ul><li>lov/2018-06-08-28/§16</li><li>lov/2018-06-08-28/§21</li></ul></dd><dt class="dateOfPublication">Kunngjort</dt><dd class="dateOfPublication">2023-02-02 13:50</dd><dt class="journalNumber">Journalnummer</dt><dd class="journalNumber">2023-0105</dd><dt class="title">Tittel</dt><dd class="title">Forskrift om endring i forskrift om opptak, studier og eksamen ved Fagskolen i Viken</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Fagskolen i Viken 5. desember 2022 med hjemmel i lov 8. juni 2018 nr. 28 om høyere yrkesfaglig utdanning (fagskoleloven) § 16 og § 21.</dd><dt class="refid">RefID</dt><dd class="refid">forskrift/2022-12-05-2627</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, studier og eksamen ved Fagskolen i Viken<ul class="tocSubUl"><li>I<ul class="tocSubUl"><li>§ 1-2. Definisjoner</li><li>§ 2. Studentens ansvar og rettigheter</li><li>§ 2-1. Studierett</li><li>§ 2-2. Studentens rett til opplæring</li><li>§ 2-2-1. Rett til permisjon og midlertidig studieavbrudd</li><li>§ 2-3. Studentens ansvar og undersøkelses- og opplysningsplikt</li><li>§ 2-4. Studentens studieavbrudd</li><li>§ 2-5-2. Studentenes mislighold</li><li>§ 2-6. Betalingsforpliktelser</li><li>§ 2-7. Krav til studieprogresjon</li><li>§ 2-8. Tap av studierett</li><li>§ 3-2. Søknad</li><li>§ 4-4. Emnevurdering</li><li>§ 4-5-1. Vilkår for å gå opp til eksamen</li><li>§ 4-5-6. Eksamenssted</li><li>§ 4-6. Sensur</li><li>§ 5-1. Annullering av emne, eksamen</li><li>§ 5-2. Fusk og plagiering</li><li>§ 8-5. Studentenes ansvar til trygt og inkluderende læringsmiljø</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-12-05-2627" id="dokument"><h1>Forskrift om endring i forskrift om opptak, studier og eksamen ved Fagskolen i Viken</h1><section class="section" data-name="kapI" id="kapittel-1" data-lovdata-URL="LTI/forskrift/2022-12-05-2627/KAPITTEL_1"><h2 data-text-align="center">I</h2><article class="defaultP">I forskrift 14. juni 2021 nr. 1978 om opptak, studier og eksamen ved Fagskolen i Viken gjøres følgende endringer:</article> <article class="defaultP" margin-top="true">§ 1-2 skal lyde:</article><article class="futureLegalArticle" data-name="§1-2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-2</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-1-ledd-1"><i>Annensensor:</i> undervisningspersonell, ansatt ved institusjon eller ved andre institusjoner eller arbeidsliv, som skal bedømme studentenes kunnskaper, ferdigheter og generell kompetanse etter eksamen, prøver, tester eller annet arbeid som har uttelling på vitnemål eller karakterutskrift.</article><article class="legalP" id="kapittel-1-foreslåttparagraf-1-ledd-2"><i>Eksamen:</i> En skriftlig, muntlig eller praktisk prøving av kunnskaper, ferdigheter og generell kompetanse med fastsetting av karakter og som sammen med emnekarakter gir uttelling av resultat på vitnemålet eller karakterutskrift.</article><article class="legalP" id="kapittel-1-foreslåttparagraf-1-ledd-3"><i>Ekstern sensor:</i> person som skal evaluere vurderingsformene og bedømme studentenes kunnskaper, ferdigheter og generell kompetanse etter eksamen eller annet arbeid som har uttelling på vitnemål eller karakterutskrift. Vedkommende kan ikke være ansatt ved Fagskolen i Viken eller hatt undervisning/veiledning med studentene inneværende skoleår.</article><article class="legalP" id="kapittel-1-foreslåttparagraf-1-ledd-4"><i>Eksamensrett:</i> Studenter som har studierett og fått godkjent alle obligatoriske arbeidskrav innen fastsatt frist i emnet gis eksamensrett.</article><article class="legalP" id="kapittel-1-foreslåttparagraf-1-ledd-5"><i>Emne:</i> De minste resultatbærende enhetene som gir uttelling i form av studiepoeng og skal lede frem til én karakter. Med minste resultatbærende enhet menes alle enheter som gir en selvstendig karakter, og som studenten må bestå for å få godkjent et vitnemålsgivende utdanningstilbud. Enhetene kan variere i omfang og skal fremkomme i vitnemålet eller karakterutskrift.</article><article class="legalP" id="kapittel-1-foreslåttparagraf-1-ledd-6"><i>Emnebeskrivelse:</i> En beskrivelse av hele emnet som består av flere tema, med omfang, forventet læringsutbytte, vurderingsformer og aktuelle arbeidskrav.</article><article class="legalP" id="kapittel-1-foreslåttparagraf-1-ledd-7"><i>Emnekarakter:</i> I alle emner skal det gjøres en total sluttvurdering av studentenes kunnskaper, ferdigheter og generell kompetanse med fastsetting karakter (A–F) eller «bestått»/«ikke bestått» og som har uttelling på vitnemålet eller karakterutskrift. Er det eksamen i emnet, skal karakterene fra eksamen og sluttvurderingen i emnet vektes og lede frem til én karakter.</article><article class="legalP" id="kapittel-1-foreslåttparagraf-1-ledd-8"><i>Førstesensor:</i> faglærer eller veileder i emnet for studentene som skal bedømme studentenes kunnskaper, ferdigheter og generell kompetanse etter eksamen, prøver, tester eller annet arbeid som har uttelling på vitnemål eller karakterutskrift.</article><article class="legalP" id="kapittel-1-foreslåttparagraf-1-ledd-9"><i>GSU-liste:</i> En oversikt over hvilke videregående utdanninger fra land utenfor Norden som gir generell studiekompetanse, med angivelse av tilleggskrav i norsk og engelsk, der det er aktuelt.</article><article class="legalP" id="kapittel-1-foreslåttparagraf-1-ledd-10"><i>Lokal klagenemnd:</i> Klageinstans utnevnt av fagskolens styre til å foreta klagebehandling på spesifikke vedtak. Lokal klagenemndas mandat omfattes i denne forskriften<i>.</i></article><article class="legalP" id="kapittel-1-foreslåttparagraf-1-ledd-11"><i>Læringsutbytte:</i> Beskrivelse av kunnskaper, ferdigheter og generell kompetanse studenten har tilegnet seg etter fullført emne eller studieprogram.</article><article class="legalP" id="kapittel-1-foreslåttparagraf-1-ledd-12"><i>Nasjonal klagenemnd:</i> Klageinstans utnevnt av departementet som behandler klager på enkeltvedtak etter krav regulert i kapittel 7 i forskrift om høyere utdanning.</article><article class="legalP" id="kapittel-1-foreslåttparagraf-1-ledd-13"><i>Obligatoriske arbeidskrav:</i> Ulike pedagogiske verktøy for å oppnå læringsutbytte i et emne. Kravene fremmer progresjon og skal sikre deltakelse. Det finnes i ulike former av arbeidskrav avhengig av emnets innhold og hvilket læringsutbytte som skal oppnås. Arbeidskravene er definert i emnebeskrivelsene i den aktuelle studieplan.</article><article class="legalP" id="kapittel-1-foreslåttparagraf-1-ledd-14"><i>Realkompetanse:</i> Dokumentert kunnskap, ferdigheter og generell kompetanse tilegnet uavhengig av læringsarena, gjennom formell-, ikke-formell- og uformell læring. Formell læring er den vurdering som skjer i utdanningssystemet, eventuelt for annet autorisasjons- og/eller sertifiseringsformål. Ikke-formell læring er strukturert opplæring gjennom kurs og andre tilbud som ikke inngår i utdanningssystemet. Uformell læring skjer gjennom livet på arenaer som ikke først og fremst er begrenset på strukturert læring, gjennom yrkespraksis, ubetalt arbeid, organisasjonsarbeid eller lignende.</article><article class="legalP" id="kapittel-1-foreslåttparagraf-1-ledd-15"><i>Realkompetansevurdering:</i> Måling av realkompetansen opp mot kriterier fastsatt i gjeldende studieplan og fagskolens interne retningslinjer for realkompetansevurdering. Realkompetansevurdering kan gi grunnlag for opptak til fagskoleutdanning eller fritak for emner som en del av en fagskoleutdanning.</article><article class="legalP" id="kapittel-1-foreslåttparagraf-1-ledd-16"><i>Semester:</i> Skoleåret er inndelt i to (2) semester, henholdsvis høstsemester som gjelder fra skolestart til nyttår, og vårsemester som gjelder fra nyttår til skoleslutt/sommerferie.</article><article class="legalP" id="kapittel-1-foreslåttparagraf-1-ledd-17"><i>Sensur:</i> Bedømmelse av studentenes kunnskaper, ferdigheter og generell kompetanse.</article><article class="legalP" id="kapittel-1-foreslåttparagraf-1-ledd-18"><i>Student:</i> en person som er tatt opp på-, og takket ja til studietilbud ved fagskolen.</article><article class="legalP" id="kapittel-1-foreslåttparagraf-1-ledd-19"><i>Studierett:</i> Når studenten har akseptert studieplass ved opptak, meldt fysisk oppmøte ved studiestart og betalt studieavgiften innen frist, har studenten oppnådd studierett.</article><article class="legalP" id="kapittel-1-foreslåttparagraf-1-ledd-20"><i>Vesentlig endring:</i> Vesentlig endring av utdanningen defineres som endringer i det overordnede læringsutbyttet, endring av utdanningsform, endring av navn og endring av studieomfang både på program- og emnenivå.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Studentens ansvar og rettigheter</span></span></article> <article class="defaultP" margin-top="true">Nåværende § 2-1 blir nytt § 2-2.</article> <article class="defaultP" margin-top="true">Nåværende § 2-1-1 blir nytt § 2-2-1.</article> <article class="defaultP" margin-top="true">Nytt § 2-1 skal lyde:</article><article class="futureLegalArticle" data-name="§2-1" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 2-1</span>. <span class="legalArticleTitle">Studierett</span></span></article> <article class="defaultP" margin-top="true">§ 2-1 Nye første til sjette ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Studieplass tildeles gjennom vedtak om opptak for studiet eller emnet det er gitt opptak til. Ved overgang til nytt studium eller emne, må det søkes nytt opptak.</article><article class="numberedLegalP" data-numerator="2" id="kapittel-1-nummer-2">(2) Studierett etableres ved at studenten aksepterer tilbud av studieplass og betaler studiekostnad innen fastsatt frist.</article><article class="numberedLegalP" data-numerator="3" id="kapittel-1-nummer-3">(3) For toårige (2) utdanninger med 120 stp. som tilbys på heltid, eller treårig (3)/fireårig (4) deltid på normert tid, gis det inntil to år forlenget studierett etter utløp av normert studietid for aktive studenter, jf. § 2-1-1. I tidsbegrensningen på to år inngår ikke utsatt studiestart, midlertidig utestenging eller innvilgede permisjoner. Dersom det fattes vedtak om tap av studierett etter § 2-8, opphører studieretten før utløpet av toårsfristen.</article><article class="numberedLegalP" data-numerator="4" id="kapittel-1-nummer-4">(4) For ettårige (1) utdanninger med minimum 60 stp. som tilbys på heltid eller toårig (2) deltid på normert tid, kan det innvilges inntil ett (1) år forlenget studierett. Det innvilges ikke forlenget studierett for studier av kortere varighet.</article><article class="numberedLegalP" data-numerator="5" id="kapittel-1-nummer-5">(5) Studieretten opphører når studenten<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-5-punkt-1"><article class="legalP" id="kapittel-1-nummer-5-punkt-1-ledd-1">skriftlig bekrefter å ha trukket seg fra studiet</article></article></li><li data-li-identifier="b." data-name="b."><article class="listArticle" id="kapittel-1-nummer-5-punkt-2"><article class="legalP" id="kapittel-1-nummer-5-punkt-2-ledd-1">eller når studiet er fullført og vitnemål eller karakterutskrift er utstedt</article></article></li><li data-li-identifier="c." data-name="c."><article class="listArticle" id="kapittel-1-nummer-5-punkt-3"><article class="legalP" id="kapittel-1-nummer-5-punkt-3-ledd-1">eller ved tap av studierett, jf. § 2-8.</article></article></li></ul></article><article class="numberedLegalP" data-numerator="6" id="kapittel-1-nummer-6">(6) En student som følger studiet på normert tid, har krav på at studieprogrammets læringsutbytte, nivå og struktur ikke endres vesentlig. Mindre endringer må ikke medføre at studenten blir forsinket i sin progresjon.</article> <article class="defaultP" margin-top="true">§ 2-2. Nytt 2-2 skal lyde:</article><article class="futureLegalArticle" data-name="§2-2" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 2-2</span>. <span class="legalArticleTitle">Studentens rett til opplæring</span></span><article class="legalP" id="kapittel-1-foreslåttparagraf-4-ledd-1">Studenten har rett til opplæring, vurderinger, dokumentasjon og et forsvarlig læringsmiljø i samsvar med de lover og regler som gjelder for utdanningen.</article></article> <article class="defaultP" margin-top="true">§ 2-2-1. Nytt 2-2-1 overskriften skal lyde:</article><article class="futureLegalArticle" data-name="§2-2-1" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 2-2-1</span>. <span class="legalArticleTitle">Rett til permisjon og midlertidig studieavbrudd</span></span></article> <article class="defaultP" margin-top="true">§ 2-2-1 Nye tredje til sjuende ledd skal lyde:</article><article class="numberedLegalP" data-numerator="3" id="kapittel-1-nummer-7">(3) Ved dokumentert sykdom eller andre tungtveiende grunner, og etter skriftlig søknad fra studenten, vil fagskolen kunne vurdere og eventuelt godkjenne midlertidig avbrudd i studiet.</article><article class="numberedLegalP" data-numerator="4" id="kapittel-1-nummer-8">(4) En student kan søke om permisjon fra studiene på visse vilkår. Det skal søkes skriftlig til aktuelt studiested med begrunnelse i henhold til retningslinjer i studenthåndboken. I visse tilfeller kan fagskolen også kreve fremlagt dokumentasjon fra lege, arbeidsgiver, oppdragsgiver mv., som understøtter søknad om permisjon og som gir fagskolen tilstrekkelig vurderingsgrunnlag for vedtak. Permisjon på visse vilkår innfris til ett (1) skoleår av gangen, med mulighet for å søke om ytterligere ett (1) skoleår. Det gis maksimalt to (2) års permisjon. Dette er et enkeltvedtak og kan påklages. Fristen for å klage er satt til tre (3) uker fra det tidspunktet vedtaket er tilkjennegjort.</article><article class="numberedLegalP" data-numerator="5" id="kapittel-1-nummer-9">(5) Hvis en student ikke fullfører utdanningen/emnet på normert tid og det er gjort vesentlig endring i det samlede læringsutbyttet for utdanningen/emnet i mellomtiden, har studenten rett på å fullføre utdanningen/emnet senest ett (1) år etter at vesentlig endring er gjort gjeldende.</article><article class="numberedLegalP" data-numerator="6" id="kapittel-1-nummer-10">(6) Ved innvilget permisjon/midlertidig avbrudd gjelder fortsatt betalingsplikten, jf. § 2-3 (1)</article><article class="numberedLegalP" data-numerator="7" id="kapittel-1-nummer-11">(7) Student med permisjon plikter å varsle skolen når studiet skal gjenopptas i henhold til angitte frister i Studenthåndboken.</article> <article class="defaultP" margin-top="true">Nåværende § 2-2 blir nytt § 2-3.</article> <article class="defaultP" margin-top="true">§ 2-3. Nytt 2-3 skal lyde:</article><article class="futureLegalArticle" data-name="§2-3" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 2-3</span>. <span class="legalArticleTitle">Studentens ansvar og undersøkelses- og opplysningsplikt</span></span></article> <article class="defaultP" margin-top="true">§ 2-3 andre ledd skal lyde:</article><article class="numberedLegalP" data-numerator="2" id="kapittel-1-nummer-12">(2) Hovedregelen er at aksept av studieplass også medfører aksept av avgifter og eventuelle særutlegg. Disse er ikke refunderbare. Fritak for betalingsplikt forutsetter at studiestedet har mottatt avmelding av tildelt studieplass senest fire (4) uker etter studiets oppstartsdato.</article> <article class="defaultP" margin-top="true">Nåværende § 2-3 blir nytt § 2-4.</article> <article class="defaultP" margin-top="true">§ 2-4. Nytt 2-4 skal lyde:</article><article class="futureLegalArticle" data-name="§2-4" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 2-4</span>. <span class="legalArticleTitle">Studentens studieavbrudd</span></span></article> <article class="defaultP" margin-top="true">§ 2-4 første til andre ledd skal lyde:</article><article class="numberedLegalP" data-numerator="1" id="kapittel-1-nummer-13">(1) Vil en student avbryte studiet før hele utdanningen er fullført, er studenten pliktig å benytte retningslinjer-, fylle ut og sende inn skjema for studieavbrudd i Studenthåndboken.</article><article class="numberedLegalP" data-numerator="2" id="kapittel-1-nummer-14">(2) Ved oppsigelse av studieplass i løpet av påbegynt skoleår skal fakturert studiekostnad tilhørende studiestedet betales fullt ut. Unntaket er studenter som har avmeldt tildelt studieplass etter reguleringen i § 2-3 (2).</article> <article class="defaultP" margin-top="true">§ 2-4 nåværende tredje ledd slettes.</article> <article class="defaultP" margin-top="true">§ 2-4 nytt tredje ledd skal lyde:</article><article class="numberedLegalP" data-numerator="3" id="kapittel-1-nummer-15">(3) Ved studieavbrudd mister studenten studieretten sin. Studenten kan på et senere tidspunkt søke opptak ved studietilbudet på nytt. Studenten kan derpå søke godskriving og fritak ved allerede fullførte og beståtte emner i utdanningen, jf. § 3-5 der fagskolen gjør en individuell vurdering for hver enkelt søknad.</article> <article class="defaultP" margin-top="true">§ 2-4 fjerde ledd slettes.</article> <article class="defaultP" margin-top="true">§ 2-4 femte ledd slettes.</article> <article class="defaultP" margin-top="true">§ 2-4 sjette ledd slettes.</article> <article class="defaultP" margin-top="true">Nåværende § 2-4 blir nytt § 2-5.</article> <article class="defaultP" margin-top="true">Nåværende § 2-4-1 blir nytt § 2-5-1.</article> <article class="defaultP" margin-top="true">§ 2-5-1 første ledd skal lyde:</article><article class="numberedLegalP" data-numerator="1" id="kapittel-1-nummer-16">(1) Dersom fagskolen misligholder studentenes rettigheter, jf. § 2-1 og § 2-2, kan studenten ha rett på kompensasjon.</article> <article class="defaultP" margin-top="true">Nåværende § 2-4-2 blir nytt § 2-5-2.</article> <article class="defaultP" margin-top="true">§ 2-5-2. Nytt 2-5-2 skal lyde:</article><article class="futureLegalArticle" data-name="§2-5-2" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 2-5-2</span>. <span class="legalArticleTitle">Studentenes mislighold</span></span></article> <article class="defaultP" margin-top="true">§ 2-5-2 andre ledd skal lyde:</article><article class="numberedLegalP" data-numerator="2" id="kapittel-1-nummer-17">(2) Overholder ikke studenten sine plikter, jf. § 2-3, eller dersom beskrevet i lover og sentrale forskrifter, kan fagskolen vedta å ikke tildele studenten vitnemål ved fullført utdanning,</article> <article class="defaultP" margin-top="true">Nåværende § 2-5 blir nytt § 2-6.</article> <article class="defaultP" margin-top="true">§ 2-6. Nytt 2-6 skal lyde:</article><article class="futureLegalArticle" data-name="§2-6" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 2-6</span>. <span class="legalArticleTitle">Betalingsforpliktelser</span></span><article class="legalP" id="kapittel-1-foreslåttparagraf-9-ledd-1">Studentens betalingsforpliktelser og fagskolens ulike avgifter henvises til fagskolens nettsider.</article></article> <article class="defaultP" margin-top="true">Nytt § 2-7 skal lyde:</article><article class="futureLegalArticle" data-name="§2-7" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 2-7</span>. <span class="legalArticleTitle">Krav til studieprogresjon</span></span></article> <article class="defaultP" margin-top="true">§ 2-7 Nye første til tredje ledd skal lyde:</article><article class="numberedLegalP" data-numerator="1" id="kapittel-1-nummer-18">(1) Studenten skal som hovedregel følge fastsatt studieprogresjon for studiet, slik det fremgår av studieplan, emneplan og fremdriftsplan.</article><article class="numberedLegalP" data-numerator="2" id="kapittel-1-nummer-19">(2) Etter søknad kan studenten i særlige tilfeller får endret studieprogresjon.</article><article class="numberedLegalP" data-numerator="3" id="kapittel-1-nummer-20">(3) I studier hvor det er satt krav til at emner skal bestås i en bestemt rekkefølge før studenten kan gå videre i studieløpet, og studenten ikke har bestått emnet, beholder studenten studieretten inntil avsluttende vurdering i emnet gjennomføres på nytt. Studentens fremdriftsplan endres som følge av forsinkelsen i studieløpet.</article> <article class="defaultP" margin-top="true">Nytt § 2-8 skal lyde:</article><article class="futureLegalArticle" data-name="§2-8" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 2-8</span>. <span class="legalArticleTitle">Tap av studierett</span></span></article> <article class="defaultP" margin-top="true">§ 2-8 nytt første ledd skal lyde:</article><article class="legalP" id="kapittel-1-ledd-1">Studieretten opphører når:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">studenten etter tre eksamensforsøk ikke har bestått eksamen i samme emne og ikke er innvilget dispensasjon for ytterligere eksamensforsøk</article></article></li><li data-li-identifier="b." data-name="b."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">studenten etter tre ganger ikke har bestått samme emnet med unntak av § 2-8 c.</article></article></li><li data-li-identifier="c." data-name="c."><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">studenten to ganger ikke har bestått det samme praksisemnet eller praksisperiode. Tilsvarende gjelder når hovedoppgave ikke blir innlevert til ordinær eller utsatt frist.</article></article></li><li data-li-identifier="d." data-name="d."><article class="listArticle" id="kapittel-1-ledd-1-punkt-4"><article class="legalP" id="kapittel-1-ledd-1-punkt-4-ledd-1">studenten ikke har betalt studiekostnaden eller annen avgift som er oppgitt etter fastsatt frist</article></article></li><li data-li-identifier="e." data-name="e."><article class="listArticle" id="kapittel-1-ledd-1-punkt-5"><article class="legalP" id="kapittel-1-ledd-1-punkt-5-ledd-1">studenten unnlater å levere original dokumentasjon eller vitnemål når dette blir etterspurt</article></article></li><li data-li-identifier="f." data-name="f."><article class="listArticle" id="kapittel-1-ledd-1-punkt-6"><article class="legalP" id="kapittel-1-ledd-1-punkt-6-ledd-1">studenten ved falskt vitnemål eller annen ugyldig dokumentasjon er innvilget opptak</article></article></li><li data-li-identifier="g." data-name="g."><article class="listArticle" id="kapittel-1-ledd-1-punkt-7"><article class="legalP" id="kapittel-1-ledd-1-punkt-7-ledd-1">studenten er utestengt etter forhold regulert i fagskoleloven § 25.</article></article></li><li data-li-identifier="h." data-name="h."><article class="listArticle" id="kapittel-1-ledd-1-punkt-8"><article class="legalP" id="kapittel-1-ledd-1-punkt-8-ledd-1">studenten ikke tilfredsstiller vilkårene for betinget opptak, jf. § 3-3-3.</article></article></li><li data-li-identifier="i." data-name="i."><article class="listArticle" id="kapittel-1-ledd-1-punkt-9"><article class="legalP" id="kapittel-1-ledd-1-punkt-9-ledd-1">studenten ikke har fullført studieprogrammet innen forlenget studieløp, jf. § 2-1 (3) og (4).</article></article></li></ul></article><article class="futureLegalArticle" data-name="§3-2" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 3-2</span>. <span class="legalArticleTitle">Søknad</span></span></article> <article class="defaultP" margin-top="true">§ 3-2 tredje ledd skal lyde:</article><article class="numberedLegalP" data-numerator="3" id="kapittel-1-nummer-21">(3) Styret har bemyndiget rektor til å fatte vedtak om opptak. Vedtaket er et enkeltvedtak og kan påklages. Fristen for å klage er tre (3) uker fra det tidspunkt underretningen om vedtaket er kommet frem til vedkommende søker. Søker henvises til fagskolens studenthåndbok på nettsidene for videre klageadgang.</article><article class="futureLegalArticle" data-name="§4-4" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 4-4</span>. <span class="legalArticleTitle">Emnevurdering</span></span></article> <article class="defaultP" margin-top="true">§ 4-4 første ledd skal lyde:</article><article class="numberedLegalP" data-numerator="1" id="kapittel-1-nummer-22">(1) I hvert emne skal det foretas en sluttvurdering av studenten i forhold til emnets læringsutbyttebeskrivelser. Det skal være en helhetsvurdering av studentens kunnskaper, ferdigheter og generell kompetanse. Hvert emne kan bare lede fram til én karakter A–F eller vurderingsuttrykket «bestått»/«ikke bestått». Dette gjelder fra og med alle emner med oppstart høsten 2023 og har ikke tilbakevirkende kraft.</article> <article class="defaultP" margin-top="true">§ 4-4 andre ledd skal lyde:</article><article class="numberedLegalP" data-numerator="2" id="kapittel-1-nummer-23">(2) Vurderingsgrunnlag og vurderingskriterier er omtalt i emnebeskrivelsen eller i fremdriftsplan for det enkelte emnet. Dette gjelder også for obligatoriske arbeidskrav, slik som ulike tester, innleveringer, krav til obligatoriske samlinger, praksis mv.</article> <article class="defaultP" margin-top="true">§ 4-4 sjette ledd skal lyde:</article><article class="numberedLegalP" data-numerator="6" id="kapittel-1-nummer-24">(6) Dersom en student ikke får et obligatorisk arbeidskrav godkjent, skal studenten gis anledning til ett (1) nytt forsøk. Nytt forsøk skal gjennomføres før gjeldende eksamen, dersom det er eksamen i emnet. Frist for gjennomføring av nytt forsøk avtales av studenten med studiekoordinator/faglærer. Ved «ikke godkjent» på samme arbeidskrav to (2) ganger, mister studenten retten til sluttvurdering, samt eksamensrett dersom det er eksamen i emnet. Emnet settes til karakteren «F» eller «ikke bestått». Unntak for tap av eksamensrett er hvis nytt forsøk ikke lar seg gjøre før eksamen. Da får studenten mulighet til å gjennomføre planlagt eksamen. Ved «ikke godkjent» på samme arbeidskrav to (2) ganger, annulleres således eksamensresultatet. Ved tap av eksamensrett skrives et enkeltvedtak iht. forvaltningsloven § 2, bokstav b og kan påklages etter bestemmelser regulert i fagskoleloven § 22.</article> <article class="defaultP" margin-top="true">§ 4-4 åttende ledd skal lyde:</article><article class="numberedLegalP" data-numerator="8" id="kapittel-1-nummer-25">(8) Fastsetting av emnekarakter er et enkeltvedtak i henhold til forvaltningsloven § 2, bokstav b og kan påklages etter bestemmelser regulert i fagskoleloven § 22. Studenten henvises til fagskolens studenthåndbok for klageadgang. Ved ikke fullført og bestått emne, jf. § 4-4 (7), mister studenten rett på vitnemål. Ved ikke fullført fagskoleutdanning får studenten utdelt karakterutskrift for gjennomførte og beståtte emner.</article><article class="futureLegalArticle" data-name="§4-5-1" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 4-5-1</span>. <span class="legalArticleTitle">Vilkår for å gå opp til eksamen</span></span></article> <article class="defaultP" margin-top="true">§ 4-5-1 første til tredje ledd skal lyde:</article><article class="numberedLegalP" data-numerator="1" id="kapittel-1-nummer-26">(1) Som hovedregel må obligatoriske arbeidskrav i emnet være bestått. Der det er praksis og/eller hovedprosjekt i utdanningen, må dette også være gjennomført og bestått for å kunne fremstille seg til eksamen dersom det er eksamen i emnet.</article><article class="numberedLegalP" data-numerator="2" id="kapittel-1-nummer-27">(2) For de utdanninger der obligatorisk oppmøte stilles som krav, vil studenten miste retten til sluttvurdering i emnet dersom fraværsgrensen er oversteget.</article><article class="numberedLegalP" data-numerator="3" id="kapittel-1-nummer-28">(3) For de emner der vurderingsmappe er et obligatorisk arbeidskrav, må vurderingsmappen være innlevert i forkant for at studenten skal kunne avlegge uttrukket eller obligatorisk eksamen. Ved mangelfull vurderingsmappe, gis studenten tid etter avtale med faglærer til å ferdigstille denne. Dersom sluttvurderingen basert på vurderingsmappen er vurdert til «ikke godkjent» før eksamen, vil studenten ikke bli gitt mulighet til å gå opp til ordinær eksamen. For de studier som krever vurderingsmappe, fremgår det i emnebeskrivelsene.</article><article class="futureLegalArticle" data-name="§4-5-6" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 4-5-6</span>. <span class="legalArticleTitle">Eksamenssted</span></span></article> <article class="defaultP" margin-top="true">§ 4-5-6 andre ledd skal lyde:</article><article class="numberedLegalP" data-numerator="2" id="kapittel-1-nummer-29">(2) Studenten kan i særlige tilfeller etter søknad, innvilges dispensasjon for å avlegge eksamen ved annet eksternt eksamenssted. Særlige tilfeller, søknad og søknadsfrister, henvises til studenthåndbok på fagskolens nettsider.</article><article class="futureLegalArticle" data-name="§4-6" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 4-6</span>. <span class="legalArticleTitle">Sensur</span></span></article> <article class="defaultP" margin-top="true">§ 4-6 tredje ledd skal lyde:</article><article class="numberedLegalP" data-numerator="3" id="kapittel-1-nummer-30">(3) For å ivareta habilitet, yrkesrelevans og vurderingens egnethet skal det under eksamen benyttes to sensorer. Førstesensor og annensensor. Førstesensor er som hovedregel faglærer eller veileder fra emnet. Annensensor skal være en annen faglærer eller veileder ved institusjon, eller kan være fra andre institusjoner eller arbeidsliv.</article> <article class="defaultP" margin-top="true">§ 4-6 nåværende fjerde ledd skal slettes.</article> <article class="defaultP" margin-top="true">§ 4-6 nytt fjerde ledd skal lyde:</article><article class="numberedLegalP" data-numerator="4" id="kapittel-1-nummer-31">(4) Sensur av eksamen fastsettes i fellesskap av begge sensorene. Dersom det ikke er enighet om en karakter, skal annensensors vurdering vektlegges.</article> <article class="defaultP" margin-top="true">§ 4-6 nåværende femte ledd skal slettes.</article> <article class="defaultP" margin-top="true">§ 4-6 nåværende sjette ledd skal bli nytt femte ledd.</article> <article class="defaultP" margin-top="true">§ 4-6 nytt sjette ledd skal lyde:</article><article class="numberedLegalP" data-numerator="6" id="kapittel-1-nummer-32">(6) Eksamenskarakter kan påklages. Studenten henvises til fagskolens studenthåndbok for klageadgang. Ved klage på eksamenskarakter, skal det foretas ny sensur av en ekstern sensor. Ekstern sensor kan ikke være ansatt ved institusjon eller ha hatt undervisning eller veiledning av studenten som skal vurderes inneværende år.</article><article class="futureLegalArticle" data-name="§5-1" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 5-1</span>. <span class="legalArticleTitle">Annullering av emne, eksamen</span></span></article> <article class="defaultP" margin-top="true">§ 5-1 andre til fjerde ledd skal lyde:</article><article class="numberedLegalP" data-numerator="2" id="kapittel-1-nummer-33">(2) Styret kan annullere resultatet av en eksamen, tester eller annet arbeid som bedømmes med karakter eller vurderingsuttrykkene «bestått»/«ikke bestått», som en student har fått adgang til å avlegge ved å benytte et falskt vitnemål, andre falske dokumenter eller annen form for uredelig opptreden. Det samme gjelder for godkjenningen av et emne som en student på et tilsvarende urettmessig grunnlag har fått adgang til å delta i.</article><article class="numberedLegalP" data-numerator="3" id="kapittel-1-nummer-34">(3) Styret kan annullere resultatet av en eksamen, tester eller annet arbeid som bedømmes med karakter eller vurderingsuttrykkene «bestått»/«ikke bestått», og godkjenningen av et emne dersom en student forsettlig eller grovt uaktsomt har fusket, eller forsettlig har forsøkt å fuske, i forbindelse med eksamenen, testen eller lignende. Det samme gjelder under gjennomføringen av emnet.</article><article class="numberedLegalP" data-numerator="4" id="kapittel-1-nummer-35">(4) Styret kan annullere fritak for- eller godskriving av utdanning og kompetanse som en student har fått ved å benytte et falskt vitnemål, andre falske dokumenter eller annen form for uredelig opptreden. Det samme gjelder for godkjenningen av et emne som en student på et tilsvarende urettmessig grunnlag har fått adgang til å delta i.</article><article class="futureLegalArticle" data-name="§5-2" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 5-2</span>. <span class="legalArticleTitle">Fusk og plagiering</span></span></article> <article class="defaultP" margin-top="true">§ 5-2 første ledd skal lyde:</article><article class="numberedLegalP" data-numerator="1" id="kapittel-1-nummer-36">(1) Forsøk på fusk er når en student forsettlig eller grovt uaktsomt handler i strid med forskrifter og retningslinjer for eksamen, prøver eller annet arbeid som bedømmes med karakter eller vurderingsuttrykkene «bestått»/«ikke bestått».</article> <article class="defaultP" margin-top="true">§ 5-2 tredje ledd skal lyde:</article><article class="numberedLegalP" data-numerator="3" id="kapittel-1-nummer-37">(3) Dersom det under eksamen, prøver eller annet arbeid som bedømmes med karakter eller vurderingsuttrykkene «bestått»/«ikke bestått», oppstår mistanke om fusk eller forsøk på fusk, skal studenten straks gjøres oppmerksom på at han/hun vil bli rapportert. Dette gjelder også for studenter som eventuelt yter hjelp. Studenten kan da velge om han/hun vil fortsette eller avbryte oppgaven.</article> <article class="defaultP" margin-top="true">§ 5-2 nytt sjette ledd skal lyde:</article><article class="numberedLegalP" data-numerator="6" id="kapittel-1-nummer-38">(6) I saker om mistanke om- eller avdekking av fusk og plagiering har studenten rett til å bli hørt før endelig vedtak fattes. Vedtaket er et enkeltvedtak og kan påklages, jf. fagskoleloven § 24 og § 25.</article><span class="futuretitle" id="kapittel-1-foreslåttittel-1">Kapittel 8. Læringsmiljø og studentorgan</span> <article class="defaultP" margin-top="true">Nytt § 8-5 skal lyde:</article><article class="futureLegalArticle" data-name="§8-5" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 8-5</span>. <span class="legalArticleTitle">Studentenes ansvar til trygt og inkluderende læringsmiljø</span></span></article> <article class="defaultP" margin-top="true">§ 8-5. Nye første til andre ledd skal lyde:</article><article class="numberedLegalP" data-numerator="1" id="kapittel-1-nummer-39">(1) Studenten plikter å bidra til et godt lærings- og arbeidsmiljø. Studenter som opptrer på en måte som virker grovt forstyrrende på medstudenters arbeid, ansatte ved fagskolen eller virksomheten ved fagskolen ellers, vil kunne motta skriftlig advarsel fra skolen. En advarsel som ikke blir tatt til følge, vil kunne føre til bortvising, eller utestenging.</article><article class="numberedLegalP" data-numerator="2" id="kapittel-1-nummer-40">(2) Å skape fare for liv og helse, grov usømmelig opptreden mot studenter, ansatte eller andre studenten møter i forbindelse med undervisning og praksis kunne medføre utestenging fra studiet i inntil tre år.</article></section><section class="section" data-name="kapII" id="kapittel-2" data-lovdata-URL="LTI/forskrift/2022-12-05-2627/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene i forskriften trer i kraft 1. januar 2023.</article></section></main></body></html>