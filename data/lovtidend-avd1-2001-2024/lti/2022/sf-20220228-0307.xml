<!DOCTYPE html><html lang="no"><head><title>Forskrift om endring i forskrift til lov av 24. mars 2000 nr. 16 om foretakspensjon</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-02-28-307</dd><dt class="dokid">DokumentID</dt><dd class="dokid">LTI/forskrift/2022-02-28-307</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finansmarkedsavdelingen</li></ul></dd><dt class="dateInForce">I kraft fra</dt><dd class="dateInForce">2022-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-12-01-1212</li></ul></dd><dt class="basedOn">Hjemmel</dt><dd class="basedOn"><ul><li>lov/2000-03-24-16/§1-3</li><li>forskrift/2000-11-24-1170</li></ul></dd><dt class="dateOfPublication">Kunngjort</dt><dd class="dateOfPublication">2022-03-01 14:15</dd><dt class="journalNumber">Journalnummer</dt><dd class="journalNumber">2022-0244</dd><dt class="title">Tittel</dt><dd class="title">Forskrift om endring i forskrift til lov av 24. mars 2000 nr. 16 om foretakspensjon</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 28. februar 2022 med hjemmel i lov 24. mars 2000 nr. 16 om foretakspensjon (foretakspensjonsloven) § 1-3, jf. delegeringsvedtak 24. november 2000 nr. 1170.</dd><dt class="refid">RefID</dt><dd class="refid">forskrift/2022-02-28-307</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til lov av 24. mars 2000 nr. 16 om foretakspensjon<ul class="tocSubUl"><li>I<ul class="tocSubUl"><li>§ 8-1. Adgang til fortsatt medlemskap i pensjonsordningen for permitterte arbeidstakere</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-02-28-307" id="dokument"><h1>Forskrift om endring i forskrift til lov av 24. mars 2000 nr. 16 om foretakspensjon</h1><section class="section" data-name="kapI" id="kapittel-1" data-lovdata-URL="LTI/forskrift/2022-02-28-307/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. desember 2000 nr. 1212 til lov av 24. mars 2000 nr. 16 om foretakspensjon gjøres følgende endringer:</article> <article class="defaultP" margin-top="true">Nytt kapittel 8 skal lyde:</article><span class="futuretitle" id="kapittel-1-foreslåttittel-1">Kapittel 8. Adgang til fortsatt medlemskap i pensjonsordningen for permitterte arbeidstakere</span><article class="futureLegalArticle" data-name="§8-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8-1</span>. <span class="legalArticleTitle">Adgang til fortsatt medlemskap i pensjonsordningen for permitterte arbeidstakere</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Foretak som ikke har bestemmelser i regelverket som nevnt i foretakspensjonsloven § 3-6 tredje ledd, kan beslutte at arbeidstakere likevel skal være medlem av pensjonsordningen under permitteringen. Foretaket har ikke plikt til å betale innskudd til pensjonssparing, forsikring som gir rett til innskuddsfritak ved uførhet, eller eventuelle uføre- og etterlatteforsikringer for de permitterte arbeidstakerne.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Adgangen til å beholde medlemskap under permittering som nevnt i første ledd, gjelder så lenge arbeidstaker er lovlig permittert fra foretaket. Arbeidstaker som blir sykemeldt under permittering og fortsatt er sykemeldt når permitteringsperioden avsluttes, skal likevel beholde medlemskapet i pensjonsordningen frem til vedkommende gjeninntrer i arbeidsforholdet eller arbeidsforholdet opphører. Arbeidstakeren skal beholde medlemskapet i pensjonsordningen under permittering selv om arbeidstakeren meldes inn i ny pensjonsordning hos annen arbeidsgiver.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) For arbeidstaker som er medlem av foretakets pensjonsordning under permittering etter første ledd, gjelder retten til å fortsette forsikringsforholdet etter forsikringsavtaleloven § 19-7 første ledd tilsvarende. Forsikringsselskapet skal sende melding som nevnt i forsikringsavtaleloven § 19-7 første ledd tredje punktum til medlemmene. Fristen i forsikringsavtaleloven § 19-7 første ledd siste punktum gjelder tilsvarende. Ved gjeninntreden i arbeidsforholdet etter permittering har medlemmet rett til å avslutte forsikringsforholdet og få tilbakebetalt uavløpt premie. Det skal ikke stilles krav om ny egenerklæring, arbeidsdyktighetserklæring eller karensperiode ved gjeninntreden i arbeidsforholdet.</article></article> <article class="defaultP" margin-top="true">Nåværende kapittel 8 blir nytt kapittel 9.</article> <article class="defaultP" margin-top="true">§ 8-1 blir ny § 9-1.</article></section><section class="section" data-name="kapII" id="kapittel-2" data-lovdata-URL="LTI/forskrift/2022-02-28-307/KAPITTEL_2"><h2 data-text-align="center">II</h2><ul class="defaultList"><li data-li-identifier="1." data-name="1."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Endringene trer i kraft 1. mars 2022.</article></article></li><li data-li-identifier="2." data-name="2."><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">Forskriften gjelder både for permitteringer som besluttes etter ikrafttredelsen av forskriften og for løpende permitteringer hvor foretaket har besluttet at permitterte arbeidstakere fortsatt skal være medlem i pensjonsordningen med hjemmel i midlertidig lov 17. april 2020 nr. 20 om endring av foretakspensjonsloven § 3-6.</article></article></li></ul></section></main></body></html>