<!DOCTYPE html><html lang="no"><head><title>Lov om endringer i straffeprosessloven og tvisteloven mv. (fjernmøter og fjernavhør i domstolene mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2022-06-17-58</dd><dt class="dokid">DokumentID</dt><dd class="dokid">LTI/lov/2022-06-17-58</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer, 2024-01-01</dd><dt class="changesToDocuments">Endrer</dt><dd class="changesToDocuments"><ul><li>lov/1915-08-13-5</li><li>lov/1981-05-22-25</li><li>lov/2005-06-17-90</li><li>lov/2013-06-21-100</li><li>lov/2014-06-20-49</li></ul></dd><dt class="legalArea">Rettsområde</dt><dd class="legalArea"><ul><li>Sivil- og straffeprosess &gt; Domstolloven</li> <li>Sivil- og straffeprosess &gt; Straffeprosess/straffeprosessloven</li> <li>Sivil- og straffeprosess &gt; Sivilprosess/tvisteloven</li> <li>Sivil- og straffeprosess &gt; Sivilprosess/tvisteloven</li> <li>Landbruk, jakt og skogbruk &gt; Jordskifte</li> <li>Erstatnings- og forsikringsrett &gt; Skadeserstatning</li></ul></dd><dt class="dateOfPublication">Kunngjort</dt><dd class="dateOfPublication">2022-06-17 12:35</dd><dt class="journalNumber">Journalnummer</dt><dd class="journalNumber">2022-0738</dd><dt class="titleShort">Korttittel</dt><dd class="titleShort">Endringslov til straffeprosessloven og tvisteloven mv.</dd><dt class="title">Tittel</dt><dd class="title">Lov om endringer i straffeprosessloven og tvisteloven mv. (fjernmøter og fjernavhør i domstolene mv.)</dd><dt class="miscInformation">Annet om dokumentet</dt><dd class="miscInformation">Prop.97 L (2021–2022), Innst.384 L (2021–2022), Lovvedtak 86 (2021–2022). Stortingets første og andre gangs behandling hhv. 3. og 7. juni 2022. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2022-06-17-58</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i straffeprosessloven og tvisteloven mv. (fjernmøter og fjernavhør i domstolene mv.)<ul class="tocSubUl"><li>I<ul class="tocSubUl"><li>§ 124 a.</li></ul></li><li>II<ul class="tocSubUl"><li>§ 29 a.</li><li>§ 29 b.</li></ul></li><li>III<ul class="tocSubUl"><li>§ 21-10. Fjernavhør</li></ul></li><li>IV</li><li>V</li><li>VI</li></ul></li></ul></dd></dl></header><main class="documentBody" data-lovdata-URL="LTI/lov/2022-06-17-58" id="dokument"><h1>Lov om endringer i straffeprosessloven og tvisteloven mv. (fjernmøter og fjernavhør i domstolene mv.)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 13. august 1915 nr. 5 om domstolene (domstolloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 22. mai 1981 nr. 25 om rettergangsmåten i straffesaker (Straffeprosessloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 17. juni 2005 nr. 90 om mekling og rettergang i sivile tvister (tvisteloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 21. juni 2013 nr. 100 om fastsetjing og endring av eigedoms- og rettshøve på fast eigedom m.m. (jordskiftelova).</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 20. juni 2014 nr. 49 om konfliktrådsbehandling (konfliktrådsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2022-06-17-58/KAPITTEL_1"><h2 data-text-align="center">I</h2><article class="defaultP">I lov 13. august 1915 nr. 5 om domstolene skal ny § 124 a lyde:</article><article class="futureLegalArticle" data-name="§124a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 124 a</span>.</span><article class="legalP" id="kapittel-1-foreslåttparagraf-1-ledd-1">Retten kan beslutte offentlig overføring av lyd og bilde fra et rettsmøte (strømming) så langt det ikke gjelder begrensninger i offentligheten for rettsmøtet og hensynet til personvern eller andre hensyn ikke taler avgjørende imot.</article><article class="legalP" id="kapittel-1-foreslåttparagraf-1-ledd-2">Partene skal ha anledning til å uttale seg før retten treffer sin beslutning. Er det oppnevnt bistandsadvokat i saken, skal også bistandsadvokaten få uttale seg om spørsmålet.</article><article class="legalP" id="kapittel-1-foreslåttparagraf-1-ledd-3">Personopplysningsloven gjelder for domstolens behandling av personopplysninger i forbindelse med strømming etter første ledd. Domstolen kan behandle personopplysninger, herunder personopplysninger som nevnt i personvernforordningen artikkel 9 og 10, når det er nødvendig for å utføre oppgaver i forbindelse med strømming etter første ledd. Domstolen kan blant annet lagre opptak av overføringen.</article><article class="legalP" id="kapittel-1-foreslåttparagraf-1-ledd-4">Departementet kan gi forskrift om strømming etter første ledd, blant annet om behandling av personopplysninger.</article></article></section><section class="section" data-name="kapII" id="kapittel-2" data-lovdata-URL="LTI/lov/2022-06-17-58/KAPITTEL_2"><h2 data-text-align="center">II</h2><article class="defaultP">I lov 22. mai 1981 nr. 25 om rettergangsmåten i straffesaker gjøres følgende endringer:</article> <article class="defaultP" margin-top="true">Kapittel 4 overskriften skal lyde:</article><span class="futuretitle" id="kapittel-2-foreslåttittel-1">Kap 4. Rettsbøker og rettsmøter.</span> <article class="defaultP" margin-top="true">Ny § 29 a skal lyde:</article><article class="futureLegalArticle" data-name="§29a" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 29 a</span>.</span><article class="legalP" id="kapittel-2-foreslåttparagraf-1-ledd-1">Hovedforhandling og ankeforhandling ved anke over bevisbedømmelsen under skyldspørsmålet skal gjennomføres med deltakerne fysisk til stede. Retten kan likevel beslutte at rettsmøtet helt eller delvis holdes som fjernmøte dersom det er ubetenkelig og tiltalte og påtalemyndigheten samtykker. Er det oppnevnt bistandsadvokat i saken, skal bistandsadvokaten få uttale seg om spørsmålet. Fjernmøtet skal skje ved bildeoverføring. Dersom vilkårene i § 281 er oppfylt og hovedforhandlingen kan gjennomføres uten at tiltalte er til stede, stilles det ikke krav om bildeoverføring ved fjernmøtet.</article><article class="legalP" id="kapittel-2-foreslåttparagraf-1-ledd-2">Rettsmøte for å behandle førstegangsfengsling skal gjennomføres med deltakerne fysisk til stede. Retten kan likevel beslutte at rettsmøtet helt eller delvis holdes som fjernmøte dersom det er ubetenkelig og siktede og påtalemyndigheten samtykker. Er det oppnevnt bistandsadvokat i saken, skal bistandsadvokaten få uttale seg om spørsmålet. Fjernmøtet skal skje ved bildeoverføring.</article><article class="legalP" id="kapittel-2-foreslåttparagraf-1-ledd-3">Andre rettsmøter kan helt eller delvis holdes som fjernmøter når<ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-1-ledd-3-punkt-1"><article class="legalP" id="kapittel-2-foreslåttparagraf-1-ledd-3-punkt-1-ledd-1">det er særskilt bestemt, eller</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-1-ledd-3-punkt-2"><article class="legalP" id="kapittel-2-foreslåttparagraf-1-ledd-3-punkt-2-ledd-1">retten finner det ubetenkelig.</article></article></li></ul></article><article class="legalP" id="kapittel-2-foreslåttparagraf-1-ledd-4">Før retten treffer beslutning om fjernmøte etter tredje ledd bokstav b, skal siktede, påtalemyndigheten og bistandsadvokaten gis anledning til å uttale seg.</article><article class="legalP" id="kapittel-2-foreslåttparagraf-1-ledd-5">Kongen kan gi forskrift om fjernmøter.</article></article> <article class="defaultP" margin-top="true">Ny § 29 b skal lyde:</article><article class="futureLegalArticle" data-name="§29b" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 29 b</span>.</span><article class="legalP" id="kapittel-2-foreslåttparagraf-2-ledd-1">Når det av hensyn til å avhjelpe konsekvenser av covid-19 er nødvendig for å sikre en forsvarlig og rettssikker virksomhet i domstolene, kan Kongen gi forskrift om at retten kan beslutte at rettsmøter helt eller delvis skal holdes som fjernmøter når det i den enkelte saken er nødvendig og ubetenkelig. Partene skal gis anledning til å uttale seg før retten treffer slik beslutning. Beslutningen om fjernmøte kan ikke ankes.</article><article class="legalP" id="kapittel-2-foreslåttparagraf-2-ledd-2">Forskrift etter første ledd skal være tidsbegrenset og kan ikke gjelde lenger enn fire måneder.</article><article class="legalP" id="kapittel-2-foreslåttparagraf-2-ledd-3">Dersom fjernmøte er besluttet eller påbegynt før forskriftens opphevingstidspunkt, skal forskriften gjelde ved behandlingen inntil saken er avsluttet i instansen. Det samme gjelder dersom fjernmøte er besluttet eller påbegynt før denne paragrafens opphevingstidspunkt.</article></article> <article class="defaultP" margin-top="true">§ 32 tredje ledd skal lyde:</article><article class="legalP" id="kapittel-2-ledd-1">I Høyesterett foregår stemmegivningen offentlig i den orden rettens leder bestemmer. Stemmegivningen kan skje i fjernmøte. Leder stemmer alltid sist. Hver av dommerne grunngir den avgjørelsen han stemmer for.</article> <article class="defaultP" margin-top="true">§ 43 første ledd første punktum skal lyde:</article><article class="legalP" id="kapittel-2-ledd-2">Dommen avsies i rettsmøte, som kan være et fjernmøte.</article> <article class="defaultP" margin-top="true">§ 109 a første ledd skal lyde:</article><article class="legalP" id="kapittel-2-ledd-3">Vitner kan avhøres for retten ved fjernavhør dersom det er ubetenkelig. Før beslutning tas, skal siktede, påtalemyndigheten og bistandsadvokaten gis anledning til å uttale seg.</article></section><section class="section" data-name="kapIII" id="kapittel-3" data-lovdata-URL="LTI/lov/2022-06-17-58/KAPITTEL_3"><h2 data-text-align="center">III</h2><article class="defaultP">I lov 17. juni 2005 nr. 90 om mekling og rettergang i sivile tvister gjøres følgende endringer:</article> <article class="defaultP" margin-top="true">§ 12-1 andre ledd femte punktum skal lyde:</article><article class="legalP" id="kapittel-3-ledd-1">§ 21-10 tredje ledd gjelder tilsvarende.</article> <article class="defaultP" margin-top="true">§ 13-1 andre til sjette ledd skal lyde:</article><article class="numberedLegalP" data-numerator="2" id="kapittel-3-nummer-1">(2) Med fjernmøte menes et møte der ikke alle deltakerne er til stede, men deltar ved hjelp av fjernmøteteknikk.</article><article class="numberedLegalP" data-numerator="3" id="kapittel-3-nummer-2">(3) Rettsmøter kan helt eller delvis holdes som fjernmøter når<ul class="defaultList"><li data-li-identifier="a." data-name="a."><article class="listArticle" id="kapittel-3-nummer-2-punkt-1"><article class="legalP" id="kapittel-3-nummer-2-punkt-1-ledd-1">det er særskilt bestemt, eller</article></article></li><li data-li-identifier="b." data-name="b."><article class="listArticle" id="kapittel-3-nummer-2-punkt-2"><article class="legalP" id="kapittel-3-nummer-2-punkt-2-ledd-1">det er hensiktsmessig og forsvarlig.</article></article></li></ul></article><article class="numberedLegalP" data-numerator="4" id="kapittel-3-nummer-3">(4) Før retten treffer avgjørelse om fjernmøte etter tredje ledd bokstav b, skal partene gis anledning til å uttale seg. Partene bør gis anledning til å uttale seg før retten treffer avgjørelse om fjernmøte etter tredje ledd bokstav a.</article><article class="numberedLegalP" data-numerator="5" id="kapittel-3-nummer-4">(5) Avgjørelse om å holde fjernmøte etter tredje ledd bokstav b skal avsies ved kjennelse når noen av partene motsetter seg fjernmøte.</article><article class="numberedLegalP" data-numerator="6" id="kapittel-3-nummer-5">(6) Kongen kan gi nærmere forskrift om fjernmøter.</article> <article class="defaultP" margin-top="true">§ 19-3 første ledd andre punktum skal lyde:</article><article class="legalP" id="kapittel-3-ledd-2">Når meddommere deltar, skal det alltid holdes rådslagning.</article> <article class="defaultP" margin-top="true">§ 19-4 fjerde ledd første punktum skal lyde:</article><article class="legalP" id="kapittel-3-ledd-3">Når en sak er behandlet muntlig i Høyesterett, avsies avgjørelsen ved muntlig avstemning, som kan skje i fjernmøte.</article> <article class="defaultP" margin-top="true">§ 21-10 skal lyde:</article><article class="futureLegalArticle" data-name="§21-10" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 21-10</span>. <span class="legalArticleTitle">Fjernavhør</span></span><article class="numberedLegalP" data-numerator="1" id="kapittel-3-foreslåttparagraf-1-nummer-1">(1) Parter, vitner og sakkyndige kan avhøres for den dømmende rett ved fjernavhør når det er hensiktsmessig og forsvarlig.</article><article class="numberedLegalP" data-numerator="2" id="kapittel-3-foreslåttparagraf-1-nummer-2">(2) Før retten treffer avgjørelse om fjernavhør etter første ledd, skal partene gis anledning til å uttale seg.</article><article class="numberedLegalP" data-numerator="3" id="kapittel-3-foreslåttparagraf-1-nummer-3">(3) Fjernavhør foretas ved bildeavhør. Er utstyr for bildeavhør ikke tilgjengelig, kan lydavhør brukes hvis vilkårene etter første ledd likevel er oppfylt. Retten bestemmer hvor avhøret skal foretas. Kongen kan gi nærmere forskrift om fjernavhør.</article></article></section><section class="section" data-name="kapIV" id="kapittel-4" data-lovdata-URL="LTI/lov/2022-06-17-58/KAPITTEL_4"><h2 data-text-align="center">IV</h2><article class="defaultP">I lov 21. juni 2013 nr. 100 om fastsetjing og endring av eigedoms- og rettshøve på fast eigedom m.m. gjøres følgende endringer:</article> <article class="defaultP" margin-top="true">§ 6-1 andre ledd skal lyde:</article><article class="legalP" id="kapittel-4-ledd-1">Desse delane, kapitla og paragrafane i tvisteloven gjeld slik det går fram av paragrafane i lova her, og elles så langt dei høver: kapittel 2, 3 og 8, § 9-6 første og andre ledd, tredje ledd første og andre punktum og fjerde ledd, §§ 9-10 og 9-13 til 9-17, § 10-5 første og andre ledd, kapittel 11, § 12-1 første til tredje ledd, § 13-1 andre til sjette ledd, §§ 13-3 og 13-4, kapittel 13 II, kapittel 14, § 15-2 første ledd bokstav b, §§ 15-6 til 15-8, kapittel 16 I, II og III, § 16-18, kapittel 17, §§ 18-1 og 18-2, kapittel 19 og 20, femte del og sjette del.</article> <article class="defaultP" margin-top="true">§ 6-7 første ledd skal lyde:</article><article class="legalP" id="kapittel-4-ledd-2">Jordskifteretten kan kalle partane inn til saksførebuande rettsmøte på alle steg i saka. Slike rettsmøte kan vere fjernmøte, jf. tvisteloven § 13-1.</article> <article class="defaultP" margin-top="true">§ 6-12 første ledd tredje punktum skal lyde:</article><article class="legalP" id="kapittel-4-ledd-3">Rettsmøte kan haldast som fjernmøte etter tvisteloven § 13-1.</article></section><section class="section" data-name="kapV" id="kapittel-5" data-lovdata-URL="LTI/lov/2022-06-17-58/KAPITTEL_5"><h2 data-text-align="center">V</h2><article class="defaultP">I lov 20. juni 2014 nr. 49 om konfliktrådsbehandling gjøres følgende endringer:</article> <article class="defaultP" margin-top="true">§ 21 første ledd oppheves. Nåværende andre til fjerde ledd blir første til tredje ledd.</article> <article class="defaultP" margin-top="true">§ 23 andre ledd første punktum skal lyde:</article><article class="legalP" id="kapittel-5-ledd-1">Ved ungdomsoppfølging fastsetter påtalemyndigheten gjennomføringstiden i saker overført i medhold av straffeprosessloven § 71 a annet ledd.</article> <article class="defaultP" margin-top="true">§ 24 første ledd skal lyde:</article><article class="legalP" id="kapittel-5-ledd-2">Konfliktrådet starter forberedelsene til et ungdomsstormøte straks saken er overført fra domstolen etter straffeloven §§ 52 a til 52 c eller § 37 første ledd bokstav j, eller fra påtalemyndigheten etter straffeprosessloven § 71 a annet ledd.</article> <article class="defaultP" margin-top="true">§ 25 femte ledd første punktum skal lyde:</article><article class="legalP" id="kapittel-5-ledd-3">I saker overført etter straffeprosessloven § 71 a annet ledd sendes saken tilbake til påtalemyndigheten dersom det ikke oppnås enighet om en ungdomsplan.</article></section><section class="section" data-name="kapVI" id="kapittel-6" data-lovdata-URL="LTI/lov/2022-06-17-58/KAPITTEL_6"><h2 data-text-align="center">VI</h2><ul class="defaultList"><li data-li-identifier="1." data-name="1."><article class="listArticle" id="kapittel-6-punkt-1"><article class="legalP" id="kapittel-6-punkt-1-ledd-1">Loven gjelder fra den tiden Kongen bestemmer. Kongen kan sette i kraft de enkelte bestemmelsene til forskjellig tid.</article></article></li><li data-li-identifier="2." data-name="2."><article class="listArticle" id="kapittel-6-punkt-2"><article class="legalP" id="kapittel-6-punkt-2-ledd-1">Straffeprosessloven § 29 b i lovens del II oppheves 1. januar 2024.</article></article></li><li data-li-identifier="3." data-name="3."><article class="listArticle" id="kapittel-6-punkt-3"><article class="legalP" id="kapittel-6-punkt-3-ledd-1">Kongen kan gi nærmere overgangsregler.</article></article></li></ul></section></main></body></html>