<!DOCTYPE html><html lang="no"><head><title>Forskrift om individuell plan ved ytelse av velferdstjenester</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-06-22-1110</dd><dt class="dokid">DokumentID</dt><dd class="dokid">LTI/forskrift/2022-06-22-1110</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Barnevernavdelingen</li></ul></dd><dt class="dateInForce">I kraft fra</dt><dd class="dateInForce">2022-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-12-16-1256</li></ul></dd><dt class="basedOn">Hjemmel</dt><dd class="basedOn"><ul><li>lov/1999-07-02-61/§2-1a</li><li>lov/1999-07-02-61/§2-5</li><li>lov/1999-07-02-61/§2-5a</li><li>lov/1999-07-02-61/§2-5b</li><li>lov/1999-07-02-62/§4-1</li><li>lov/2011-06-24-30/§3-2</li><li>lov/2011-06-24-30/§7-1</li><li>lov/2011-06-24-30/§7-2</li><li>lov/2011-06-24-30/§7-3</li><li>lov/2009-12-18-131/§28</li><li>lov/2006-06-16-20/§15</li><li>lov/1992-07-17-100/§3-2a</li></ul></dd><dt class="dateOfPublication">Kunngjort</dt><dd class="dateOfPublication">2022-06-22 15:25</dd><dt class="journalNumber">Journalnummer</dt><dd class="journalNumber">2022-0896</dd><dt class="title">Tittel</dt><dd class="title">Forskrift om individuell plan ved ytelse av velferdstjenester</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 22. juni 2022 med hjemmel i lov 2. juli 1999 nr. 61 om spesialisthelsetjenesten m.m. (spesialisthelsetjenesteloven) § 2-1a sjuende ledd, § 2-5 andre ledd, § 2-5a tredje ledd og § 2-5b andre ledd, lov 2. juli 1999 nr. 62 om etablering og gjennomføring av psykisk helsevern (psykisk helsevernloven) § 4-1 andre ledd, lov 24. juni 2011 nr. 30 om kommunale helse- og omsorgstjenester m.m. (helse- og omsorgstjenesteloven) § 3-2 andre ledd, § 7-1 tredje ledd, § 7-2 andre ledd og § 7-3 andre ledd, lov 18. desember 2009 nr. 131 om sosiale tjenester i arbeids- og velferdsforvaltningen (sosialtjenesteloven) § 28, lov 16. juni 2006 nr. 20 om arbeids- og velferdsforvaltningen (arbeids- og velferdsforvaltningsloven) § 15 og lov 17. juli 1992 nr. 100 om barneverntjenester (barnevernloven) § 3-2a andre ledd. Fremmet av Barne- og familiedepartementet.</dd><dt class="refid">RefID</dt><dd class="refid">forskrift/2022-06-22-1110</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om individuell plan ved ytelse av velferdstjenester<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Formål med individuell plan</li><li>§ 4. Tjenestemottakerens rettigheter ved utarbeiding av individuell plan</li><li>§ 5. Samtykke</li><li>§ 6. Plikt til å igangsette arbeid med individuell plan</li><li>§ 7. Ansvar for individuell plan</li><li>§ 8. Ansvar for individuell plan ved ytelse av helse- og omsorgstjenester</li><li>§ 9. Innholdet i en individuell plan</li><li>§ 10. Gjennomføringen av den individuelle planen</li><li>§ 11. Klage</li><li>§ 12. Ikraftsetting</li><li>§ 13. Endringer i andre forskrifter</li></ul></li></ul></dd></dl></header><main class="documentBody" data-lovdata-URL="LTI/forskrift/2022-06-22-1110" id="dokument"><h1>Forskrift om individuell plan ved ytelse av velferdstjenester</h1><article class="legalArticle" data-lovdata-URL="LTI/forskrift/2022-06-22-1110/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder individuell plan etter<ul class="defaultList"><li data-li-identifier="a." data-name="a."><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">sosialtjenesteloven § 28 og § 33</article></article></li><li data-li-identifier="b." data-name="b."><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">NAV-loven § 15</article></article></li><li data-li-identifier="c." data-name="c."><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">helse- og omsorgstjenesteloven § 7-1</article></article></li><li data-li-identifier="d." data-name="d."><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">spesialisthelsetjenesteloven § 2-5</article></article></li><li data-li-identifier="e." data-name="e."><article class="listArticle" id="paragraf-1-ledd-1-punkt-5"><article class="legalP" id="paragraf-1-ledd-1-punkt-5-ledd-1">psykisk helsevernloven § 4-1</article></article></li><li data-li-identifier="f." data-name="f."><article class="listArticle" id="paragraf-1-ledd-1-punkt-6"><article class="legalP" id="paragraf-1-ledd-1-punkt-6-ledd-1">pasient- og brukerrettighetsloven § 2-5</article></article></li><li data-li-identifier="g." data-name="g."><article class="listArticle" id="paragraf-1-ledd-1-punkt-7"><article class="legalP" id="paragraf-1-ledd-1-punkt-7-ledd-1">barnevernloven § 3-2a.</article></article></li></ul></article></article><article class="legalArticle" data-lovdata-URL="LTI/forskrift/2022-06-22-1110/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I forskriften her menes med:<ul class="defaultList"><li data-li-identifier="a." data-name="a."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>velferdstjenester:</i> tjenester, bistand eller tiltak som tilbys eller ytes med hjemmel i en lov som nevnt i § 1 eller forskrift gitt med hjemmel i en lov nevnt i § 1</article></article></li><li data-li-identifier="b." data-name="b."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>tjenesteyter:</i> statlige, fylkeskommunale eller kommunale organer eller institusjoner som tilbyr eller yter velferdstjenester, eller private tjenesteytere som etter avtale tilbyr eller yter velferdstjenester på vegne av statlige, fylkeskommunale eller kommunale organer eller institusjoner</article></article></li><li data-li-identifier="c." data-name="c."><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>tjenestemottaker:</i> en person som mottar eller oppfyller vilkårene for kunne motta velferdstjenester fra en tjenesteyter.</article></article></li></ul></article></article><article class="legalArticle" data-lovdata-URL="LTI/forskrift/2022-06-22-1110/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Formål med individuell plan</span></h2><article class="legalP" id="paragraf-3-ledd-1">Formålet med utarbeidelse og bruk av en individuell plan er<ul class="defaultList"><li data-li-identifier="a." data-name="a."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">å bidra til at tjenestemottakeren får et helhetlig, koordinert og individuelt tilpasset tjenestetilbud, herunder å sikre at det til enhver tid er én tjenesteyter som har hovedansvaret for oppfølgingen av tjenestemottakeren</article></article></li><li data-li-identifier="b." data-name="b."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">å kartlegge tjenestemottakerens mål, ressurser og behov for ulike tjenester, samt å vurdere og koordinere tiltak som kan bidra til å dekke tjenestemottakerens tjeneste- og bistandsbehov</article></article></li><li data-li-identifier="c." data-name="c."><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">å styrke samhandlingen mellom tjenesteyter og tjenestemottaker og eventuelt pårørende</article></article></li><li data-li-identifier="d." data-name="d."><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">å styrke samhandlingen mellom ulike tjenesteytere</article></article></li><li data-li-identifier="e." data-name="e."><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">å bidra til at tjenestene tilbys tverrfaglig og planmessig.</article></article></li></ul></article></article><article class="legalArticle" data-lovdata-URL="LTI/forskrift/2022-06-22-1110/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tjenestemottakerens rettigheter ved utarbeiding av individuell plan</span></h2><article class="legalP" id="paragraf-4-ledd-1">Tjenestemottaker med behov for langvarige og koordinerte tjenester og deltakere i kvalifiseringsprogram, har rett til å få utarbeidet individuell plan etter bestemmelser som nevnt i § 1. Tjenestemottakeren har rett til å delta i arbeidet med sin individuelle plan, og ansvarlig tjenesteyter skal legge til rette for dette. Dersom tjenestemottakeren er et barn, og barnet er i stand til å danne seg egne synspunkter om utarbeidelse av individuell plan og innholdet i planen, har barnet rett til å medvirke i alle faser i arbeidet med dets individuelle plan. Barnet skal få tilstrekkelig og tilpasset informasjon og gis mulighet til fritt å gi uttrykk for sine synspunkter. Barnet skal bli lyttet til, og barnets synspunkter skal vektlegges i samsvar med barnets alder og modenhet.</article><article class="legalP" id="paragraf-4-ledd-2">Pårørende skal trekkes inn i arbeidet med individuell plan i den utstrekning tjenestemottakeren og de pårørende ønsker det.</article><article class="legalP" id="paragraf-4-ledd-3">Den individuelle planen gir ikke tjenestemottakeren større rett til tjenester enn det som følger av lov og annet regelverk.</article></article><article class="legalArticle" data-lovdata-URL="LTI/forskrift/2022-06-22-1110/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Samtykke</span></h2><article class="legalP" id="paragraf-5-ledd-1">Individuell plan skal ikke utarbeides uten samtykke fra tjenestemottakeren eller den som har rett til å samtykke på vegne av tjenestemottakeren.</article></article><article class="legalArticle" data-lovdata-URL="LTI/forskrift/2022-06-22-1110/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Plikt til å igangsette arbeid med individuell plan</span></h2><article class="legalP" id="paragraf-6-ledd-1">Kommunen i arbeids- og velferdsforvaltningen, helse- og omsorgstjenesten og barneverntjenesten har en selvstendig plikt til å sørge for at arbeidet med individuell plan igangsettes, uavhengig av om tjenestemottakeren mottar eller har mottatt bistand fra andre tjenesteytere.</article></article><article class="legalArticle" data-lovdata-URL="LTI/forskrift/2022-06-22-1110/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ansvar for individuell plan</span></h2><article class="legalP" id="paragraf-7-ledd-1">Dersom tjenestemottakeren har behov for helhetlige og koordinerte tjenester fra barnevernstjenesten, arbeids- og velferdsforvaltningen eller den kommunale helse- og omsorgstjenesten, og vilkårene for å utarbeide individuell plan er oppfylt, skal det avtales hvilken velferdstjeneste som skal ha hovedansvaret for utarbeidelse og oppfølgning av den individuelle planen. Ved uklarhet eller uenighet skal kommunen avklare hvilken velferdstjeneste som har hovedansvaret for utarbeidelse og oppfølging av den individuelle planen, jf. helse- og omsorgstjenesteloven § 3-4 andre ledd, sosialtjenesteloven § 13 tredje ledd og barnevernloven § 3-2 andre ledd.</article><article class="legalP" id="paragraf-7-ledd-2">Hvis tjenestemottakeren har behov for tjenester fra tjenesteytere som har plikt til å medvirke til arbeidet med individuell plan etter barnehageloven § 2b første ledd, opplæringslova § 15-8 første ledd, krisesenterlova § 4 første ledd, friskolelova § 3-6a første ledd eller integreringsloven § 50 første ledd, skal den tjenesteyteren som har plikt til å sørge for at arbeidet med individuell plan igangsettes, kontakte disse andre tjenesteyterne for å opprette et samarbeid.</article></article><article class="legalArticle" data-lovdata-URL="LTI/forskrift/2022-06-22-1110/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ansvar for individuell plan ved ytelse av helse- og omsorgstjenester</span></h2><article class="legalP" id="paragraf-8-ledd-1">Dersom en tjenestemottaker har behov for tjenester både etter helse- og omsorgstjenesteloven og etter spesialisthelsetjenesteloven eller psykisk helsevernloven, og vilkårene for å utarbeide individuell plan er oppfylt, skal kommunen sørge for at det blir utarbeidet en individuell plan, og at planarbeidet koordineres, jf. spesialisthelsetjenesteloven § 2-5 andre ledd, psykisk helsevernloven § 4-1 andre ledd og helse- og omsorgstjenesteloven § 7-1 andre ledd.</article><article class="legalP" id="paragraf-8-ledd-2">Når et helseforetak eller en institusjon ser at det er behov for en individuell plan som omfatter tjenester både etter helse- og omsorgstjenesteloven og etter spesialisthelsetjenesteloven eller psykisk helsevernloven, skal kommunens koordinerende enhet for habilitering og rehabilitering varsles snart som mulig. Helseforetaket eller institusjonen skal i slike tilfeller medvirke i kommunenes arbeid med individuell plan.</article><article class="legalP" id="paragraf-8-ledd-3">Har tjenestemottakeren også behov for andre tjenester enn fra helse- og omsorgssektoren, skal kommunens helse- og omsorgstjeneste og helseforetaket samarbeide med de aktuelle tjenesteyterne.</article></article><article class="legalArticle" data-lovdata-URL="LTI/forskrift/2022-06-22-1110/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Innholdet i en individuell plan</span></h2><article class="legalP" id="paragraf-9-ledd-1">Den individuelle planens innhold og omfang skal tilpasses behovene til den enkelte tjenestemottaker. Det skal under utarbeidelsen tas hensyn til tjenestemottakerens kulturelle og språklige bakgrunn.</article><article class="legalP" id="paragraf-9-ledd-2">Det skal kun utarbeides én individuell plan for hver enkelt tjenestemottaker. Planen skal holdes oppdatert.</article><article class="legalP" id="paragraf-9-ledd-3">Planen skal blant annet inneholde følgende:<ul class="defaultList"><li data-li-identifier="a." data-name="a."><article class="listArticle" id="paragraf-9-ledd-3-punkt-1"><article class="legalP" id="paragraf-9-ledd-3-punkt-1-ledd-1">en oversikt over tjenestemottakers mål, ressurser og behov for tjenester eller tiltak</article></article></li><li data-li-identifier="b." data-name="b."><article class="listArticle" id="paragraf-9-ledd-3-punkt-2"><article class="legalP" id="paragraf-9-ledd-3-punkt-2-ledd-1">en oversikt over hvem som deltar i arbeidet med planen</article></article></li><li data-li-identifier="c." data-name="c."><article class="listArticle" id="paragraf-9-ledd-3-punkt-3"><article class="legalP" id="paragraf-9-ledd-3-punkt-3-ledd-1">en angivelse av hvem som har ansvar for å utarbeide planen, og hvem som har ansvar for å sikre koordinering og fremdrift i arbeidet med planen</article></article></li><li data-li-identifier="d." data-name="d."><article class="listArticle" id="paragraf-9-ledd-3-punkt-4"><article class="legalP" id="paragraf-9-ledd-3-punkt-4-ledd-1">en oversikt over hva tjenestemottakeren, tjenesteyterne og eventuelt pårørende vil bidra med i planarbeidet</article></article></li><li data-li-identifier="e." data-name="e."><article class="listArticle" id="paragraf-9-ledd-3-punkt-5"><article class="legalP" id="paragraf-9-ledd-3-punkt-5-ledd-1">en oversikt over aktuelle tjenester og tiltak, omfanget av dem, og hvem som skal ha ansvaret for dem</article></article></li><li data-li-identifier="f." data-name="f."><article class="listArticle" id="paragraf-9-ledd-3-punkt-6"><article class="legalP" id="paragraf-9-ledd-3-punkt-6-ledd-1">en beskrivelse av hvordan tjenestene eller tiltakene skal gjennomføres</article></article></li><li data-li-identifier="g." data-name="g."><article class="listArticle" id="paragraf-9-ledd-3-punkt-7"><article class="legalP" id="paragraf-9-ledd-3-punkt-7-ledd-1">en angivelse av om tjenestemottakeren har fått tilbud om eller fått oppnevnt koordinator etter helse- og omsorgstjenesteloven § 7-2 eller spesialisthelsetjenesteloven § 2-5a, barnekoordinator etter helse- og omsorgstjenesteloven § 7-2a eller kontaktlege etter spesialisthelsetjenesteloven § 2-5c</article></article></li><li data-li-identifier="h." data-name="h."><article class="listArticle" id="paragraf-9-ledd-3-punkt-8"><article class="legalP" id="paragraf-9-ledd-3-punkt-8-ledd-1">en angivelse av planperioden og tidspunkt for eventuelle justeringer og revisjoner av planen</article></article></li><li data-li-identifier="i." data-name="i."><article class="listArticle" id="paragraf-9-ledd-3-punkt-9"><article class="legalP" id="paragraf-9-ledd-3-punkt-9-ledd-1">tjenestemottakerens samtykke til at planen utarbeides og eventuelt samtykke til at deltakere i planleggingen gis tilgang til taushetsbelagte opplysninger</article></article></li><li data-li-identifier="j." data-name="j."><article class="listArticle" id="paragraf-9-ledd-3-punkt-10"><article class="legalP" id="paragraf-9-ledd-3-punkt-10-ledd-1">en oversikt over nødvendig eller ønskelig samarbeid med andre tjenesteytere.</article></article></li></ul></article><article class="legalP" id="paragraf-9-ledd-4">Dersom tjenestemottakeren er et barn, skal det også gis en beskrivelse av hvordan barnets rett til medvirkning er ivaretatt i arbeidet med planen.</article></article><article class="legalArticle" data-lovdata-URL="LTI/forskrift/2022-06-22-1110/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Gjennomføringen av den individuelle planen</span></h2><article class="legalP" id="paragraf-10-ledd-1">Den alminnelige ansvars- og funksjonsdelingen mellom de ulike tjenesteyterne skal legges til grunn ved gjennomføringen av planen, dersom ikke annet avtales.</article></article><article class="legalArticle" data-lovdata-URL="LTI/forskrift/2022-06-22-1110/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Klage</span></h2><article class="legalP" id="paragraf-11-ledd-1">Forvaltningsloven kapittel VI gjelder ved klage på vedtak om retten til individuell plan etter sosialtjenesteloven § 28 og § 33 og NAV-loven § 15. Ved klage på vedtak om retten til individuell plan etter sosialtjenesteloven § 28 og § 33 gjelder i tillegg sosialtjenesteloven § 47 og § 48.</article><article class="legalP" id="paragraf-11-ledd-2">Ved klage på vedtak om retten til individuell plan etter pasient- og brukerrettighetsloven § 2-5 gjelder pasient- og brukerrettighetsloven kapittel 7.</article><article class="legalP" id="paragraf-11-ledd-3">Ved klage på vedtak om retten til individuell plan etter barnevernloven § 3-2a gjelder barnevernloven § 6-5.</article></article><article class="legalArticle" data-lovdata-URL="LTI/forskrift/2022-06-22-1110/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikraftsetting</span></h2><article class="legalP" id="paragraf-12-ledd-1">Forskriften trer i kraft 1. august 2022.</article></article><article class="legalArticle" data-lovdata-URL="LTI/forskrift/2022-06-22-1110/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Endringer i andre forskrifter</span></h2><article class="defaultP">Fra det tidspunktet forskriften trer i kraft, gjøres følgende endringer i forskrift 16. desember 2011 nr. 1256 om habilitering og rehabilitering, individuell plan og koordinator:</article> <article class="defaultP" margin-top="true">Forskriftens tittel skal lyde:</article><article class="defaultP"><i>Forskrift om habilitering, rehabilitering og koordinator</i></article> <article class="defaultP" margin-top="true">§ 2 andre ledd skal lyde:</article><article class="legalP" id="paragraf-13-ledd-1">I tillegg gjelder forskriften oppnevning av koordinator etter helse- og omsorgstjenesteloven § 7-2 og spesialisthelsetjenesteloven § 2-5a.</article> <article class="defaultP" margin-top="true">§ 6 andre ledd andre punktum bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="paragraf-13-ledd-1-punkt-1"><article class="legalP" id="paragraf-13-ledd-1-punkt-1-ledd-1">motta meldinger om behov for individuell plan, jf. forskrift 22. juni 2022 nr. 1110 om individuell plan ved ytelse av velferdstjenester</article></article></li></ul></article> <article class="defaultP" margin-top="true">Kapittel 5 kapitteloverskriften skal lyde:</article><span class="futuretitle" id="paragraf-13-foreslåttittel-1">Kapittel 5. Koordinator</span> <article class="defaultP" margin-top="true">§ 16 til § 20 oppheves. Nåværende § 21 og § 22 blir nye § 16 og § 17.</article> <article class="defaultP" margin-top="true">§ 23 oppheves.</article> <article class="defaultP" margin-top="true">Nåværende § 24 blir ny § 18.</article></article></main></body></html>