<!DOCTYPE html><html lang="no"><head><title>Lov om endringer i finansforetaksloven mv. (gjennomføring av EØS-rett, egen pensjonskonto)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2022-04-08-20</dd><dt class="dokid">DokumentID</dt><dd class="dokid">LTI/lov/2022-04-08-20</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2005-06-10-44</li><li>lov/2015-04-10-17</li><li>lov/2000-11-24-81</li></ul></dd><dt class="legalArea">Rettsområde</dt><dd class="legalArea"><ul><li>Bank, finans og regnskapsrett &gt; Banker</li> <li>Bank, finans og regnskapsrett &gt; Forsikring</li> <li>Erstatnings- og forsikringsrett</li> <li>EU/EØS-rett &gt; Arbeids- og sosialpolitikk</li> <li>EU/EØS-rett &gt; Finansielle tjenester</li> <li>Pensjons- og trygderett</li></ul></dd><dt class="dateOfPublication">Kunngjort</dt><dd class="dateOfPublication">2022-04-08 11:50</dd><dt class="journalNumber">Journalnummer</dt><dd class="journalNumber">2022-0380</dd><dt class="eeaReferences">EØS-henvisning</dt><dd class="eeaReferences">EØS-avtalen vedlegg IX <br /> direktiv (EU) 2016/2341.</dd><dt class="titleShort">Korttittel</dt><dd class="titleShort">Endringslov til finansforetaksloven mv.</dd><dt class="title">Tittel</dt><dd class="title">Lov om endringer i finansforetaksloven mv. (gjennomføring av EØS-rett, egen pensjonskonto)</dd><dt class="miscInformation">Annet om dokumentet</dt><dd class="miscInformation">Prop.43 LS (2021–2022), Innst.201 L (2021–2022), Lovvedtak 56 (2021–2022). Stortingets første og andre gangs behandling hhv. 24. og 29. mars 2022. Fremmet av Finansdepartementet.</dd><dt class="refid">RefID</dt><dd class="refid">lov/2022-04-08-20</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i finansforetaksloven mv. (gjennomføring av EØS-rett, egen pensjonskonto)<ul class="tocSubUl"><li>I</li><li>II<ul class="tocSubUl"><li>§ 2-7. Informasjonskrav</li><li>§ 3-24. Pensjonsoversikt til medlemmer i kollektive pensjonsordninger</li></ul></li><li>III<ul class="tocSubUl"><li>§ 5-2. Filial av kredittinstitusjon, forsikringsforetak, betalingsforetak og e-pengeforetak med hovedsete i en annen EØS-stat</li><li>§ 12-28. Overdragelse av pensjonsordninger</li><li>§ 13-16. Låneopptak i forsikringsforetak og pensjonsforetak</li><li>§ 14-17. Pensjonsforetak med svekket finansiell stilling</li></ul></li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2022-04-08-20" id="dokument"><h1>Lov om endringer i finansforetaksloven mv. (gjennomføring av EØS-rett, egen pensjonskonto)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 24. november 2000 nr. 81 om innskuddspensjon i arbeidsforhold (innskuddspensjonsloven).</article></article></li><li data-li-identifier="2." data-name="2."><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 10. juni 2005 nr. 44 om forsikringsvirksomhet (forsikringsvirksomhetsloven).</article></article></li><li data-li-identifier="3." data-name="3."><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 10. april 2015 nr. 17 om finansforetak og finanskonsern (finansforetaksloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2022-04-08-20/KAPITTEL_1"><h2 data-text-align="center">I</h2><article class="defaultP">I lov 24. november 2000 nr. 81 om innskuddspensjon i arbeidsforhold gjøres følgende endringer:</article> <article class="defaultP" margin-top="true">§ 3-6 første ledd fjerde og femte punktum skal lyde:</article><article class="legalP" id="kapittel-1-ledd-1">Dersom medlemmet ikke har reservert seg innen tre måneder etter at informasjon er mottatt etter § 2-7, gjennomføres overføringen i henhold til frist fastsatt av departementet i forskrift. Medlemmet kan fremskynde fristen på tre måneder ved å gi aktivt samtykke til overføring til arbeidsgivers pensjonsordning.</article> <article class="defaultP" margin-top="true">Nåværende femte punktum blir nytt sjette punktum.</article> <article class="defaultP" margin-top="true">§ 3-7 nytt fjerde ledd skal lyde:</article><article class="numberedLegalP" data-numerator="4" id="kapittel-1-nummer-1">(4) Den selvvalgte institusjonen plikter på forespørsel fra institusjonen som forvalter arbeidsgivers pensjonsordning, å opplyse om størrelsen på den pensjonskapitalen medlemmet har opptjent i arbeidsforholdet.</article> <article class="defaultP" margin-top="true">Nåværende fjerde ledd blir nytt femte ledd og skal lyde:</article><article class="numberedLegalP" data-numerator="5" id="kapittel-1-nummer-2">(5) Departementet kan gi nærmere regler i forskrift om overføring av pensjonsmidler etter bestemmelsen her, herunder om frist for overføring av medlemmets tidligere opptjente pensjonskapital til institusjonen.</article></section><section class="section" data-name="kapII" id="kapittel-2" data-lovdata-URL="LTI/lov/2022-04-08-20/KAPITTEL_2"><h2 data-text-align="center">II</h2><article class="defaultP">I lov 10. juni 2005 nr. 44 om forsikringsvirksomhet gjøres følgende endringer:</article> <article class="defaultP" margin-top="true">§ 2-3 annet ledd oppheves.</article> <article class="defaultP" margin-top="true">Nåværende tredje og fjerde ledd blir nytt annet og tredje ledd.</article> <article class="defaultP" margin-top="true">§ 2-5 oppheves.</article> <article class="defaultP" margin-top="true">§ 2-6 annet ledd skal lyde:</article><article class="legalP" id="kapittel-2-ledd-1">For pensjonskasser med tillatelse til å overta kollektive pensjonsordninger uten forsikringselement gjelder bestemmelsene i §§ 3-3, 3-11 til 3-13, 3-19 til 3-21, 3-24 og 3-25 tilsvarende så langt de passer.</article> <article class="defaultP" margin-top="true">§ 2-7 skal lyde:</article><article class="futureLegalArticle" data-name="§2-7" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 2-7</span>. <span class="legalArticleTitle">Informasjonskrav</span></span><article class="legalP" id="kapittel-2-foreslåttparagraf-1-ledd-1">Pensjonsforetaket skal påse at medlemmer og pensjonister i pensjonsordninger som foretaket forvalter, får generell informasjon om pensjonsforetaket, regelverket for pensjonsordningen og endringer i regelverket.</article><article class="legalP" id="kapittel-2-foreslåttparagraf-1-ledd-2">Informasjon som nevnt i første ledd skal være offentlig tilgjengelig.</article><article class="legalP" id="kapittel-2-foreslåttparagraf-1-ledd-3">Medlemmer og pensjonister skal på anmodning få tilsendt pensjonsforetakets årsregnskap med årsberetning og regnskap for egen pensjonsordning hvis pensjonsforetaket forvalter flere pensjonsordninger. Det samme gjelder pensjonsforetakets redegjørelse for kapitalforvaltningsstrategien.</article><article class="legalP" id="kapittel-2-foreslåttparagraf-1-ledd-4">Informasjon fra pensjonsforetaket skal være på norsk og gis skriftlig på en tydelig og forståelig måte. Informasjonen skal oppdateres regelmessig og gjøres tilgjengelig vederlagsfritt.</article><article class="legalP" id="kapittel-2-foreslåttparagraf-1-ledd-5">Pensjonsforetaket kan benytte elektronisk kommunikasjon så lenge mottaker ikke har reservert seg mot slik kommunikasjon. Bruk av elektronisk kommunikasjon må sette mottaker i stand til å lagre informasjonen og gi mulighet til uendret gjengivelse av den lagrede informasjonen for bruk i et tidsrom som er tilstrekkelig for formålet.</article><article class="legalP" id="kapittel-2-foreslåttparagraf-1-ledd-6">Departementet kan i forskrift gi nærmere regler om informasjon som skal gis til medlemmer, potensielle medlemmer og pensjonister.</article></article> <article class="defaultP" margin-top="true">§ 2-11 annet ledd skal lyde:</article><article class="legalP" id="kapittel-2-ledd-2">Bestemmelsene i finansforetaksloven § 16-9 og i denne lovens §§ 3-3, 3-11 til 3-13, 3-20, 3-21, 3-24, 3-25 og kapittel 6 gjelder tilsvarende så langt de passer.</article> <article class="defaultP" margin-top="true">Ny § 3-24 skal lyde:</article><article class="futureLegalArticle" data-name="§3-24" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 3-24</span>. <span class="legalArticleTitle">Pensjonsoversikt til medlemmer i kollektive pensjonsordninger</span></span><article class="legalP" id="kapittel-2-foreslåttparagraf-2-ledd-1">Foretak som tilbyr kollektive pensjonsordninger, skal hvert år utarbeide et kortfattet dokument med nøkkelinformasjon for hvert medlem. Tittelen på dokumentet må inneholde ordet «pensjonsoversikt».</article><article class="legalP" id="kapittel-2-foreslåttparagraf-2-ledd-2">Pensjonsoversikten skal dateres og inneholde informasjon om foretaket, pensjonsordningen, det enkelte medlems rettigheter, relevant kontoinformasjon og forventet fremtidig pensjon. Eventuelle endringer i informasjonen sammenlignet med foregående år skal tydelig angis.</article><article class="legalP" id="kapittel-2-foreslåttparagraf-2-ledd-3">Departementet kan i forskrift gi regler om hvilken informasjon som skal gis, og om hvordan informasjonen skal gis.</article></article> <article class="defaultP" margin-top="true">Nåværende § 3-24 blir ny § 3-25.</article></section><section class="section" data-name="kapIII" id="kapittel-3" data-lovdata-URL="LTI/lov/2022-04-08-20/KAPITTEL_3"><h2 data-text-align="center">III</h2><article class="defaultP">I lov 10. april 2015 nr. 17 om finansforetak og finanskonsern gjøres følgende endringer:</article> <article class="defaultP" margin-top="true">§ 4-2 første ledd første punktum skal lyde:</article><article class="legalP" id="kapittel-3-ledd-1">Før banker, kredittforetak, forsikringsforetak, betalingsforetak eller e-pengeforetak etablerer filial i en annen EØS-stat, skal foretaket gi Finanstilsynet melding med opplysninger om:<ul class="defaultList"><li data-li-identifier="a)" data-name="a)"><article class="listArticle" id="kapittel-3-ledd-1-punkt-1"><article class="legalP" id="kapittel-3-ledd-1-punkt-1-ledd-1">hvilken stat filialen ønskes etablert, og filialens adresse,</article></article></li><li data-li-identifier="b)" data-name="b)"><article class="listArticle" id="kapittel-3-ledd-1-punkt-2"><article class="legalP" id="kapittel-3-ledd-1-punkt-2-ledd-1">de personer som skal forestå ledelsen av filialen,</article></article></li><li data-li-identifier="c)" data-name="c)"><article class="listArticle" id="kapittel-3-ledd-1-punkt-3"><article class="legalP" id="kapittel-3-ledd-1-punkt-3-ledd-1">størrelsen av foretakets ansvarlige kapital og oppfyllelsen av krav til ansvarlig kapital og soliditet.</article></article></li></ul></article> <article class="defaultP" margin-top="true">Overskriften til § 5-2 skal lyde:</article><article class="futureLegalArticle" data-name="§5-2" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 5-2</span>. <span class="legalArticleTitle">Filial av kredittinstitusjon, forsikringsforetak, betalingsforetak og e-pengeforetak med hovedsete i en annen EØS-stat</span></span></article> <article class="defaultP" margin-top="true">§ 5-2 første ledd første punktum skal lyde:</article><article class="legalP" id="kapittel-3-ledd-2">Kredittinstitusjon, forsikringsforetak, betalingsforetak og e-pengeforetak med hovedsete i en annen EØS-stat som har tillatelse og er undergitt tilsyn fra myndighetene i hjemstaten, kan drive virksomhet som foretaket kan drive etter tillatelsen i hjemstaten, gjennom filial her i riket.</article> <article class="defaultP" margin-top="true">§ 5-4 annet ledd første punktum skal lyde:</article><article class="legalP" id="kapittel-3-ledd-3">I tillegg til bestemmelsene angitt i første ledd, skal følgende bestemmelser i forsikringsvirksomhetsloven gjelde tilsvarende for virksomhet ved filial av forsikringsforetak med hovedsete i annen EØS-stat: § 2-7, § 3-4, § 3-5 første ledd, § 3-6 tredje ledd, § 3-23, § 3-24, § 3-25, § 4-16, § 7-3 annet ledd, § 7-6 første og tredje ledd, § 7-7 første ledd annet punktum og § 7-8, samt kapittel 6.</article> <article class="defaultP" margin-top="true">I kapittel 12 skal ny § 12-28 lyde:</article><article class="futureLegalArticle" data-name="§12-28" id="kapittel-3-foreslåttparagraf-2"><span class="futureLegalArticleHeader"><span class="legalArticleValue">§ 12-28</span>. <span class="legalArticleTitle">Overdragelse av pensjonsordninger</span></span><article class="legalP" id="kapittel-3-foreslåttparagraf-2-ledd-1">Departementet kan i forskrift gi regler om overdragelse av pensjonsordninger og porteføljer av individuelle kontrakter utgått fra kollektive pensjonsordninger mellom pensjonsforetak.</article></article> <article class="defaultP" margin-top="true">§ 13-4 fjerde ledd nytt annet punktum skal lyde:</article><article class="legalP" id="kapittel-3-ledd-4">Departementet kan i forskrift fastsette at personer med nøkkelfunksjoner i foretak som har fått utkontraktert oppgaver fra pensjonsforetak, skal fremlegge ordinær politiattest etter politiregisterloven § 40.</article> <article class="defaultP" margin-top="true">§ 13-5 annet ledd annet punktum skal lyde:</article><article class="legalP" id="kapittel-3-ledd-5">Forsikringsforetak og pensjonskasser skal i tillegg ha uavhengige kontrollfunksjoner med ansvar for aktuarfaglige oppgaver.</article> <article class="defaultP" margin-top="true">§ 13-10 nytt fjerde ledd skal lyde:</article><article class="numberedLegalP" data-numerator="4" id="kapittel-3-nummer-1">(4) Departementet kan i forskrift fastsette regler om plikt for pensjonsforetak til å utarbeide og offentliggjøre en redegjørelse for kapitalforvaltningsstrategien.</article> <article class="defaultP" margin-top="true">§ 13-16 skal lyde:</article><article class="futureLegalArticle" data-name="§13-16" id="kapittel-3-foreslåttparagraf-3"><span class="futureLegalArticleHeader"><span class="legalArticleValue">§ 13-16</span>. <span class="legalArticleTitle">Låneopptak i forsikringsforetak og pensjonsforetak</span></span><article class="numberedLegalP" data-numerator="1" id="kapittel-3-foreslåttparagraf-3-nummer-1">(1) Forsikringsforetak kan bare ta opp lån for å sikre foretakets likviditet og lån sikret med pant i fast eiendom som foretaket benytter i sin virksomhet. Finanstilsynet kan samtykke til at foretaket tar opp ansvarlige lån og kan i særlige tilfelle også samtykke til at foretaket tar opp andre lån.</article><article class="numberedLegalP" data-numerator="2" id="kapittel-3-foreslåttparagraf-3-nummer-2">(2) Pensjonsforetak kan ikke ta opp lån, med mindre lånet skal dekke kortsiktige likviditetsbehov eller gjelder opptak av ansvarlig lånekapital etter samtykke fra Finanstilsynet.</article></article> <article class="defaultP" margin-top="true">§ 14-16 fjerde ledd oppheves.</article> <article class="defaultP" margin-top="true">I kapittel 14 avsnitt III skal ny § 14-17 lyde:</article><article class="futureLegalArticle" data-name="§14-17" id="kapittel-3-foreslåttparagraf-4"><span class="futureLegalArticleHeader"><span class="legalArticleValue">§ 14-17</span>. <span class="legalArticleTitle">Pensjonsforetak med svekket finansiell stilling</span></span><article class="numberedLegalP" data-numerator="1" id="kapittel-3-foreslåttparagraf-4-nummer-1">(1) Pensjonsforetak som ikke oppfyller kapitalkravene etter § 14-16 eller forskrifter gitt i medhold av bestemmelsen, eller mener det foreligger risiko for at kravene ikke vil bli oppfylt, skal straks underrette Finanstilsynet. Pensjonsforetaket skal fremlegge en plan for å rette på forholdet.</article><article class="numberedLegalP" data-numerator="2" id="kapittel-3-foreslåttparagraf-4-nummer-2">(2) Finanstilsynet kan i særlige tilfeller og for en tidsbegrenset periode samtykke i at pensjonsforetak kan ha lavere ansvarlig kapital enn det som følger av § 14-16 eller forskrifter gitt i medhold av bestemmelsen.</article><article class="numberedLegalP" data-numerator="3" id="kapittel-3-foreslåttparagraf-4-nummer-3">(3) Finanstilsynet kan pålegge et pensjonsforetak å endre, avgrense eller begrense virksomheten, redusere foretakets risikoprofil eller treffe andre nødvendige tiltak, herunder stanse nytegning og sette grenser for eller forby foretaket å råde over sine eiendeler dersom foretaket ikke oppfyller krav til ansvarlig kapital fastsatt i lov eller i medhold av lov.</article></article> <article class="defaultP" margin-top="true">Nåværende § 14-17 blir ny § 14-18.</article></section><section class="section" data-name="kapIV" id="kapittel-4" data-lovdata-URL="LTI/lov/2022-04-08-20/KAPITTEL_4"><h2 data-text-align="center">IV</h2><ul class="defaultList"><li data-li-identifier="1." data-name="1."><article class="listArticle" id="kapittel-4-punkt-1"><article class="legalP" id="kapittel-4-punkt-1-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></article></li><li data-li-identifier="2." data-name="2."><article class="listArticle" id="kapittel-4-punkt-2"><article class="legalP" id="kapittel-4-punkt-2-ledd-1">Departementet kan gi overgangsregler.</article></article></li></ul></section></main></body></html>