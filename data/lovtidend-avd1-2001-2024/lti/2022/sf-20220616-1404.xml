<!DOCTYPE html><html lang="no"><head><title>Forskrift om endring i forskrift om opptak til Høgskulen på Vestlandet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-06-16-1404</dd><dt class="dokid">DokumentID</dt><dd class="dokid">LTI/forskrift/2022-06-16-1404</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Høgskulen på Vestlandet</li></ul></dd><dt class="dateInForce">I kraft fra</dt><dd class="dateInForce">2022-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2019-01-31-446</li></ul></dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-7</li><li>forskrift/2005-12-01-1392/§2</li><li>forskrift/2017-01-06-13/§1-1</li><li>lov/2018-06-08-28/§16</li><li>forskrift/2019-07-11-1005/§18</li></ul></dd><dt class="dateOfPublication">Kunngjort</dt><dd class="dateOfPublication">2022-08-05 14:00</dd><dt class="journalNumber">Journalnummer</dt><dd class="journalNumber">2022-1090</dd><dt class="title">Tittel</dt><dd class="title">Forskrift om endring i forskrift om opptak til Høgskulen på Vestlandet</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av styret ved Høgskulen på Vestlandet 16. juni 2022 med heimel i lov 1. april 2005 nr. 15 om universiteter og høyskoler (universitets- og høyskoleloven) § 3-6 og § 3-7, forskrift 1. desember 2005 nr. 1392 om krav til mastergrad § 2, forskrift 6. januar 2017 nr. 13 om opptak til høgare utdanning § 1-1, lov 8. juni 2018 nr. 28 om høyere yrkesfaglig utdanning (fagskoleloven) § 16 og forskrift 11. juli 2019 nr. 1005 om høyere yrkesfaglig utdanning (fagskoleforskriften) § 18.</dd><dt class="refid">RefID</dt><dd class="refid">forskrift/2022-06-16-1404</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak til Høgskulen på Vestlandet<ul class="tocSubUl"><li>I<ul class="tocSubUl"><li>§ 4-14. Anna rangering</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-06-16-1404" id="dokument"><h1>Forskrift om endring i forskrift om opptak til Høgskulen på Vestlandet</h1><section class="section" data-name="kapI" id="kapittel-1" data-lovdata-URL="LTI/forskrift/2022-06-16-1404/KAPITTEL_1"><h2 data-text-align="center">I</h2><article class="defaultP">I forskrift 31. januar 2019 nr. 446 om opptak til Høgskulen på Vestlandet skal følgande endringar gjerast:</article> <article class="defaultP" margin-top="true">§ 1-2 får nytt trettande ledd. Trettande ledd, og språklege endringar i fjerde, sjette til åttande, ellevte og tolvte ledd, skal lyde:</article><article class="numberedLegalP" data-numerator="4" id="kapittel-1-nummer-1">(4) <i>Grunnutdanning og integrert mastergradutdanning</i> er studieprogram der opptak som hovudregel krev fullført utdanning frå vidaregåande opplæring eller godkjent realkompetanse.</article><article class="numberedLegalP" data-numerator="6" id="kapittel-1-nummer-2">(6) <i>Vidareutdanning</i> er studiepoenggivande ny formell kompetanse på universitets- og høgskulenivå. Det kan vere spesielt tilrettelagte enkeltemne eller studieprogram på lågare eller høgare grads nivå.</article><article class="numberedLegalP" data-numerator="7" id="kapittel-1-nummer-3">(7) <i>Etterutdanning eller kurs</i> er ny formell kompetanse på universitets- og høgskulenivå, som ikkje gir studiepoeng.</article><article class="numberedLegalP" data-numerator="8" id="kapittel-1-nummer-4">(8) <i>Praktisk-pedagogisk utdanning</i> er pedagogisk kompetanse som saman med relevant kompetanse i undervisningsfag eller yrkesfagleg utdanning kvalifiserer til undervisning.</article><article class="numberedLegalP" data-numerator="11" id="kapittel-1-nummer-5">(11) <i>Oppdragsfinansierte studium og emne</i> vert gjennomført mot vederlag betalt av ein eller fleire oppdragsgjevarar, og er ikkje retta mot enkeltstudentar, men mot oppdragsgjevaren si målgruppe.</article><article class="numberedLegalP" data-numerator="12" id="kapittel-1-nummer-6">(12) <i>Betalingsstudium</i> er når høgskulen krev eigenbetaling frå studentar, jf. forskrift om egenbetaling ved universiteter og høyskoler § 3-2.</article><article class="numberedLegalP" data-numerator="13" id="kapittel-1-nummer-7">(13) Studiepoeng den enkelte har oppnådd ved gjennomført fagskuleutdanning, er ikkje likestilt med studiepoeng frå høgare utdanning ved opptak etter denne forskrifta.</article> <article class="defaultP" margin-top="true">§ 2-1 fjerde ledd får ny bokstav d og e, og gjeldande bokstav d og e blir bokstav f og g. Fjerde ledd bokstav d og e og nytt sjette ledd skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-nummer-7-punkt-1"><article class="legalP" id="kapittel-1-nummer-7-punkt-1-ledd-1">Pearson PTE Academic med minimum 59 poeng.</article></article></li><li data-li-identifier="e." data-name="e."><article class="listArticle" id="kapittel-1-nummer-7-punkt-2"><article class="legalP" id="kapittel-1-nummer-7-punkt-2-ledd-1">Cambridge English Examinations med testene B2 First med resultatet B eller bedre, eller C1 Advanced med resultatet C eller bedre, eller C2 Proficiency med resultatet C eller bedre.</article></article></li></ul></article><article class="numberedLegalP" data-numerator="6" id="kapittel-1-nummer-8">(6) Der studium har opptakskrav om praksis, blir praksis rekna frå same dato som søkjar fekk autorisasjonen sin. Ved yrke utan autorisasjon, blir praksis rekna frå den datoen søkjar har fullført kvalifiserande utdanning.</article> <article class="defaultP" margin-top="true">§ 2-2 skal lyde:</article><article class="legalP" id="kapittel-1-ledd-1">Opptakskrav til årsstudium, bachelor- og integrert masterutdanning og vidareutdanningar utan krav om høgare utdanning, er generell studiekompetanse eller realkompetanse, eventuelt i kombinasjon med spesifikke fag- eller karakterkrav, slik det er fastsett i studieplanen eller forskrift om opptak til høgare utdanning.</article> <article class="defaultP" margin-top="true">§ 2-4 nytt tredje ledd skal lyde:</article><article class="numberedLegalP" data-numerator="3" id="kapittel-1-nummer-9">(3) For opptak til vidareutdanningar som er undervist på engelsk eller andre framandspråk, kan studie- eller emneplan fastsetje unntak frå krav til dokumenterte kunnskapar i norsk.</article> <article class="defaultP" margin-top="true">§ 2-5 får nytt andre og sjette ledd. Andre, tredje og fjerde ledd blir tredje, fjerde og femte ledd. Første, andre og sjette ledd skal lyde:</article><article class="numberedLegalP" data-numerator="1" id="kapittel-1-nummer-10">(1) For opptak til praktisk-pedagogisk utdanning for allmenne fag gjeld minstekrav for opptak bestemt i forskrift om rammeplan for praktisk-pedagogisk utdanning, i tillegg til krav som går fram av studieplanen.</article><article class="numberedLegalP" data-numerator="2" id="kapittel-1-nummer-11">(2) For opptak til praktisk-pedagogisk utdanning for yrkesfag gjeld minstekrav for opptak bestemt i forskrift om rammeplan for praktisk-pedagogisk utdanning for yrkesfag for trinn 8–13, i tillegg til krav som går fram av studieplanen.</article><article class="numberedLegalP" data-numerator="6" id="kapittel-1-nummer-12">(6) Søkjarar som har bachelorgrad i praktiske og estetiske fag etter femte ledd bokstav d, kan kvalifisere for opptak til praktisk-pedagogisk utdanning for siste gang med oppstart våren 2025.</article> <article class="defaultP" margin-top="true">§ 2-6 nytt tredje ledd skal lyde:</article><article class="numberedLegalP" data-numerator="3" id="kapittel-1-nummer-13">(3) Søkjarar til realfagskurs, som møter opptakskrava og har matematikk og fysikk frå før, kan få tilbod om plass på realfagskurset dersom det er ledige plassar.</article> <article class="defaultP" margin-top="true">§ 2-8 andre setning skal lyde:</article><article class="legalP" id="kapittel-1-ledd-2">For søkjarar som har oppnådd fag- eller sveinebrev, eller yrkeskompetanse etter 3 år i skule er det krav om minimum 12 månader yrkespraksis etter avlagt fag- eller sveineprøve.</article> <article class="defaultP" margin-top="true">§ 2-9 andre ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">gyldig helseerklæring for arbeidsdykking</article></article></li></ul></article> <article class="defaultP" margin-top="true">§ 2-11 blir delt i to ledd og skal lyde:</article><article class="numberedLegalP" data-numerator="1" id="kapittel-1-nummer-14">(1) For å få opptak til enkeltemne, må søkjaren dekka opptakskrava til utdanninga som emnet inngår i. Eventuelle krav om fagleg forkunnskap for emnet må òg dekkast, jf. forskrift om studium og eksamen ved Høgskulen på Vestlandet § 4-7.</article><article class="numberedLegalP" data-numerator="2" id="kapittel-1-nummer-15">(2) Ved opptak til enkeltemne som er undervist på engelsk eller andre framandspråk, kan studie- eller emneplan fastsetje unntak frå krav til dokumenterte kunnskapar i norsk.</article> <article class="defaultP" margin-top="true">§ 2-13 skal lyde:</article><article class="legalP" id="kapittel-1-ledd-3">For studieprogram og emne som ikkje har nasjonale rammeplanar og føringar, gjeld opptakskrav og fagleg grunnlag slik dei går fram av studie- eller emneplanen.</article> <article class="defaultP" margin-top="true">§ 3-2 første ledd bokstav c blir delt i c (i) og c (ii), bokstav e blir delt i e (i) og e (ii), språkleg endring i bokstav f, og desse skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1"><ul class="defaultList"><li data-li-identifier="i." data-name="i."><article class="listArticle" id="kapittel-1-ledd-3-punkt-1-ledd-1-punkt-1"><article class="legalP" id="kapittel-1-ledd-3-punkt-1-ledd-1-punkt-1-ledd-1">Søkjaren må ha minst fem års fulltids arbeidserfaring, der minst tre er relevante for studiet det vert søkt om opptak til. Deltid vert rekna om til heiltid. Inntil to av dei fem åra kan vere ulønna arbeid, utdanning, organisasjonserfaring og/eller liknande.</article></article></li><li data-li-identifier="ii." data-name="ii."><article class="listArticle" id="kapittel-1-ledd-3-punkt-1-ledd-1-punkt-2"><article class="legalP" id="kapittel-1-ledd-3-punkt-1-ledd-1-punkt-2-ledd-1">Søkjarar til emne på inntil 30 studiepoeng eller studieprogram på 30 studiepoeng må ha minst fem års arbeidserfaring i minst 50&#xa0;%, der minst tre år er relevante for studiet det vert søkt om opptak til. Inntil to av dei fem åra kan vere ulønt arbeid, utdanning, organisasjonserfaring og/eller liknande.</article></article></li></ul></article></article></li><li data-li-identifier="e." data-name="e."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1"><ul class="defaultList"><li data-li-identifier="i." data-name="i."><article class="listArticle" id="kapittel-1-ledd-3-punkt-2-ledd-1-punkt-1"><article class="legalP" id="kapittel-1-ledd-3-punkt-2-ledd-1-punkt-1-ledd-1">Søkjarar med morsmål frå land utanfor Norden må dokumentere at dei fyller krav til norsk tilsvarande kravet til generell studiekompetanse, med grunnlag i krav i forskrift om opptak til høgare utdanning. Unntak kan gjerast dersom utdanninga i sin heilheit vert gjennomført på engelsk eller for søkjarar med 3-årig vidaregåande opplæring frå Noreg eller anna nordisk land.</article></article></li><li data-li-identifier="ii." data-name="ii."><article class="listArticle" id="kapittel-1-ledd-3-punkt-2-ledd-1-punkt-2"><article class="legalP" id="kapittel-1-ledd-3-punkt-2-ledd-1-punkt-2-ledd-1">Ved opptak til emne på inntil 30 studiepoeng eller studieprogram på 30 studiepoeng, der det ikkje er fagleg nødvendig med engelskkunnskapar, kan studie- eller emneplan fastsetje unntak for dokumentasjon av engelskkunnskapar.</article></article></li></ul></article></article></li><li data-li-identifier="f." data-name="f."><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">Søkjar til studieprogram på 60 studiepoeng eller meir må gjere greie for eigen motivasjon og forventing til studiet, samt ein eigenvurdering av kvifor søkjar meiner å kunne gjennomføre studiet.</article></article></li></ul></article> <article class="defaultP" margin-top="true">§ 3-3 første ledd bokstav b blir delt i bokstav b og nytt andre ledd, og skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1">Eitt år yrkesteoretisk utdanning.</article></article></li></ul></article><article class="numberedLegalP" data-numerator="2" id="kapittel-1-nummer-16">(2) I særlege tilfelle, til dømes for yrkesfaglege profilar utan tilbod om yrkesteoretisk utdanning, kan søkjarar utan yrkesteoretisk utdanning og generell studiekompetanse realkompetansevurderast.</article> <article class="defaultP" margin-top="true">§ 3-4 får ny andre setning som skal lyde:</article><article class="legalP" id="kapittel-1-ledd-4">Rektor kan for særlege studietilbod gjere unntak frå kravet om dokumentasjon av norskkunnskapar.</article> <article class="defaultP" margin-top="true">§ 4-2 andre ledd bokstav a og fjerde ledd skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">Ved lik poengsum i ei kvote skal eldre søkjarar rangerast framfor yngre, om ikkje anna er oppgitt i studieplanen.</article></article></li></ul></article><article class="numberedLegalP" data-numerator="4" id="kapittel-1-nummer-17">(4) Dersom det er ledige studieplassar på eit studium etter opptak, kan ledige studieplassar tilbydast kvalifiserte søkjarar. Søkjarane blir rangert etter tidspunkt søknaden vert motteken.</article> <article class="defaultP" margin-top="true">§ 4-3 fjerde og femte ledd blir sett saman til fjerde ledd, og gjeldande sjette ledd blir femte ledd. Første ledd bokstav a (i), c (i) og (ii) og fjerde ledd skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-17-punkt-1"><article class="legalP" id="kapittel-1-nummer-17-punkt-1-ledd-1">Karakterpoeng <ul class="defaultList"><li data-li-identifier="i." data-name="i."><article class="listArticle" id="kapittel-1-nummer-17-punkt-1-ledd-1-punkt-1"><article class="legalP" id="kapittel-1-nummer-17-punkt-1-ledd-1-punkt-1-ledd-1">Det vert rekna ut eit vekta karaktergjennomsnitt av opptaksgrunnlaget. Vekta gjennomsnitt er eit gjennomsnitt der kvart emne i grunnlaget er tillagt vekt etter talet på studiepoeng emnet har.</article></article></li></ul></article></article></li><li data-li-identifier="c." data-name="c."><article class="listArticle" id="kapittel-1-nummer-17-punkt-2"><article class="legalP" id="kapittel-1-nummer-17-punkt-2-ledd-1">Praksispoeng <ul class="defaultList"><li data-li-identifier="i." data-name="i."><article class="listArticle" id="kapittel-1-nummer-17-punkt-2-ledd-1-punkt-1"><article class="legalP" id="kapittel-1-nummer-17-punkt-2-ledd-1-punkt-1-ledd-1">Det blir gitt poeng for relevant arbeidserfaring når studiet har opptakskrav om praksis, eller dersom det er fastsett i studie- eller emneplan. Normalt to poeng per 12 månadar med relevant praksis utover opptaksgrunnlaget, og maksimalt seks poeng, med mindre anna er fastsett i studie- eller emneplan. Deltid vert rekna om til heiltid.</article></article></li><li data-li-identifier="ii." data-name="ii."><article class="listArticle" id="kapittel-1-nummer-17-punkt-2-ledd-1-punkt-2"><article class="legalP" id="kapittel-1-nummer-17-punkt-2-ledd-1-punkt-2-ledd-1">Praksis som søkjaren har gjennomført før kvalifiserande utdanning og praksis som inngår i kvalifiseringsgrunnlaget, er ikkje medrekna i grunnlaget for praksispoeng.</article></article></li></ul></article></article></li></ul></article><article class="numberedLegalP" data-numerator="4" id="kapittel-1-nummer-18">(4) På vitnemål utan tal-/bokstavkarakter reknast karakteren «bestått/greidd» som C=3. I særlege tilfelle kan anna høgare utdanning enn den som inngår i det formelle opptaksgrunnlaget, bli teken med i rangeringa. Søknaden vert då rangert etter § 4-13 i denne forskrifta.</article> <article class="defaultP" margin-top="true">§ 4-10 andre ledd skal lyde:</article><article class="numberedLegalP" data-numerator="2" id="kapittel-1-nummer-19">(2) Søkjarar til integrert masterstudium som har fullført minimum 120 studiepoeng, og søkjarar til toårige studieprogram som har fullført minimum 60 studiepoeng, vert rangert etter § 4-3. Ved poenglikskap mellom to eller fleire søkjarar, vert søkjarar med studierett ved Høgskulen på Vestlandet prioritert.</article> <article class="defaultP" margin-top="true">§ 4-12 andre ledd blir oppheva. Teksten i § 4-12 skal lyde:</article><article class="legalP" id="kapittel-1-ledd-5">Oppdragsstudium er ikkje omfatta av § 4-1 til § 4-3 i denne forskrifta. Oppdragsgjevar kan rangere søkjarane sine etter høgskulen har godkjent opptaksgrunnlaget. Viss oppdragsgjevar ikkje sjølv ønskjer å rangere søkjarane, blir rangering gjort etter ordinære reglar fastsett i denne forskrifta.</article> <article class="defaultP" margin-top="true">Ny § 4-14 skal lyde:</article><article class="futureLegalArticle" data-name="§4-14" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4-14</span>. <span class="legalArticleTitle">Anna rangering</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Når utdanningar har rangerbare prøver som opptakskrav, kan prøvane nyttast ved rangering av søkjarar, der det er fastsett i studie- eller emneplan. Ved poenglikskap gjeld føresegn i § 4-2 (2).</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) For utdanningar som ikkje er dekka av andre paragrafar i denne forskrifta, kan det utarbeidast retningslinjer om rangering. Retningslinjene skal utarbeidast samstundes som studieplan vert utarbeidd.</article></article> <article class="defaultP" margin-top="true">Kapittel fem blir oppheva.</article> <article class="defaultP" margin-top="true">Kapittel seks, sju, åtte og ni blir kapittel fem, seks, sju og åtte.</article> <article class="defaultP" margin-top="true">Den nye § 6-1 nytt fjerde ledd skal lyde:</article><article class="numberedLegalP" data-numerator="4" id="kapittel-1-nummer-20">(4) Søkjarar frå utanfor EU/EØS får ikkje tilbod på vilkår i det internasjonale opptaket.</article> <article class="defaultP" margin-top="true">Den nye § 6-2 første, andre og fjerde ledd skal lyde:</article><article class="numberedLegalP" data-numerator="1" id="kapittel-1-nummer-21">(1) I særlege tilfelle kan søkjar som manglar eitt emne på inntil 20 studiepoeng eller to eller fleire emne på inntil 15 studiepoeng for å dekka opptaksgrunnlaget til ei utdanning, få opptak til studiet på visse vilkår og starte på utdanninga. Vilkåret for slikt opptak er at studenten oppfyller opptaksgrunnlaget på utdanninga innan frist gitt i tilbodsbrevet.</article><article class="numberedLegalP" data-numerator="2" id="kapittel-1-nummer-22">(2) Døme på særlege tilfelle kan vere når søkjar ikkje har hatt moglegheit til å gå opp til eksamen grunna sjukdom, ulukker eller dødsfall i nær familie. Andre særlege tilfelle kan òg gi grunnlag for opptak på vilkår. Særlege tilfelle må dokumenterast ved attest frå lege, anna helsepersonell, politi, høgskulen eller tilsvarande.</article><article class="numberedLegalP" data-numerator="4" id="kapittel-1-nummer-23">(4) Opptak på vilkår vert ikkje gitt til utdanningar der yrkeserfaring er ein del av opptaksgrunnlaget.</article> <article class="defaultP" margin-top="true">Den nye § 7-1 første ledd andre setning skal lyde:</article><article class="legalP" id="kapittel-1-ledd-6">Slike grunnar kan vere førstegongsteneste, fødsel, adopsjon eller langvarig sjukdom/opphald på sjukehus.</article> <article class="defaultP" margin-top="true">Den nye § 7-1 andre ledd første setning og nytt femte ledd skal lyde:</article><article class="legalP" id="kapittel-1-ledd-7">Det vert normalt ikkje innvilga reservert plass for meir enn eitt år der studiet har oppstart årleg.</article><article class="numberedLegalP" data-numerator="5" id="kapittel-1-nummer-24">(5) Rektor kan i særlege tilfelle tilby reservasjon av studieplassar til søkjarar når dette er grunngitt i kapasitet, organisering eller særskilte tilhøve som ikkje er knytt til enkeltpersonar.</article> <article class="defaultP" margin-top="true">Ny § 7-2 andre ledd tek ut «dette». Første ledd og andre ledd første setning skal lyde:</article><article class="numberedLegalP" data-numerator="1" id="kapittel-1-nummer-25">(1) Ved opptak er det er obligatorisk å gjennomføre oppmøteregistrering ved studiestart, med mindre anna er oppgitt. Registreringa kan vere fysisk eller digital. Ein tapar studieretten om ein ikkje har fullført oppmøteregistrering innan gitt frist.</article><article class="numberedLegalP" data-numerator="2" id="kapittel-1-nummer-26">(2) Søkjar som ikkje kan møte til studiestart må sende skriftleg melding til opptakskontoret og få fråværet godkjent.</article> <article class="defaultP" margin-top="true">Ny § 7-6 første ledd skal lyde:</article><article class="numberedLegalP" data-numerator="1" id="kapittel-1-nummer-27">(1) Hovudfristen for å melde inn studium for etterfølgjande år er 1. desember, jf. forskrift om studium og eksamen ved Høgskulen på Vestlandet kapittel 3.</article></section><section class="section" data-name="kapII" id="kapittel-2" data-lovdata-URL="LTI/forskrift/2022-06-16-1404/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskrifta trer i kraft 1. september 2022.</article></section></main></body></html>