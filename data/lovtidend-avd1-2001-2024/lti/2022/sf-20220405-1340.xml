<!DOCTYPE html><html lang="no"><head><title>Forskrift om endring i forskrift om regler om formene for menighetsrådets og kirkelig fellesråds virksomhet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-04-05-1340</dd><dt class="dokid">DokumentID</dt><dd class="dokid">LTI/forskrift/2022-04-05-1340</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Kirkerådet</li></ul></dd><dt class="dateInForce">I kraft fra</dt><dd class="dateInForce">2022-04-05</dd><dt class="changesToDocuments">Endrer</dt><dd class="changesToDocuments"><ul><li>forskrift/2021-11-14-3259</li></ul></dd><dt class="basedOn">Hjemmel</dt><dd class="basedOn"><ul><li>lov/2020-04-24-31/§12</li><li>forskrift/2019-03-30-2307/§11</li><li>forskrift/2019-03-30-2307/§16</li><li>forskrift/2021-11-14-3259/§12</li><li>forskrift/2021-12-10-4031</li></ul></dd><dt class="dateOfPublication">Kunngjort</dt><dd class="dateOfPublication">2022-07-13 14:20</dd><dt class="journalNumber">Journalnummer</dt><dd class="journalNumber">2022-1055</dd><dt class="title">Tittel</dt><dd class="title">Forskrift om endring i forskrift om regler om formene for menighetsrådets og kirkelig fellesråds virksomhet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kirkerådets direktør 5. april 2022 med hjemmel i lov 24. april 2020 nr. 31 om tros- og livssynssamfunn (trossamfunnsloven) § 12 annet ledd, kirkeordning 30. mars 2019 nr. 2307 for Den norske kirke § 11 tredje ledd og § 16 tredje ledd, forskrift 14. november 2021 nr. 3259 om regler om formene for menighetsrådets og kirkelig fellesråds virksomhet § 12 annet ledd og delegeringsvedtak 10. desember 2021 nr. 4031.</dd><dt class="refid">RefID</dt><dd class="refid">forskrift/2022-04-05-1340</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om regler om formene for menighetsrådets og kirkelig fellesråds virksomhet<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-04-05-1340" id="dokument"><h1>Forskrift om endring i forskrift om regler om formene for menighetsrådets og kirkelig fellesråds virksomhet</h1><section class="section" data-name="kapI" id="kapittel-1" data-lovdata-URL="LTI/forskrift/2022-04-05-1340/KAPITTEL_1"><h2 data-text-align="center">I</h2><article class="defaultP">I forskrift 14. november 2021 nr. 3259 om regler om formene for menighetsrådets og kirkelig fellesråds virksomhet gjøres følgende endringer:</article> <article class="defaultP" margin-top="true">§ 1 tredje ledd tredje punktum skal lyde:</article><article class="legalP" id="kapittel-1-ledd-1">Den som har vært leder i ett år, kan unnslå seg valg for det følgende år.</article> <article class="defaultP" margin-top="true">§ 2 tredje ledd annet punktum skal lyde:</article><article class="legalP" id="kapittel-1-ledd-2">Fjernmøte innebærer at én eller flere av deltakerne ikke sitter i samme lokale, men at de via tekniske hjelpemidler likevel kan se, høre og kommunisere med hverandre.</article> <article class="defaultP" margin-top="true">§ 3 annet og tredje punktum skal lyde:</article><article class="legalP" id="kapittel-1-ledd-3">Personalsaker og saker hvor taushetsplikt tilsier det, skal behandles for lukkede dører. Debatt om hvorvidt en sak skal behandles for åpne eller lukkede dører, foregår for lukkede dører.</article> <article class="defaultP" margin-top="true">§ 4 første ledd skal lyde:</article><article class="numberedLegalP" data-numerator="1" id="kapittel-1-nummer-1">1. Møter i menighetsrådet/kirkelig fellesråd skal holdes på de tidspunkter som er vedtatt av rådet selv, og ellers når rådets leder finner det påkrevd eller minst 1/3 av medlemmene krever det.</article> <article class="defaultP" margin-top="true">§ 4 annet ledd annet punktum skal lyde:</article><article class="legalP" id="kapittel-1-ledd-4">Innkalling til møtet skal sendes ut i god tid og senest én uke før møtet, og den skal inneholde en oversikt over de saker som skal behandles, og nødvendige saksdokumenter.</article> <article class="defaultP" margin-top="true">§ 11 annet ledd første og annet punktum skal lyde:</article><article class="legalP" id="kapittel-1-ledd-5">Fellesrådet innkaller samtlige menighetsråd til et fellesmøte én gang pr. år for å drøfte saker av felles interesse og for å fremme det kristelige arbeidet innen kommunen. I kommuner med flere enn fem sokn kan fellesrådet bestemme at fellesmøtet får en annen sammensetning.</article></section><section class="section" data-name="kapII" id="kapittel-2" data-lovdata-URL="LTI/forskrift/2022-04-05-1340/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>