<!DOCTYPE html><html lang="no"><head><title>Lov om midlertidige endringer i smittevernloven (forlengelse av reglene om koronasertifikat)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2022-06-17-55</dd><dt class="dokid">DokumentID</dt><dd class="dokid">LTI/lov/2022-06-17-55</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">2022-06-17, 2023-07-01</dd><dt class="changesToDocuments">Endrer</dt><dd class="changesToDocuments"><ul><li>lov/1994-08-05-55</li></ul></dd><dt class="legalArea">Rettsområde</dt><dd class="legalArea"><ul><li>Helse- og omsorgsrett</li> <li>Strafferett &gt; Utenfor straffeloven</li></ul></dd><dt class="dateOfPublication">Kunngjort</dt><dd class="dateOfPublication">2022-06-17 12:35</dd><dt class="journalNumber">Journalnummer</dt><dd class="journalNumber">2022-0734</dd><dt class="titleShort">Korttittel</dt><dd class="titleShort">Endringslov til lov om midlertidige endringer i smittevernloven</dd><dt class="title">Tittel</dt><dd class="title">Lov om midlertidige endringer i smittevernloven (forlengelse av reglene om koronasertifikat)</dd><dt class="miscInformation">Annet om dokumentet</dt><dd class="miscInformation">Prop.92 L (2021–2022), Innst.415 L (2021–2022), Lovvedtak 82 (2021–2022). Stortingets første og andre gangs behandling hhv. 2. og 7. juni 2022. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2022-06-17-55</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om midlertidige endringer i smittevernloven (forlengelse av reglene om koronasertifikat)<ul class="tocSubUl"><li>I<ul class="tocSubUl"><li>§ 4A-1. Koronasertifikatet</li><li>§ 4A-2. Bruk av koronasertifikatet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2022-06-17-55" id="dokument"><h1>Lov om midlertidige endringer i smittevernloven (forlengelse av reglene om koronasertifikat)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 5. august 1994 nr. 55 om vern mot smittsomme sykdommer.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2022-06-17-55/KAPITTEL_1"><h2 data-text-align="center">I</h2><article class="defaultP">I lov 5. august 1994 nr. 55 om vern mot smittsomme sykdommer gjøres følgende endringer:</article> <article class="defaultP" margin-top="true">Kapittel 4A skal lyde:</article><span class="futuretitle" id="kapittel-1-foreslåttittel-1">Kap. 4A Midlertidige bestemmelser om koronasertifikat</span><article class="futureLegalArticle" data-name="§4A-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4A-1</span>. <span class="legalArticleTitle">Koronasertifikatet</span></span><article class="legalP" id="kapittel-1-foreslåttparagraf-1-ledd-1">Koronasertifikatet skal i samsvar med et felles europeisk teknisk rammeverk dokumentere at en person er vaksinert mot covid-19, har gjennomgått covid-19 basert på godkjent test eller testresultat for SARS-CoV-2.</article><article class="legalP" id="kapittel-1-foreslåttparagraf-1-ledd-2">Departementet kan gi forskrift for å gjennomføre forpliktelser som følger av EØS-avtalen om EUs koronasertifikat.</article></article><article class="futureLegalArticle" data-name="§4A-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4A-2</span>. <span class="legalArticleTitle">Bruk av koronasertifikatet</span></span><article class="legalP" id="kapittel-1-foreslåttparagraf-2-ledd-1">Ingen kan forskjellsbehandles på grunnlag av at de ikke kan fremvise koronasertifikat, med mindre bestemmelser i eller i medhold av lov gir adgang til dette.</article><article class="legalP" id="kapittel-1-foreslåttparagraf-2-ledd-2">Når sykdommen covid-19 utløst av SARS-CoV-2 regnes som en allmennfarlig smittsom sykdom, jf. § 1-4, kan departementet gi forskrifter for hele eller deler av landet om bruk av koronasertifikat som dokumentasjon når vaksinasjonsstatus, gjennomgått covid-19 eller testresultat inngår i avgrensningen av smitteverntiltak etter loven. Bestemmelser om at koronasertifikat er eneste aksepterte dokumentasjon, kan bare fastsettes når det anses nødvendig med effektiv og sikker verifikasjon, og det etter smitteverntiltakets art og forholdene ellers ikke vil være uforholdsmessig.</article></article> <article class="defaultP" margin-top="true">§ 8-1 andre og tredje ledd skal lyde:</article><article class="legalP" id="kapittel-1-ledd-1">Forsettlig eller grovt uaktsom overtredelse av bestemmelser i forskrift som har til formål å hindre eller motvirke overføring av SARS-CoV-2, straffes med bot eller fengsel inntil 6 måneder når det i forskriften er bestemt at slik overtredelse er straffbar. Det kan for slike bestemmelser også fastsettes i forskrift lavere strafferammer og at overtredelse bare er straffbart på nærmere vilkår.</article><article class="legalP" id="kapittel-1-ledd-2">Overtredelse av § 4A-2 første ledd straffes ikke.</article></section><section class="section" data-name="kapII" id="kapittel-2" data-lovdata-URL="LTI/lov/2022-06-17-55/KAPITTEL_2"><h2 data-text-align="center">II</h2><ul class="defaultList"><li data-li-identifier="1." data-name="1."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Loven trer i kraft straks.</article></article></li><li data-li-identifier="2." data-name="2."><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">Smittevernloven kapittel 4A med §§ 4A-1 og 4A-2 og § 8-1 andre og tredje ledd oppheves 1. juli 2023.</article></article></li></ul></section></main></body></html>