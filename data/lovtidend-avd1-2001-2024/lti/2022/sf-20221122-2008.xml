<!DOCTYPE html><html lang="no"><head><title>Forskrift om endring i forskrift om finansforetak og finanskonsern (finansforetaksforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-11-22-2008</dd><dt class="dokid">DokumentID</dt><dd class="dokid">LTI/forskrift/2022-11-22-2008</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finansmarkedsavdelingen</li></ul></dd><dt class="dateInForce">I kraft fra</dt><dd class="dateInForce">2023-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-12-09-1502</li></ul></dd><dt class="basedOn">Hjemmel</dt><dd class="basedOn"><ul><li>lov/2015-04-10-17/§21-7</li></ul></dd><dt class="dateOfPublication">Kunngjort</dt><dd class="dateOfPublication">2022-11-24 14:40</dd><dt class="journalNumber">Journalnummer</dt><dd class="journalNumber">2022-1496</dd><dt class="titleShort">Korttittel</dt><dd class="titleShort">Endr. i finansforetaksforskriften</dd><dt class="title">Tittel</dt><dd class="title">Forskrift om endring i forskrift om finansforetak og finanskonsern (finansforetaksforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 22. november 2022 med hjemmel i lov 10. april 2015 nr. 17 om finansforetak og finanskonsern (finansforetaksloven) § 21-7 tredje ledd. <br /><strong>EØS-henvisninger:</strong> EØS-avtalen vedlegg IX nr. 1 (direktiv 2009/138/EF).</dd><dt class="refid">RefID</dt><dd class="refid">forskrift/2022-11-22-2008</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om finansforetak og finanskonsern (finansforetaksforskriften)<ul class="tocSubUl"><li>I<ul class="tocSubUl"><li>§ 21a-1. Virkeområde</li><li>§ 21a-2. Definisjoner</li><li>§ 21a-14. Vern av tredjemann</li><li>§ 21a-15. Pågående rettssaker</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-11-22-2008" id="dokument"><h1>Forskrift om endring i forskrift om finansforetak og finanskonsern (finansforetaksforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2022-11-22-2008/KAPITTEL_1"><h2 data-text-align="center">I</h2><article class="defaultP">I forskrift 9. desember 2016 nr. 1502 om finansforetak og finanskonsern (finansforetaksforskriften) gjøres følgende endringer:</article> <article class="defaultP" margin-top="true">Overskriften til kapittel 21a skal lyde:</article><span class="futuretitle" id="kapittel-1-foreslåttittel-1">Kapittel 21a. Lovvalg ved reorganisering eller avvikling av forsikringsforetak, kredittinstitusjoner og visse verdipapirforetak</span> <article class="defaultP" margin-top="true">§ 21a-1 skal lyde:</article><article class="futureLegalArticle" data-name="§21a-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 21a-1</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Dette kapittelet gjelder for:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">kredittinstitusjoner og verdipapirforetak som omsetter finansielle instrumenter for egen regning eller gir fulltegningsgarantier ved emisjon og tilbud om kjøp av finansielle instrumenter (kredittinstitusjoner), og</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">forsikringsforetak.</article></article></li></ul></article><article class="legalP" id="kapittel-1-foreslåttparagraf-1-ledd-2">Hvis det iverksettes krisetiltak etter regler som gjennomfører direktiv 2014/59/EU gjelder kapittelet også for holdingforetak eller annet morselskap i finanskonsern som omfatter bank, kredittforetak og verdipapirforetak som nevnt i første ledd bokstav a, og som ikke er forsikringskonsern.</article></article> <article class="defaultP" margin-top="true">§ 21a-2 skal lyde:</article><article class="futureLegalArticle" data-name="§21a-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 21a-2</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-2-ledd-1">I dette kapittelet menes med:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1"><i>reorganiseringstiltak:</i> tiltak fattet av offentlig myndighet med formål å bevare eller sikre soliditeten til en kredittinstitusjon, et verdipapirforetak eller et forsikringsforetak når vedtaket får eller kan få virkning for eksisterende rettigheter for andre enn foretaket selv.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1"><i>avviklingstiltak:</i> felles prosedyrer for frivillig og tvungen avvikling av en kredittinstitusjon eller et forsikringsforetak som innledes og overvåkes av forvaltnings- eller rettsmyndighetene i en medlemsstat med formål å realisere eiendeler under tilsyn av disse myndighetene, også når disse felles prosedyrene avsluttes ved akkord eller andre tilsvarende tiltak.</article></article></li></ul></article></article> <article class="defaultP" margin-top="true">I § 21a-3 skal første ledd lyde:</article><article class="legalP" id="kapittel-1-ledd-1">Bare forvaltningsmyndighetene eller rettsmyndighetene i hjemstaten skal ha myndighet til å treffe vedtak om ett eller flere reorganiseringstiltak i en kredittinstitusjon eller et forsikringsforetak, herunder i filialer etablert i andre medlemsstater.</article> <article class="defaultP" margin-top="true">I § 21a-4 skal første ledd og andre ledd bokstav a til d lyde:</article><article class="legalP" id="kapittel-1-ledd-2">En kredittinstitusjon eller et forsikringsforetak skal avvikles i samsvar med gjeldende lover, forskrifter og prosedyrer i hjemstaten, med mindre annet er fastsatt i dette kapittelet.</article><article class="legalP" id="kapittel-1-ledd-3">Lovgivningen i hjemstaten skal særlig legges til grunn for:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">hvilke eiendeler som inngår i boet, og hvordan eiendeler som er ervervet av kredittinstitusjonen eller forsikringsforetaket etter at vedtak om avvikling er fattet, skal behandles,</article></article></li><li data-li-identifier="b." data-name="b."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">avviklingsstyrets og kredittinstitusjonens eller forsikringsforetakets respektive fullmakter,</article></article></li><li data-li-identifier="c." data-name="c."><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">vilkårene for å kreve motregning,</article></article></li><li data-li-identifier="d." data-name="d."><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1">virkningene av avviklingstiltak for løpende avtaler der kredittinstitusjonen eller forsikringsforetaket er part,</article></article></li></ul></article> <article class="defaultP" margin-top="true">I § 21a-6 skal første ledd lyde:</article><article class="legalP" id="kapittel-1-ledd-4">Reorganiserings- eller avviklingstiltak skal ikke påvirke fordringshaveres eller tredjemanns tinglige rettigheter til materielle eller immaterielle eiendeler, løsøre eller fast eiendom – både bestemte eiendeler og løsørekomplekser – som tilhører kredittinstitusjonen eller forsikringsforetaket, og som på tidspunktet for vedtaket befinner seg på en annen medlemsstats territorium.</article> <article class="defaultP" margin-top="true">I § 21a-7 skal første og andre ledd lyde:</article><article class="legalP" id="kapittel-1-ledd-5">Reorganiseringstiltak eller avviklingstiltak overfor en kredittinstitusjon eller et forsikringsforetak som kjøper en eiendel, berører ikke selgers rettigheter når de bygger på eiendomsforbehold når eiendelen på tidspunktet for vedtaket befinner seg på en annen medlemsstats territorium.</article><article class="legalP" id="kapittel-1-ledd-6">Reorganiserings- eller avviklingstiltak overfor en kredittinstitusjon eller et forsikringsforetak som selger en eiendel skal, etter at denne er levert, ikke danne grunnlag for heving eller annullering av salget, og skal ikke være til hinder for at kjøperen overtar eiendomsretten til den solgte eiendelen når eiendelen på tidspunktet for vedtaket befinner seg på en annen medlemsstats territorium.</article> <article class="defaultP" margin-top="true">I § 21a-8 skal første ledd lyde:</article><article class="legalP" id="kapittel-1-ledd-7">Reorganiserings- eller avviklingstiltak overfor en kredittinstitusjon eller et forsikringsforetak berører ikke kreditors rett til å motregne sine fordringer når lovgivningen som gjelder for kredittinstitusjonens eller forsikringsforetakets fordringer tillater slik motregning.</article> <article class="defaultP" margin-top="true">§ 21a-14 skal lyde:</article><article class="futureLegalArticle" data-name="§21a-14" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 21a-14</span>. <span class="legalArticleTitle">Vern av tredjemann</span></span><article class="legalP" id="kapittel-1-foreslåttparagraf-3-ledd-1">Når en kredittinstitusjon eller et forsikringsforetak, ved en rettshandel inngått etter vedtakelsen av et reorganiserings- eller avviklingstiltak, mot vederlag avhender<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">fast eiendom,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">et skip eller et luftfartøy som er registreringspliktig i et offentlig register, eller</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">instrumenter eller rettigheter til slike instrumenter hvis eksistens eller omsettelighet forutsetter innføring i et register, på en konto eller i en verdipapirsentral som administreres eller befinner seg i en medlemsstat,</article></article></li></ul><p class="leddfortsettelse">reguleres gyldigheten av denne rettshandelen av lovgivningen i den medlemsstat på hvis territorium den faste eiendommen befinner seg, eller under hvis myndighet registeret, kontoen eller verdipapirsentralen administreres.</p></article></article> <article class="defaultP" margin-top="true">§ 21a-15 skal lyde:</article><article class="futureLegalArticle" data-name="§21a-15" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 21a-15</span>. <span class="legalArticleTitle">Pågående rettssaker</span></span><article class="legalP" id="kapittel-1-foreslåttparagraf-4-ledd-1">Virkningene av reorganiserings- eller avviklingstiltak for en pågående rettssak om en eiendel eller en rettighet som kredittinstitusjonen eller forsikringsforetaket ikke lenger råder over, skal utelukkende reguleres av lovgivningen i den medlemsstat der rettssaken pågår.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2022-11-22-2008/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2023.</article></section></main></body></html>