<!DOCTYPE html><html lang="nb"><head><title>Forskrift om opptak, studier, eksamen og grader ved Fagskolen Diakonova</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-11-04-2187</dd><dt class="dokid">DokumentID</dt><dd class="dokid">LTI/forskrift/2022-11-04-2187</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Fagskolen Diakonova</li></ul></dd><dt class="dateInForce">I kraft fra</dt><dd class="dateInForce">2022-11-04</dd><dt class="basedOn">Hjemmel</dt><dd class="basedOn"><ul><li>lov/2018-06-08-28/§8</li><li>lov/2018-06-08-28/§16</li><li>lov/2018-06-08-28/§16a</li><li>lov/2018-06-08-28/§18</li><li>lov/2018-06-08-28/§19</li><li>lov/2018-06-08-28/§20</li><li>lov/2018-06-08-28/§21</li><li>lov/2018-06-08-28/§22</li><li>lov/2018-06-08-28/§23</li><li>lov/2018-06-08-28/§24</li><li>lov/2018-06-08-28/§25</li><li>lov/2018-06-08-28/§26</li><li>lov/2018-06-08-28/§27</li><li>lov/2018-06-08-28/§28</li></ul></dd><dt class="dateOfPublication">Kunngjort</dt><dd class="dateOfPublication">2022-12-14 15:05</dd><dt class="journalNumber">Journalnummer</dt><dd class="journalNumber">2022-1665</dd><dt class="title">Tittel</dt><dd class="title">Forskrift om opptak, studier, eksamen og grader ved Fagskolen Diakonova</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Fagskolen Diakonova 4. november 2022 med hjemmel i lov 8. juni 2018 nr. 28 om høyere yrkesfaglig utdanning (fagskoleloven) § 8, § 16, § 16a, § 18, § 19, § 20, § 21, § 22, § 23, § 24, § 25, § 26, § 27 og § 28.</dd><dt class="refid">RefID</dt><dd class="refid">forskrift/2022-11-04-2187</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak, studier, eksamen og grader ved Fagskolen Diakonova<ul class="tocSubUl"><li>Kapittel 1. Generelle bestemmelser. Definisjoner<ul class="tocSubUl"><li>§ 1. Virkeområde</li><li>§ 2. Definisjoner</li></ul></li><li>Kapittel 2. Studentenes rettigheter og plikter<ul class="tocSubUl"><li>§ 3. Studentenes rettigheter</li><li>§ 4. Studentenes plikter</li></ul></li><li>Kapittel 3. Godskriving og fritak<ul class="tocSubUl"><li>§ 5. Godskriving av annen utdanning</li><li>§ 6. Fritak</li></ul></li><li>Kapittel 4. Opptaksbestemmelser<ul class="tocSubUl"><li>§ 7. Opptak til fagskoleutdanninger</li><li>§ 8. Klage på opptak</li></ul></li><li>Kapittel 5. Studierett, semesterregistrering og permisjon<ul class="tocSubUl"><li>§ 9. Studierett</li><li>§ 10. Semesterregistering</li><li>§ 11. Permisjon</li></ul></li><li>Kapittel 6. Eksamen og praksis<ul class="tocSubUl"><li>§ 12. Generelt om eksamen</li><li>§ 13. Praksis</li><li>§ 14. Vilkår for å gå opp til eksamen</li><li>§ 15. Oppmelding til eksamen</li><li>§ 16. Antall forsøk til eksamen</li><li>§ 17. Ordinær eksamen</li><li>§ 18. Utsatt eksamen og ekstraordinær eksamen</li><li>§ 19. Forbedring eksamenskarakter</li><li>§ 20. Tilrettelegging av eksamen og alternative vurderingsformer</li><li>§ 21. Eksamen på annet språk enn norsk</li><li>§ 22. Bruk av hjelpemidler ved eksamen under tilsyn</li><li>§ 23. Fravær fra eksamen, trekk fra eksamen</li><li>§ 24. Fusk, forsøk på fusk, annullering av eksamen. Utestenging</li><li>§ 25. Karaktersystem</li></ul></li><li>Kapittel 7. Sensur, klage og vitnemål<ul class="tocSubUl"><li>§ 26. Sensur</li><li>§ 27. Rett til begrunnelse – klage over karakterfastsetting</li><li>§ 28. Klage på formelle feil ved eksamen</li><li>§ 29. Vitnemål og karakterutskrift</li></ul></li><li>Kapittel 8. Skikkethetsvurdering<ul class="tocSubUl"><li>§ 30. Utdanninger hvor studentene er underlagt skikkethetsvurdering</li></ul></li><li>Kapittel 9. Grader<ul class="tocSubUl"><li>§ 31. Grader og utdanninger</li></ul></li><li>Kapittel 10. Retningslinjer og utfyllende bestemmelser. Ikrafttredelse. Overgangsregler<ul class="tocSubUl"><li>§ 32. Retningslinjer og utfyllende bestemmelser</li><li>§ 33. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2022-11-04-2187" id="dokument"><h1>Forskrift om opptak, studier, eksamen og grader ved Fagskolen Diakonova</h1><section class="section" data-name="kap1" id="kapittel-1" data-lovdata-URL="LTI/forskrift/2022-11-04-2187/KAPITTEL_1"><h2>Kapittel 1. Generelle bestemmelser. Definisjoner</h2><article class="legalArticle" data-lovdata-URL="LTI/forskrift/2022-11-04-2187/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Forskriften gjelder for opptak, studier, eksamen og grader ved Fagskolen Diakonova.</article><article class="numberedLegalP" data-numerator="2" id="kapittel-1-paragraf-1-nummer-2">(2) Ved motstrid går generelle lover, nasjonale forskrifter og rammeplaner foran bestemmelsene i denne forskrift.</article></article><article class="legalArticle" data-lovdata-URL="LTI/forskrift/2022-11-04-2187/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><ul class="defaultList"><li><article class="listArticle" id="kapittel-1-paragraf-2-punkt-1"><article class="legalP" id="kapittel-1-paragraf-2-punkt-1-ledd-1"><i>Eksamen:</i> en vurdering hvor resultatet skal inngå på vitnemålet eller karakterutskriften eller innregnes i en karakter på vitnemålet eller karakterutskriften.</article></article></li><li><article class="listArticle" id="kapittel-1-paragraf-2-punkt-2"><article class="legalP" id="kapittel-1-paragraf-2-punkt-2-ledd-1"><i>Ekstraordinær eksamen:</i> en eksamen som arrangeres når fagskolen i særlige tilfeller finner det nødvendig.</article></article></li><li><article class="listArticle" id="kapittel-1-paragraf-2-punkt-3"><article class="legalP" id="kapittel-1-paragraf-2-punkt-3-ledd-1"><i>Emne:</i> en studiepoenggivende enhet med et fastsatt faglig innhold.</article></article></li><li><article class="listArticle" id="kapittel-1-paragraf-2-punkt-4"><article class="legalP" id="kapittel-1-paragraf-2-punkt-4-ledd-1"><i>Emnebeskrivelse</i>: oversikt over faglig innhold, forventet læringsutbytte, organisering og arbeidsmåter, vurderingsformer, pensum, eventuell nærværsplikt og forkunnskapskrav for et emne. Alle emner skal ha en emnebeskrivelse.</article></article></li><li><article class="listArticle" id="kapittel-1-paragraf-2-punkt-5"><article class="legalP" id="kapittel-1-paragraf-2-punkt-5-ledd-1"><i>Obligatorisk aktivitet:</i> en studieaktivitet som må være gjennomført og godkjent for å gå opp til eksamen i et emne eller for å bestå et emne, men der vurderingen ikke inngår i beregningsgrunnlaget for karakteren. Obligatorisk aktivitet angis i emnebeskrivelse eller studieplan.</article></article></li><li><article class="listArticle" id="kapittel-1-paragraf-2-punkt-6"><article class="legalP" id="kapittel-1-paragraf-2-punkt-6-ledd-1"><i>Realkompetanse:</i> Dokumentert kunnskap, ferdigheter og generell kompetanse tilegnet uavhengig av læringsarena, gjennom formell, ikke-formell og/eller uformell læring.</article></article></li><li><article class="listArticle" id="kapittel-1-paragraf-2-punkt-7"><article class="legalP" id="kapittel-1-paragraf-2-punkt-7-ledd-1"><i>Student:</i> en person som er tatt opp til et studieprogram ved Fagskolen Diakonova i samsvar med fagskoleloven § 16 og som har betalt semesteravgift.</article></article></li><li><article class="listArticle" id="kapittel-1-paragraf-2-punkt-8"><article class="legalP" id="kapittel-1-paragraf-2-punkt-8-ledd-1"><i>Studieplaner</i>: planer utarbeidet ved fagskolen som beskriver mål, innhold og organisering av studier.</article></article></li><li><article class="listArticle" id="kapittel-1-paragraf-2-punkt-9"><article class="legalP" id="kapittel-1-paragraf-2-punkt-9-ledd-1"><i>Studieprogram</i>: studieløp av minimum 30 studiepoengs omfang som består av minst to emner og har overordnet læringsutbytte som er fastsatt i studieplan.</article></article></li><li><article class="listArticle" id="kapittel-1-paragraf-2-punkt-10"><article class="legalP" id="kapittel-1-paragraf-2-punkt-10-ledd-1"><i>Studierett:</i> rettighet til å gjennomføre et studium etter aktuell studieplan.</article></article></li><li><article class="listArticle" id="kapittel-1-paragraf-2-punkt-11"><article class="legalP" id="kapittel-1-paragraf-2-punkt-11-ledd-1"><i>Utsatt eksamen:</i> vurdering som arrangeres for studenter som har levert legeerklæring eller hatt annet dokumentert gyldig fravær ved ordinær eksamen. Også for studenter som har gjennomført, men ikke bestått ordinær eksamen.</article></article></li></ul></article></section><section class="section" data-name="kap2" id="kapittel-2" data-lovdata-URL="LTI/forskrift/2022-11-04-2187/KAPITTEL_2"><h2>Kapittel 2. Studentenes rettigheter og plikter</h2><article class="legalArticle" data-lovdata-URL="LTI/forskrift/2022-11-04-2187/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Studentenes rettigheter</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Studenten har rett til opplæring, vurderinger, dokumentasjon og et forsvarlig læringsmiljø i samsvar med lov- og regelverket som gjelder for utdanningen, utdanningens studieplan og øvrig informasjon som gis om utdanningen av Fagskolen Diakonova.</article><article class="numberedLegalP" data-numerator="2" id="kapittel-2-paragraf-1-nummer-2">(2) Studenten rett til permisjon fra studiene i henhold til denne forskriftens § 11.</article></article><article class="legalArticle" data-lovdata-URL="LTI/forskrift/2022-11-04-2187/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Studentenes plikter</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Studenten plikter å sette seg inn i fagskoleloven, fagskoleforskriften, forskrift om opptak, studier, eksamen og grader ved Fagskolen Diakonova, relevante retningslinjer og utfyllende bestemmelser ved Fagskolen Diakonova og studieplanen for sin utdanning.</article><article class="numberedLegalP" data-numerator="2" id="kapittel-2-paragraf-2-nummer-2">(2) Studenten plikter å sette seg inn i informasjonen som er tilgjengelig på skolens kommunikasjonskanaler om utdanningen der studenten er påmeldt.</article><article class="numberedLegalP" data-numerator="3" id="kapittel-2-paragraf-2-nummer-3">(3) Studenten plikter å melde fra om endring av navn, postadresse og e-postadresse til fagskolen. Hvis studenten unnlater å melde fra om slike endringer, bærer studenten risikoen for at informasjon fra fagskolen ikke blir mottatt.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2022-11-04-2187/KAPITTEL_3"><h2>Kapittel 3. Godskriving og fritak</h2><article class="legalArticle" data-lovdata-URL="LTI/forskrift/2022-11-04-2187/§5" data-name="§5" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Godskriving av annen utdanning</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Faglig ansvarlig ved utdanningen avgjør søknader om godskriving av beståtte emner fra andre akkrediterte fagskoleutdanninger, jf. fagskoleloven § 8 første ledd.</article><article class="numberedLegalP" data-numerator="2" id="kapittel-3-paragraf-1-nummer-2">(2) Rektor kan fastsette utfyllende bestemmelser for godskriving av annen utdanning.</article></article><article class="legalArticle" data-lovdata-URL="LTI/forskrift/2022-11-04-2187/§6" data-name="§6" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Fritak</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Faglig ansvarlig ved utdanningen avgjør søknader om fritak for emner på grunnlag av annen dokumentert relevant utdanning og kompetanse, jf. fagskoleloven § 8 andre ledd.</article><article class="numberedLegalP" data-numerator="2" id="kapittel-3-paragraf-2-nummer-2">(2) Rektor kan fastsette utfyllende bestemmelser for fritak for emner.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2022-11-04-2187/KAPITTEL_4"><h2>Kapittel 4. Opptaksbestemmelser</h2><article class="legalArticle" data-lovdata-URL="LTI/forskrift/2022-11-04-2187/§7" data-name="§7" id="kapittel-4-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Opptak til fagskoleutdanninger</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) For opptak og rangering til fagskoleutdanninger gjelder reglene som er fastsatt i fagskoleloven § 16 og forskrift 11. juli 2019 nr. 1005 om høyere yrkesfaglig utdanning (fagskoleforskriften) § 7–§ 18.</article><article class="numberedLegalP" data-numerator="2" id="kapittel-4-paragraf-1-nummer-2">(2) Studieplanene gir informasjon om hvilke utdanningsprogrammer fra videregående opplæring som kreves for opptak til de ulike utdanningene og eventuelt krav om autorisasjon.</article><article class="numberedLegalP" data-numerator="3" id="kapittel-4-paragraf-1-nummer-3">(3) Fagskolen fastsetter utfyllende bestemmelser for vurdering av realkompetanse.</article></article><article class="legalArticle" data-lovdata-URL="LTI/forskrift/2022-11-04-2187/§8" data-name="§8" id="kapittel-4-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Klage på opptak</span></h3><article class="legalP" id="kapittel-4-paragraf-2-ledd-1">Klage på avgjørelser i opptaksspørsmål rettes til fagskolens administrative enhet. Rektor avgjør klagen. Dersom vedtaket ikke blir omgjort, kan søker opprettholde klagen. Klagen avgjøres i fagskolens klagenemnd eller i nasjonal klagenemnd for høyere yrkesfaglig utdanning, avhengig av om opptak skjer lokalt eller gjennom Samordna opptak.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2022-11-04-2187/KAPITTEL_5"><h2>Kapittel 5. Studierett, semesterregistrering og permisjon</h2><article class="legalArticle" data-lovdata-URL="LTI/forskrift/2022-11-04-2187/§9" data-name="§9" id="kapittel-5-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Studierett</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) En student som har akseptert tilbud om studieplass har studierett i henhold til den normerte studietid/den fastsatte studieprogresjon for det aktuelle hel- eller deltidsstudiet studenten er tatt opp til.</article><article class="numberedLegalP" data-numerator="2" id="kapittel-5-paragraf-1-nummer-2">(2) Studieretten kan beholdes i inntil 50&#xa0;% ut over den normerte studietid eller organiserte studieprogresjon. I tidsberegningen inngår ikke utsatt studiestart, utestenging fra fagskolen eller permisjoner etter denne forskriftens § 9.</article><article class="numberedLegalP" data-numerator="3" id="kapittel-5-paragraf-1-nummer-3">(3) Studenten kan søke om å inngå avtale med fagskolen om endret studieprogresjon, men avtalen kan ikke innebære at studenten bruker mer enn 50&#xa0;% eller ett år ut over normert studietid, jf. punkt 2.</article><article class="numberedLegalP" data-numerator="4" id="kapittel-5-paragraf-1-nummer-4">(4) Studenten mister studieretten i følgende tilfeller:<ul class="defaultList"><li data-li-identifier="a." data-name="a."><article class="listArticle" id="kapittel-5-paragraf-1-nummer-4-punkt-1"><article class="legalP" id="kapittel-5-paragraf-1-nummer-4-punkt-1-ledd-1">Studenten ikke møter første studiedag i sitt første semester, med mindre fraværet er forhåndsgodkjent, studenten er innvilget reservert studieplass eller det oppstår uforutsette hendelser som studenten ikke rår over og som forhindrer studenten å ta kontakt med fagskolen.</article></article></li><li data-li-identifier="b." data-name="b."><article class="listArticle" id="kapittel-5-paragraf-1-nummer-4-punkt-2"><article class="legalP" id="kapittel-5-paragraf-1-nummer-4-punkt-2-ledd-1">Studenten unnlater å betale studie- eller semesteravgift innen fastsatt frist.</article></article></li><li data-li-identifier="c." data-name="c."><article class="listArticle" id="kapittel-5-paragraf-1-nummer-4-punkt-3"><article class="legalP" id="kapittel-5-paragraf-1-nummer-4-punkt-3-ledd-1">Studenten har overskredet den fastsatte grensen på inntil 50 % eller ett år utover den normerte studietid eller organiserte studieprogresjon.</article></article></li><li data-li-identifier="d." data-name="d."><article class="listArticle" id="kapittel-5-paragraf-1-nummer-4-punkt-4"><article class="legalP" id="kapittel-5-paragraf-1-nummer-4-punkt-4-ledd-1">Studenten har brukt opp sine forsøk til eksamen eller praksisperiode, jf. denne forskriftens § 18 og § 21.</article></article></li><li data-li-identifier="e." data-name="e."><article class="listArticle" id="kapittel-5-paragraf-1-nummer-4-punkt-5"><article class="legalP" id="kapittel-5-paragraf-1-nummer-4-punkt-5-ledd-1">Studenten har fått vedtak om karantenetid for bruk av falske dokumenter ved opptak til fagskoleutdanningen, jf. fagskoleloven § 16a.</article></article></li><li data-li-identifier="f." data-name="f."><article class="listArticle" id="kapittel-5-paragraf-1-nummer-4-punkt-6"><article class="legalP" id="kapittel-5-paragraf-1-nummer-4-punkt-6-ledd-1">Studenten har fått vedtak om utestenging som følge av å ha skapt fare for liv eller helse, å ha opptrådt grovt usømmelig overfor noen som studenten har møtt i forbindelse med undervisning eller praksisstudier eller å ha brutt lovfestet taushetsplikt, jf. fagskoleloven § 25 tredje ledd.</article></article></li><li data-li-identifier="g." data-name="g."><article class="listArticle" id="kapittel-5-paragraf-1-nummer-4-punkt-7"><article class="legalP" id="kapittel-5-paragraf-1-nummer-4-punkt-7-ledd-1">Studenten har fått vedtak om utestenging fra fagskoleutdanning fordi studenten ikke er skikket for yrket, jf. fagskoleloven § 26.</article></article></li><li data-li-identifier="h." data-name="h."><article class="listArticle" id="kapittel-5-paragraf-1-nummer-4-punkt-8"><article class="legalP" id="kapittel-5-paragraf-1-nummer-4-punkt-8-ledd-1">Studenten har ikke levert politiattest, jf. fagskoleloven § 27, innen fastsatt frist.</article></article></li></ul></article><article class="numberedLegalP" data-numerator="5" id="kapittel-5-paragraf-1-nummer-5">(5) Rektor fatter vedtak om tap av studierett.</article><article class="numberedLegalP" data-numerator="6" id="kapittel-5-paragraf-1-nummer-6">(6) Studenten kan klage på vedtak om tap av studierett som angitt i denne bestemmelsens fjerde ledd.</article><article class="numberedLegalP" data-numerator="7" id="kapittel-5-paragraf-1-nummer-7">(7) Studenter som mister studieretten, kan søke nytt opptak til studieprogrammet eller tilsvarende studieprogram ved Fagskolen Diakonova, så fremt overordnede bestemmelser gir adgang til dette. Studenter som har mistet studieretten etter denne forskriftens § 7 (4) bokstav d, kan ikke søke nytt opptak til studieprogrammet eller tilsvarende studieprogram ved Fagskolen Diakonova før det har gått to år etter siste eksamensforsøk eller praksisperiode.</article><article class="numberedLegalP" data-numerator="8" id="kapittel-5-paragraf-1-nummer-8">(8) Studieretten opphører når<ul class="defaultList"><li data-li-identifier="a." data-name="a."><article class="listArticle" id="kapittel-5-paragraf-1-nummer-8-punkt-1"><article class="legalP" id="kapittel-5-paragraf-1-nummer-8-punkt-1-ledd-1">Studenten trekker seg fra studieprogrammet.</article></article></li><li data-li-identifier="b." data-name="b."><article class="listArticle" id="kapittel-5-paragraf-1-nummer-8-punkt-2"><article class="legalP" id="kapittel-5-paragraf-1-nummer-8-punkt-2-ledd-1">Studiet er fullført og vitnemål eller karakterutskrift er utstedt.</article></article></li></ul></article></article><article class="legalArticle" data-lovdata-URL="LTI/forskrift/2022-11-04-2187/§10" data-name="§10" id="kapittel-5-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Semesterregistering</span></h3><article class="legalP" id="kapittel-5-paragraf-2-ledd-1">Fullført semesterregistrering er en forutsetning for at studenten gis status som student og for at studenten kan følge undervisning og ta eksamen i det aktuelle semesteret.</article></article><article class="legalArticle" data-lovdata-URL="LTI/forskrift/2022-11-04-2187/§11" data-name="§11" id="kapittel-5-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Permisjon</span></h3><article class="numberedLegalP" data-numerator="1" id="kapittel-5-paragraf-3-nummer-1">(1) En student kan søke om permisjon ved fødsel/adopsjon, førstegangstjeneste, sykdom eller ved andre særskilte grunner.</article><article class="numberedLegalP" data-numerator="2" id="kapittel-5-paragraf-3-nummer-2">(2) Studenten må som hovedregel ha gjennomført minst ett semester eller mer for å søke permisjon. Betingelse om gjennomført 1. semester gjelder ikke når fødsel/adopsjon og førstegangstjeneste er årsak til permisjonen.</article><article class="numberedLegalP" data-numerator="3" id="kapittel-5-paragraf-3-nummer-3">(3) Som hovedregel gis det permisjon for inntil ett år.</article><article class="numberedLegalP" data-numerator="4" id="kapittel-5-paragraf-3-nummer-4">(4) Som hovedregel kan maksimal permisjonstid ikke overskride to år av studieløp avtalt i studentens opprinnelige utdanningsplan.</article><article class="numberedLegalP" data-numerator="5" id="kapittel-5-paragraf-3-nummer-5">(5) Studenten har rett til å gjenoppta studiene på tilsvarende nivå som før permisjonen, men studieløpet må tilpasses gjeldende studieplan.</article><article class="numberedLegalP" data-numerator="6" id="kapittel-5-paragraf-3-nummer-6">(6) Rektor avgjør søknader om permisjon.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2022-11-04-2187/KAPITTEL_6"><h2>Kapittel 6. Eksamen og praksis</h2><article class="legalArticle" data-lovdata-URL="LTI/forskrift/2022-11-04-2187/§12" data-name="§12" id="kapittel-6-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Generelt om eksamen</span></h3><article class="numberedLegalP" data-numerator="1" id="kapittel-6-paragraf-1-nummer-1">(1) Eksamen er knyttet til det enkelte emnet og skal sikre at studentene holder et tilfredsstillende faglig nivå og blir prøvet ut fra læringsutbyttene som gjelder for emnet.</article><article class="numberedLegalP" data-numerator="2" id="kapittel-6-paragraf-1-nummer-2">(2) Det skal framgå av studieplanen eller emnebeskrivelsen hvilken eller hvilke vurderingsformer et emne har.</article><article class="numberedLegalP" data-numerator="3" id="kapittel-6-paragraf-1-nummer-3">(3) Tidspunkt for de enkelte eksamener fastsettes av faglig ansvarlig ved utdanningen i samarbeid med fagskolens administrative enhet. Eventuelle endringer i tidspunktet skal være kunngjort innen oppmeldingsfristen. Endringer på et senere tidspunkt kan bare gjøres ut fra særlige grunner.</article></article><article class="legalArticle" data-lovdata-URL="LTI/forskrift/2022-11-04-2187/§13" data-name="§13" id="kapittel-6-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Praksis</span></h3><article class="legalP" id="kapittel-6-paragraf-2-ledd-1">For utdanninger der gjennomføringen av praksis er gjenstand for faglig vurdering, gjelder følgende:<ul class="defaultList"><li data-li-identifier="1." data-name="1."><article class="listArticle" id="kapittel-6-paragraf-2-ledd-1-punkt-1"><article class="legalP" id="kapittel-6-paragraf-2-ledd-1-punkt-1-ledd-1">For ikke bestått praksis gis det adgang til å ta praksisperioden på nytt én gang. Denne skal så langt som mulig foregå ved et annet praksissted og med annen praksisveileder enn under den første praksisperioden.</article></article></li><li data-li-identifier="2." data-name="2."><article class="listArticle" id="kapittel-6-paragraf-2-ledd-1-punkt-2"><article class="legalP" id="kapittel-6-paragraf-2-ledd-1-punkt-2-ledd-1">Dersom en student får samme praksisperiode vurdert til ikke bestått to ganger, mister studenten studieretten, jf. denne forskriftens § 7 (4) bokstav d.</article></article></li><li data-li-identifier="3." data-name="3."><article class="listArticle" id="kapittel-6-paragraf-2-ledd-1-punkt-3"><article class="legalP" id="kapittel-6-paragraf-2-ledd-1-punkt-3-ledd-1">Det er ikke anledning til å trekke seg fra obligatoriske praksis uten gyldig grunn. Med gyldig grunn menes dokumentert sykefravær eller annet dokumentert tvingende fravær. Fraværet må meldes til fagskolen umiddelbart. Fravær fra obligatoriske praksisperioder uten gyldig grunn, teller som et forsøk.</article></article></li></ul></article></article><article class="legalArticle" data-lovdata-URL="LTI/forskrift/2022-11-04-2187/§14" data-name="§14" id="kapittel-6-paragraf-3"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Vilkår for å gå opp til eksamen</span></h3><article class="legalP" id="kapittel-6-paragraf-3-ledd-1">For å gå opp til eksamen må studenten ha betalt alle avgifter knyttet til utdanningen, være semesterregistrert og fått godkjent alle obligatoriske aktiviteter som kreves i henhold til studieplanen eller emnebeskrivelsen.</article></article><article class="legalArticle" data-lovdata-URL="LTI/forskrift/2022-11-04-2187/§15" data-name="§15" id="kapittel-6-paragraf-4"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Oppmelding til eksamen</span></h3><article class="numberedLegalP" data-numerator="1" id="kapittel-6-paragraf-4-nummer-1">(1) Studenter melder seg opp til ordinær eksamen ved å fullføre semesterregistrering for inneværende semester innen fastsatte frister.</article><article class="numberedLegalP" data-numerator="2" id="kapittel-6-paragraf-4-nummer-2">(2) Studenter som skal ta utsatt eller ekstraordinær eksamen eller forbedre karakter, må selv melde seg opp innen fastsatte frister og kontrollere at eksamenspåmeldingen er korrekt registrert.</article><article class="numberedLegalP" data-numerator="3" id="kapittel-6-paragraf-4-nummer-3">(3) En student er selv ansvarlig for å holde seg orientert om tid og sted for eksamen.</article></article><article class="legalArticle" data-lovdata-URL="LTI/forskrift/2022-11-04-2187/§16" data-name="§16" id="kapittel-6-paragraf-5"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Antall forsøk til eksamen</span></h3><article class="legalP" id="kapittel-6-paragraf-5-ledd-1">Studenter har ikke rett til å framstille seg til eksamen i samme emne mer enn tre ganger. Fagskolen Diakonova kan i særlige tilfeller gi dispensasjon for et fjerde og siste eksamensforsøk. En student anses for å ha framstilt seg til eksamen dersom studenten trekker seg etter avmeldingsfristens utløp, ikke møter på eksamen, ikke leverer besvarelse eller trekker seg under eksamen. Forbedring av karakter anses som et forsøk.</article></article><article class="legalArticle" data-lovdata-URL="LTI/forskrift/2022-11-04-2187/§17" data-name="§17" id="kapittel-6-paragraf-6"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Ordinær eksamen</span></h3><article class="legalP" id="kapittel-6-paragraf-6-ledd-1">Ordinær eksamen gjennomføres med den vurderingsform og i det semester som er angitt i studieplanen eller emnebeskrivelsen.</article></article><article class="legalArticle" data-lovdata-URL="LTI/forskrift/2022-11-04-2187/§18" data-name="§18" id="kapittel-6-paragraf-7"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Utsatt eksamen og ekstraordinær eksamen</span></h3><article class="numberedLegalP" data-numerator="1" id="kapittel-6-paragraf-7-nummer-1">(1) Utsatt eksamen arrangeres innen rimelig tid etter ordinær eksamen.</article><article class="numberedLegalP" data-numerator="2" id="kapittel-6-paragraf-7-nummer-2">(2) En student som har gjennomført og ikke bestått ordinær eksamen, har rett til å gå opp til utsatt eksamen.</article><article class="numberedLegalP" data-numerator="3" id="kapittel-6-paragraf-7-nummer-3">(3) En student som har hatt gyldig fravær ved ordinær eksamen, har rett til å gå opp til utsatt eksamen. Som gyldig fravær regnes sykdom eller annen dokumentert tvingende fraværsgrunn.</article><article class="numberedLegalP" data-numerator="4" id="kapittel-6-paragraf-7-nummer-4">(4) En student som ikke gjennomfører eller ikke består utsatt eksamen, kan ikke gå opp til ny eksamen før ved neste ordinære eksamen. Dette gjelder også studenter som har gyldig fravær ved utsatt eksamen.</article><article class="numberedLegalP" data-numerator="5" id="kapittel-6-paragraf-7-nummer-5">(5) Dersom det arrangeres utsatt eksamen for studenter som er nevnt over i andre til fjerde ledd, kan også studenter som har hatt fravær fra ordinær eksamen uten gyldig grunn, ikke har gjennomført ordinær eksamen eller har trukket seg innen fastsatt frist, fremstille seg til denne.</article><article class="numberedLegalP" data-numerator="6" id="kapittel-6-paragraf-7-nummer-6">(6) Ved vesentlig endring av studieplanen har en student rett til å gå opp til utsatt eksamen etter gammel ordning inntil to år etter at siste ordinære eksamen ble arrangert.</article><article class="numberedLegalP" data-numerator="7" id="kapittel-6-paragraf-7-nummer-7">(7) Dersom et studium legges ned, kan studenter som er forsinket i studieløpet søke fagskolen om å avlegge eksamen i et emne i inntil to år etter at emnet er opphørt.</article><article class="numberedLegalP" data-numerator="8" id="kapittel-6-paragraf-7-nummer-8">(8) Fagskolen kan i særlige tilfeller avholde ekstraordinær eksamen. Når det skal arrangeres ekstraordinær eksamen og ved tilpasning av eksamensordning for utvekslingsstudenter, avgjør rektor hvilke vilkår som må være oppfylt for å få adgang til eksamen og for å få karakter, samt hvilket pensum som skal ligge til grunn for eksamen.</article></article><article class="legalArticle" data-lovdata-URL="LTI/forskrift/2022-11-04-2187/§19" data-name="§19" id="kapittel-6-paragraf-8"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Forbedring eksamenskarakter</span></h3><article class="numberedLegalP" data-numerator="1" id="kapittel-6-paragraf-8-nummer-1">(1) En student som ønsker å forbedre en karakter, kan melde seg opp ved ordinær eksamen. En student som har fullført studiet, kan søke om å forbedre karakter inntil ett år etter fullført studium.</article><article class="numberedLegalP" data-numerator="2" id="kapittel-6-paragraf-8-nummer-2">(2) Ved forbedring av karakter prøves studenten i gjeldende pensum på eksamenstidspunktet.</article><article class="numberedLegalP" data-numerator="3" id="kapittel-6-paragraf-8-nummer-3">(3) Studenten avkreves en eksamensavgift fastsatt av fagskolen for forbedring av eksamenskarakter.</article></article><article class="legalArticle" data-lovdata-URL="LTI/forskrift/2022-11-04-2187/§20" data-name="§20" id="kapittel-6-paragraf-9"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Tilrettelegging av eksamen og alternative vurderingsformer</span></h3><article class="numberedLegalP" data-numerator="1" id="kapittel-6-paragraf-9-nummer-1">(1) En kandidat som av medisinske eller andre grunner har behov for tilrettelegging av eksamen eller alternativ vurderingsform, må søke om dette. Tilretteleggingen skal ha som formål å oppveie de ulemper studenten har, samtidig som man i størst mulig utstrekning skal sørge for at studentene prøves likt. Det skal stilles de samme faglige krav som ved ordinær vurdering.</article><article class="numberedLegalP" data-numerator="2" id="kapittel-6-paragraf-9-nummer-2">(2) Søknad må framsettes innen en fastsatt frist. Unntak fra søknadsfristen kan gjøres ved akutt sykdom eller forverring av kronisk sykdom. Dersom behovet for tilrettelegging er av permanent karakter, kan det søkes om tilrettelegging for hele studieperioden.</article><article class="numberedLegalP" data-numerator="3" id="kapittel-6-paragraf-9-nummer-3">(3) Behovet for tilrettelegging må dokumenteres med legeattest eller attest fra andre sakkyndige. Attesten må inneholde en spesifikasjon av behovet for tilrettelegging eller alternativ vurderingsform i eksamenssituasjonen. Dokumentasjon må være av nyere dato, normalt ikke eldre enn to år.</article><article class="numberedLegalP" data-numerator="4" id="kapittel-6-paragraf-9-nummer-4">(4) Studenter med dysleksi eller andre lese-/skrivevansker kan etter eget ønske få lagt ved eksamensbesvarelsen en anonymisert attest som stadfester dette.</article><article class="numberedLegalP" data-numerator="5" id="kapittel-6-paragraf-9-nummer-5">(5) Studenter med annet morsmål enn norsk, som har kvalifisert seg til opptak ved å tilfredsstille et av norskkravene til fremmedspråklige søkere, gis ikke utvidet eksamenstid eller annen tilrettelegging av eksamen grunnet språkvansker alene. Det kan søkes om å bruke to-språklig ordbok og/eller rettskrivningsordbok på eksamen med tilsyn.</article><article class="numberedLegalP" data-numerator="6" id="kapittel-6-paragraf-9-nummer-6">(6) Søknad om tilrettelegging sendes til fagskolens administrative enhet.</article><article class="numberedLegalP" data-numerator="7" id="kapittel-6-paragraf-9-nummer-7">(7) Rektor kan fastsette utfyllende bestemmelser om tilrettelegging av eksamen og alternative vurderingsformer.</article></article><article class="legalArticle" data-lovdata-URL="LTI/forskrift/2022-11-04-2187/§21" data-name="§21" id="kapittel-6-paragraf-10"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Eksamen på annet språk enn norsk</span></h3><article class="legalP" id="kapittel-6-paragraf-10-ledd-1">Eksamensoppgaver utformes som hovedregel på norsk, eventuelt på engelsk hvis emnet gis på engelsk i henhold til studieplan eller emnebeskrivelse. Besvarelser kan skrives på norsk, svensk eller dansk med mindre annet er bestemt i studieplan eller emnebeskrivelse.</article></article><article class="legalArticle" data-lovdata-URL="LTI/forskrift/2022-11-04-2187/§22" data-name="§22" id="kapittel-6-paragraf-11"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Bruk av hjelpemidler ved eksamen under tilsyn</span></h3><article class="numberedLegalP" data-numerator="1" id="kapittel-6-paragraf-11-nummer-1">(1) Fagskolen fastsetter hvilke hjelpemidler som kan benyttes ved eksamen. Oversikt over tillatte hjelpemidler skal framgå av studieplan eller emnebeskrivelser og i eksamensoppgavene. Det skal komme klart fram hvilke hjelpemidler som utleveres fra høgskolen og hvilke studenten selv har ansvar for å medbringe.</article><article class="numberedLegalP" data-numerator="2" id="kapittel-6-paragraf-11-nummer-2">(2) Kandidater plikter å gjøre alle hjelpemidler tilgjengelig for kontroll før og under eksamen.</article></article><article class="legalArticle" data-lovdata-URL="LTI/forskrift/2022-11-04-2187/§23" data-name="§23" id="kapittel-6-paragraf-12"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Fravær fra eksamen, trekk fra eksamen</span></h3><article class="numberedLegalP" data-numerator="1" id="kapittel-6-paragraf-12-nummer-1">(1) En student har anledning til å trekke seg fra eksamen innen fastsatt frist. Studenten kan da ikke framstille seg til eksamen før neste ordinære eksamen. Unntak fra dette er nevnt i denne forskriftens § 16 femte ledd.</article><article class="numberedLegalP" data-numerator="2" id="kapittel-6-paragraf-12-nummer-2">(2) Dersom en student ikke trekker seg innen fastsatt frist, ikke møter til eksamen til fastsatt tid eller leverer eksamensbesvarelse til fastsatt tid, regnes det som et eksamensforsøk.</article><article class="numberedLegalP" data-numerator="3" id="kapittel-6-paragraf-12-nummer-3">(3) En student som trekker seg under eksamen med tilsyn etter at eksamen har startet, skal gjøre dette skriftlig ved å signere på oppmøteliste og eksamensvakt skal krysse av for «trekk». Oppgavetekst og alt utlevert materiale skal leveres tilbake. Trekk under eksamen regnes som et eksamensforsøk.</article><article class="numberedLegalP" data-numerator="4" id="kapittel-6-paragraf-12-nummer-4">(4) Dersom en student leverer blank besvarelse eller en besvarelse som åpenbart ikke er et forsøk på faglig besvarelse, blir dette ansett som trekk under eksamen og regnes som et eksamensforsøk.</article><article class="numberedLegalP" data-numerator="5" id="kapittel-6-paragraf-12-nummer-5">(5) Dersom sykdom eller andre sterke velferdsgrunner forhindrer studenten i å møte til eller gjennomføre eksamen eller fører til at student må avbryte eksamen, må legeerklæring eller annen dokumentasjon leveres fagskolen senest innen fire virkedager.</article><article class="numberedLegalP" data-numerator="6" id="kapittel-6-paragraf-12-nummer-6">(6) En student som har levert besvarelse, kan ikke unndra seg sensur.</article></article><article class="legalArticle" data-lovdata-URL="LTI/forskrift/2022-11-04-2187/§24" data-name="§24" id="kapittel-6-paragraf-13"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Fusk, forsøk på fusk, annullering av eksamen. Utestenging</span></h3><article class="numberedLegalP" data-numerator="1" id="kapittel-6-paragraf-13-nummer-1">(1) Forsøk på fusk eller konsekvenser av fusk reguleres av fagskoleloven. Vedtak fattes av fagskolens klagenemnd, jf. fagskoleloven § 24 og § 25.</article><article class="numberedLegalP" data-numerator="2" id="kapittel-6-paragraf-13-nummer-2">(2) Skriftlig eksamen med tilsyn anses som påbegynt når eksamensoppgave deles ut. Regler for forsøk på fusk gjelder også ved bokkontroll før eksamen er påbegynt.</article><article class="numberedLegalP" data-numerator="3" id="kapittel-6-paragraf-13-nummer-3">(3) Dersom det under eksamen under tilsyn oppstår situasjoner som gjør at en student kan mistenkes for fusk, skal studenten gjøres oppmerksom på at forholdet vil bli rapportert til fagskolens administrative enhet for videre behandling. Studenten gis da mulighet til å velge om han/hun vil avbryte eller fortsette eksamen. Det samme gjelder for studenter som mistenkes for å ha medvirket til at en annen student fusker.</article><article class="numberedLegalP" data-numerator="4" id="kapittel-6-paragraf-13-nummer-4">(4) Dersom det oppstår mistanke om fusk eller forsøk på fusk under sensurering, skal forholdet rapporteres til fagskolens administrative enhet. Dette gjelder også for studenter som mistenkes for å medvirke til at en annen student har fusket.</article><article class="numberedLegalP" data-numerator="5" id="kapittel-6-paragraf-13-nummer-5">(5) Fagskolens klagenemnd fastsetter reaksjonsform ved fusk eller forsøk på fusk i henhold til fagskoleloven § 24 og § 25.</article><article class="numberedLegalP" data-numerator="6" id="kapittel-6-paragraf-13-nummer-6">(6) Annullering av eksamen eller prøve teller som ett forsøk til eksamen.</article><article class="numberedLegalP" data-numerator="7" id="kapittel-6-paragraf-13-nummer-7">(7) Utestenging fra fagskolen reguleres av de til enhver tid gjeldende bestemmelser i fagskoleloven § 24 og § 25.</article><article class="numberedLegalP" data-numerator="8" id="kapittel-6-paragraf-13-nummer-8">(8) Rektor kan fastsette retningslinjer for behandling av fusk eller forsøk på fusk. I disse retningslinjene inngår avgrensing av hva som er å anse som fusk.</article></article><article class="legalArticle" data-lovdata-URL="LTI/forskrift/2022-11-04-2187/§25" data-name="§25" id="kapittel-6-paragraf-14"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Karaktersystem</span></h3><article class="numberedLegalP" data-numerator="1" id="kapittel-6-paragraf-14-nummer-1">(1) Karakter angis enten ved å benytte en gradert skala fra A–F eller ved å benytte bestått/ikke bestått.</article><article class="numberedLegalP" data-numerator="2" id="kapittel-6-paragraf-14-nummer-2">(2) Regler for beregning av endelig karakter i et fag som består av flere deleksamener, skal framgå av studieplan eller emnebeskrivelse.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2022-11-04-2187/KAPITTEL_7"><h2>Kapittel 7. Sensur, klage og vitnemål</h2><article class="legalArticle" data-lovdata-URL="LTI/forskrift/2022-11-04-2187/§26" data-name="§26" id="kapittel-7-paragraf-1"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Sensur</span></h3><article class="numberedLegalP" data-numerator="1" id="kapittel-7-paragraf-1-nummer-1">(1) Studentens kunnskaper, ferdigheter og generelle kompetanse skal prøves og vurderes på en upartisk og faglig betryggende måte, jf. fagskoleloven § 21.</article><article class="numberedLegalP" data-numerator="2" id="kapittel-7-paragraf-1-nummer-2">(2) Faglig ansvarlig oppnevner sensorer ved eksamen, prøve, bedømmelse av oppgave eller annen vurdering når resultatet inngår på vitnemålet eller innregnes i karakter for vedkommende studium.</article><article class="numberedLegalP" data-numerator="3" id="kapittel-7-paragraf-1-nummer-3">(3) En student som deltar i gruppeeksamen/prosjektgrupper som vurderes som eksamen og som har unndratt seg arbeid og forpliktelser, kan bli vurdert til dårligere karakter enn resten av gruppen eller bli vurdert til ikke bestått. Det forutsettes at unndragelsen er dokumentert eller klart sannsynliggjort.</article><article class="numberedLegalP" data-numerator="4" id="kapittel-7-paragraf-1-nummer-4">(4) Sensur skal foreligge innen tre uker hvis ikke særlige grunner gjør det nødvendig å bruke mer tid, jf. fagskoleloven § 21 tredje ledd.</article><article class="numberedLegalP" data-numerator="5" id="kapittel-7-paragraf-1-nummer-5">(5) Sensur kunngjøres på den måten fagskolen bestemmer.</article></article><article class="legalArticle" data-lovdata-URL="LTI/forskrift/2022-11-04-2187/§27" data-name="§27" id="kapittel-7-paragraf-2"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Rett til begrunnelse – klage over karakterfastsetting</span></h3><article class="numberedLegalP" data-numerator="1" id="kapittel-7-paragraf-2-nummer-1">(1) Studenten har rett til begrunnelse for karakterfastsettingen, jf. fagskoleloven § 22 første ledd.</article><article class="numberedLegalP" data-numerator="2" id="kapittel-7-paragraf-2-nummer-2">(2) Studenten har rett til å klage på karakterfastsettingen, jf. fagskoleloven § 22 fjerde ledd.</article><article class="numberedLegalP" data-numerator="3" id="kapittel-7-paragraf-2-nummer-3">(3) Muntlig prestasjoner og vurdering av praksisstudier som etter sin art ikke lar seg etterprøve, kan likevel ikke påklages, jf. fagskoleloven § 22 femte ledd.</article><article class="numberedLegalP" data-numerator="4" id="kapittel-7-paragraf-2-nummer-4">(4) Karakterfastsettingen på gruppeeksamen kan påklages. Klagen underskrives av de i gruppen som ønsker å klage. En eventuell endring i karakteren etter klagesensur gjelder kun for den kandidaten eller de kandidatene som har klaget på karakterfastsettingen.</article><article class="numberedLegalP" data-numerator="5" id="kapittel-7-paragraf-2-nummer-5">(5) Klagefrist følger av fagskoleloven § 22 fjerde ledd.</article><article class="numberedLegalP" data-numerator="6" id="kapittel-7-paragraf-2-nummer-6">(6) Ved klage skal det foretas ny sensur. Ny sensor skal ikke ha opplysninger om karakter, begrunnelse for karakter eller studentens begrunnelse for klage, jf. fagskoleloven § 22 fjerde ledd.</article><article class="numberedLegalP" data-numerator="7" id="kapittel-7-paragraf-2-nummer-7">(7) Karakterfastsetting ved ny sensurering etter klage er endelig og kan ikke påklages, jf. fagskoleloven § 22 sjette ledd.</article></article><article class="legalArticle" data-lovdata-URL="LTI/forskrift/2022-11-04-2187/§28" data-name="§28" id="kapittel-7-paragraf-3"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Klage på formelle feil ved eksamen</span></h3><article class="legalP" id="kapittel-7-paragraf-3-ledd-1">Studenten kan klage over formelle feil ved eksamen, jf. fagskoleloven § 23.</article></article><article class="legalArticle" data-lovdata-URL="LTI/forskrift/2022-11-04-2187/§29" data-name="§29" id="kapittel-7-paragraf-4"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Vitnemål og karakterutskrift</span></h3><article class="numberedLegalP" data-numerator="1" id="kapittel-7-paragraf-4-nummer-1">(1) Studenter som fullfører en utdanning ved fagskolen, skal få utstedt vitnemål.</article><article class="numberedLegalP" data-numerator="2" id="kapittel-7-paragraf-4-nummer-2">(2) Deleksamener eller forprøver som inngår i en vurdering av et emne, skal i hovedsak ikke spesifiseres i vitnemål eller karakterutskrift.</article><article class="numberedLegalP" data-numerator="3" id="kapittel-7-paragraf-4-nummer-3">(3) En student som etter fullført utdanning avlegger eksamen i et emne som inngår i grad hvor vitnemål er gitt, kan be om supplerende karakterutskrift.</article><article class="numberedLegalP" data-numerator="4" id="kapittel-7-paragraf-4-nummer-4">(4) Vitnemål utstedes først etter at klagefrister på karakterfastsettingen av eksamenene som inngår i vitnemålet er utløpt.</article><article class="numberedLegalP" data-numerator="5" id="kapittel-7-paragraf-4-nummer-5">(5) Dersom en student ønsker å forbedre karakterer som inngår i en grad som gir grunnlag for vitnemål, kan studenten innen angitt frist reservere seg mot utstedelse av vitnemål i inntil ett år.</article><article class="numberedLegalP" data-numerator="6" id="kapittel-7-paragraf-4-nummer-6">(6) Vitnemål utstedes bare én gang. Ved tap av vitnemål kan fagskolen etter søknad og mot betaling utstede duplikat. Duplikat utstedes kun i særlige tilfeller.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2022-11-04-2187/KAPITTEL_8"><h2>Kapittel 8. Skikkethetsvurdering</h2><article class="legalArticle" data-lovdata-URL="LTI/forskrift/2022-11-04-2187/§30" data-name="§30" id="kapittel-8-paragraf-1"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Utdanninger hvor studentene er underlagt skikkethetsvurdering</span></h3><article class="legalP" id="kapittel-8-paragraf-1-ledd-1">Studenter på følgende utdanninger ved Fagskolen Diakonova er underlagt skikkethetsvurdering i tråd med fagskoleloven § 26 og fagskoleforskriften § 26–§ 36:<ul class="defaultList"><li data-li-identifier="a." data-name="a."><article class="listArticle" id="kapittel-8-paragraf-1-ledd-1-punkt-1"><article class="legalP" id="kapittel-8-paragraf-1-ledd-1-punkt-1-ledd-1">Fagskoleutdanning i aktiv omsorg for eldre.</article></article></li></ul></article></article></section><section class="section" data-name="kap9" id="kapittel-9" data-lovdata-URL="LTI/forskrift/2022-11-04-2187/KAPITTEL_9"><h2>Kapittel 9. Grader</h2><article class="legalArticle" data-lovdata-URL="LTI/forskrift/2022-11-04-2187/§31" data-name="§31" id="kapittel-9-paragraf-1"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Grader og utdanninger</span></h3><article class="legalP" id="kapittel-9-paragraf-1-ledd-1">Fagskolen Diakonova kan tildele følgende grader:<ul class="defaultList"><li data-li-identifier="a." data-name="a."><article class="listArticle" id="kapittel-9-paragraf-1-ledd-1-punkt-1"><article class="legalP" id="kapittel-9-paragraf-1-ledd-1-punkt-1-ledd-1">Fagskolegrad, normert studietid 1 år.</article></article></li></ul></article></article></section><section class="section" data-name="kap10" id="kapittel-10" data-lovdata-URL="LTI/forskrift/2022-11-04-2187/KAPITTEL_10"><h2>Kapittel 10. Retningslinjer og utfyllende bestemmelser. Ikrafttredelse. Overgangsregler</h2><article class="legalArticle" data-lovdata-URL="LTI/forskrift/2022-11-04-2187/§32" data-name="§32" id="kapittel-10-paragraf-1"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Retningslinjer og utfyllende bestemmelser</span></h3><article class="legalP" id="kapittel-10-paragraf-1-ledd-1">Rektor kan fastsette retningslinjer og utfyllende bestemmelser innenfor rammen av denne forskriften.</article></article><article class="legalArticle" data-lovdata-URL="LTI/forskrift/2022-11-04-2187/§33" data-name="§33" id="kapittel-10-paragraf-2"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Ikrafttredelse</span></h3><article class="legalP" id="kapittel-10-paragraf-2-ledd-1">Forskriften trer i kraft 4. november 2022.</article></article></section></main></body></html>