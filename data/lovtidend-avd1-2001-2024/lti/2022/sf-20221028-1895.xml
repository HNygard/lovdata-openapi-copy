<!DOCTYPE html><html lang="nb"><head><title>Forskrift om endring i forskrift om utsendte arbeidstakere</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-10-28-1895</dd><dt class="dokid">DokumentID</dt><dd class="dokid">LTI/forskrift/2022-10-28-1895</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Arbeidsmiljø- og sikkerhetsavdelingen</li></ul></dd><dt class="dateInForce">I kraft fra</dt><dd class="dateInForce">2023-01-01, 2023-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-12-16-1566</li></ul></dd><dt class="basedOn">Hjemmel</dt><dd class="basedOn"><ul><li>lov/1988-04-29-21/§2</li><li>lov/1993-06-04-58/§2</li><li>lov/2004-12-10-76/§2</li><li>lov/2005-06-17-62/§1-7</li><li>lov/2005-06-17-62/§18-11</li></ul></dd><dt class="dateOfPublication">Kunngjort</dt><dd class="dateOfPublication">2022-11-02 14:55</dd><dt class="journalNumber">Journalnummer</dt><dd class="journalNumber">2022-1416</dd><dt class="title">Tittel</dt><dd class="title">Forskrift om endring i forskrift om utsendte arbeidstakere</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og inkluderingsdepartementet 28. oktober 2022 med hjemmel i lov 29. april 1988 nr. 21 om ferie § 2 femte ledd, lov 4. juni 1993 nr. 58 om allmenngjøring av tariffavtaler m.v. (allmenngjøringsloven) § 2 første ledd, lov 10. desember 2004 nr. 76 om arbeidsmarkedstjenester (arbeidsmarkedsloven) § 2 fjerde ledd og lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) § 1-7 fjerde ledd og § 18-11 femte ledd. <br /><strong>EØS-henvisninger:</strong> EØS-avtalen vedlegg XVIII nr. 30 (direktiv 96/71/EF endret ved direktiv (EU) 2018/957).</dd><dt class="refid">RefID</dt><dd class="refid">forskrift/2022-10-28-1895</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utsendte arbeidstakere<ul class="tocSubUl"><li>I<ul class="tocSubUl"><li>§ 1. Virkeområde</li><li>§ 3. Arbeids- og ansettelsesvilkår</li><li>§ 3A. Beregning av ytelser som gjelder spesielt for utsendingen</li><li>§ 3B. Arbeids- og ansettelsesvilkår ved langvarig utsending</li><li>§ 4. Krav om dokumentasjon</li><li>§ 5. Informasjon og samarbeid</li><li>§ 6. Gjensidig bistand til å underrette om vedtak og avgjørelser</li><li>§ 9. Domsmyndighet</li><li>§ 10. Vern mot gjengjeldelse når utsendt arbeidstaker går til rettslige eller administrative skritt mot arbeidsgiver</li><li>§ 12A. Utsending fra Norge av arbeidstaker som er innleid fra bemanningsforetak</li><li>§ 13. Straffebestemmelser</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-10-28-1895" id="dokument"><h1>Forskrift om endring i forskrift om utsendte arbeidstakere</h1><section class="section" data-name="kapI" id="kapittel-1" data-lovdata-URL="LTI/forskrift/2022-10-28-1895/KAPITTEL_1"><h2 data-text-align="center">I</h2><article class="defaultP">I forskrift 16. desember 2005 nr. 1566 om utsendte arbeidstakere gjøres følgende endringer:</article> <article class="defaultP" margin-top="true">EØS-henvisningsfeltet skal lyde:</article><article class="defaultP">EØS-avtalen vedlegg XVIII nr. 30 (direktiv 96/71/EF endret ved direktiv (EU) 2018/957) og nr. 30b (direktiv 2014/67/EU).</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Forskriften gjelder når utenlandsk virksomhet sender arbeidstaker til Norge i forbindelse med tjenesteyting, jf. arbeidsmiljøloven § 1-7 første til tredje ledd, forutsatt at det foreligger et arbeidsforhold mellom den utenlandske virksomheten og den utsendte arbeidstakeren i utsendingsperioden.</article><article class="legalP" id="kapittel-1-foreslåttparagraf-1-ledd-2">Forskriften får ikke anvendelse på Svalbard.</article></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Arbeids- og ansettelsesvilkår</span></span><article class="legalP" id="kapittel-1-foreslåttparagraf-2-ledd-1">Uansett hvilket lands rett som for øvrig regulerer arbeidsforholdet, og uavhengig av utsendingsperiodens varighet, kommer følgende bestemmelser om arbeids- og ansettelsesvilkår til anvendelse for utsendt arbeidstaker:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) kapittel 10, 11, 13 og § 3-1, § 3-2, § 3-5, § 4-1 til § 4-5, § 5-1, § 5-2, § 6-1 til § 6-3, § 6-5, § 12-1 til § 12-9, § 14-5, § 14-6, § 14-8, § 14-12 til § 14-14, § 14-15 sjette ledd og § 15-9,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">lov 29. april 1988 nr. 21 om ferie (ferieloven),</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">lov 10. desember 2004 nr. 76 om arbeidsmarkedstjenester (arbeidsmarkedsloven) § 27,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">lov 16. juni 2017 nr. 51 om likestilling og forbud mot diskriminering (likestillings- og diskrimineringsloven) kapittel 5, 6 og § 6–§ 8, § 9 første ledd, § 9 andre ledd, § 11, § 13 første til tredje ledd, § 13 sjette ledd og § 14,</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-2-ledd-1-punkt-5"><article class="legalP" id="kapittel-1-foreslåttparagraf-2-ledd-1-punkt-5-ledd-1">bestemmelser om lønn og arbeids- og ansettelsesvilkår fastsatt i forskrift om allmenngjøring av tariffavtale gitt i medhold av lov 4. juni 1993 nr. 58 om allmenngjøring av tariffavtaler mv., i den utstrekning den utsendte arbeidstakerens arbeidsforhold faller innenfor forskriftens virkeområde.</article></article></li></ul></article><article class="legalP" id="kapittel-1-foreslåttparagraf-2-ledd-2">Bestemmelsene i første ledd kommer bare til anvendelse dersom utsendt arbeidstaker ikke er omfattet av gunstigere arbeids- og ansettelsesvilkår ved avtale eller etter det lands rett som ellers gjelder for arbeidsforholdet.</article><article class="legalP" id="kapittel-1-foreslåttparagraf-2-ledd-3">Hvis utsendingsperioden for utsendt arbeidstaker som er fag- eller spesialarbeider ikke overstiger åtte dager, gjelder ikke bestemmelsene i ferieloven og i arbeidsmiljøloven § 10-6 ellevte ledd, samt bestemmelser nevnt i andre ledd om feriefritid, feriepenger og lønn, herunder overtidsgodtgjørelse, når:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-3-punkt-1"><article class="legalP" id="kapittel-1-foreslåttparagraf-2-ledd-3-punkt-1-ledd-1">arbeidet som utføres er førstegangsmontering eller installasjon som inngår i en avtale om levering av varer, og</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-3-punkt-2"><article class="legalP" id="kapittel-1-foreslåttparagraf-2-ledd-3-punkt-2-ledd-1">arbeidet er nødvendig for å kunne ta varen i bruk.</article></article></li></ul><p class="leddfortsettelse">Dette unntaket kommer ikke til anvendelse for utsendt arbeidstaker som utfører arbeid innenfor byggebransjen som gjelder oppføring, reparasjon, vedlikehold, ombygging eller riving av bygninger. Dersom virksomheten i løpet av de siste 12 måneder har sendt ut andre arbeidstakere for det samme arbeidet, skal slike perioder medregnes ved beregningen av om utsendingsperioden overstiger åtte dager.</p></article></article> <article class="defaultP" margin-top="true">Ny § 3A skal lyde:</article><article class="futureLegalArticle" data-name="§3A" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3A</span>. <span class="legalArticleTitle">Beregning av ytelser som gjelder spesielt for utsendingen</span></span><article class="legalP" id="kapittel-1-foreslåttparagraf-3-ledd-1">Ved beregning av utsendt arbeidstakers lønn, skal ytelser som gjelder spesielt for utsendingen betraktes som en del av lønnen, med mindre de betales som refusjon av utgifter som faktisk er påløpt på grunn av utsendingen, for eksempel utgifter til reise, kost og losji.</article><article class="legalP" id="kapittel-1-foreslåttparagraf-3-ledd-2">Dersom det ikke fremkommer av arbeidskontrakten hvilke deler av ytelsen som i henhold til første ledd er en del av lønnen og hvilke som betales som refusjon av utgifter, skal hele ytelsen anses for å være refusjon av utgifter.</article></article> <article class="defaultP" margin-top="true">Ny § 3B skal lyde:</article><article class="futureLegalArticle" data-name="§3B" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 3B</span>. <span class="legalArticleTitle">Arbeids- og ansettelsesvilkår ved langvarig utsending</span></span><article class="legalP" id="kapittel-1-foreslåttparagraf-4-ledd-1">I tillegg til de arbeids- og ansettelsesvilkår som følger av § 3, kommer alle norske regler om arbeids- og ansettelsesvilkår til anvendelse for utsendt arbeidstaker som er på tjenesteoppdrag i Norge, når utsendingens faktiske varighet overstiger 12 måneder. Dette gjelder likevel ikke reglene i arbeidsmiljøloven § 2 A-6, § 14 A-1 til § 14 A-5, § 14-1 til § 14-4b, § 14-9 til § § 14-11, § 15-1 til § 15-8 og § 15-10 til § 15-17, og lov om obligatorisk tjenestepensjon.</article><article class="legalP" id="kapittel-1-foreslåttparagraf-4-ledd-2">Perioden i første ledd kan forlenges med inntil 6 måneder, dersom arbeidsgiver senest innen 12 måneder etter at arbeidstakeren påbegynte utsendingsperioden i Norge gir skriftlig melding til Arbeidstilsynet om at utsendingsperioden må forlenges. Meldingen skal inneholde begrunnelsen for hvorfor perioden må forlenges, og hvilke arbeidstakere som er omfattet.</article><article class="legalP" id="kapittel-1-foreslåttparagraf-4-ledd-3">Dersom arbeidsgiver erstatter en utsendt arbeidstaker med en annen utsendt arbeidstaker som utfører samme oppgave på samme sted, er det den samlede varigheten av disse arbeidstakernes utsendingsperioder som utgjør utsendingsperioden i første og annet ledd. I vurderingen av hva som er samme oppgave på samme sted, skal det blant annet legges vekt på tjenesteytelsens art, arbeidet som skal utføres og arbeidsplassens adresse.</article></article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Krav om dokumentasjon</span></span><article class="legalP" id="kapittel-1-foreslåttparagraf-5-ledd-1">Når utenlandsk virksomhet sender arbeidstakere til Norge i forbindelse med tjenesteyting skal virksomheten ha arbeidsavtaler, oversikt over arbeidstiden og lønnsslipper for de utsendte arbeidstakerne som utfører tjenesten tilgjengelig på arbeidsplassen i Norge i utsendingsperioden. Virksomheten skal også kunne fremlegge dokumentasjon som viser utsendingens forventede varighet og planlagt start- og sluttdato, det forventede antall utsendte arbeidstakere, og arbeidstakernes identitet. Dokumentasjonen skal foreligge skriftlig eller være tilgjengelig elektronisk.</article><article class="legalP" id="kapittel-1-foreslåttparagraf-5-ledd-2">Dokumenter som nevnt i første ledd skal foreligge på norsk, svensk, dansk eller engelsk.</article></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Informasjon og samarbeid</span></span><article class="legalP" id="kapittel-1-foreslåttparagraf-6-ledd-1">Arbeidstilsynet skal, i egenskap av samarbeidskontor, gi informasjon om hvilke arbeids- og ansettelsesvilkår som kommer til anvendelse for utsendt arbeidstaker. Arbeidstilsynet skal også kunne henvise til arbeidsgiver- og arbeidstakerorganisasjoner i tilfelle bestemmelser i en allmenngjort tariffavtale kommer til anvendelse, jf. § 3 første ledd bokstav e).</article><article class="legalP" id="kapittel-1-foreslåttparagraf-6-ledd-2">Arbeidstilsynet samarbeider med ansvarlige myndigheter i andre EØS-land om håndhevingen av reglene om arbeids- og ansettelsesvilkår som kommer til anvendelse for utsendte arbeidstakere. Arbeidstilsynet besvarer anmodninger om opplysninger og gjør de undersøkelser og kontroller som er nødvendig for å etterkomme anmodningene.</article></article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Gjensidig bistand til å underrette om vedtak og avgjørelser</span></span><article class="legalP" id="kapittel-1-foreslåttparagraf-7-ledd-1">Etter anmodning fra ansvarlig myndighet i et annet EØS-land skal Arbeidstilsynet underrette om avgjørelse som nevnt i arbeidsmiljøloven § 18-11. Anmodningen kan avvises hvis den har ufullstendige opplysninger eller det er åpenbart at det ikke er samsvar mellom anmodningen og avgjørelsen det skal underrettes om. Hvis en anmodning avvises skal Arbeidstilsynet så snart som mulig gi melding om avvisningen og de forhold som ligger til grunn for den, til den ansvarlige myndigheten som har sendt anmodningen.</article><article class="legalP" id="kapittel-1-foreslåttparagraf-7-ledd-2">Virksomheten som avgjørelsen retter seg mot skal underrettes så snart som mulig og senest innen en måned etter at anmodningen er mottatt. Dokumentasjon som fulgte med anmodningen skal sendes sammen med underretningen. Forvaltningsloven § 27 gjelder så langt den passer.</article><article class="legalP" id="kapittel-1-foreslåttparagraf-7-ledd-3">Arbeidstilsynet skal gi melding til den myndigheten som har anmodet om underretning om når underretning ble sendt virksomheten.</article><article class="legalP" id="kapittel-1-foreslåttparagraf-7-ledd-4">Arbeidstilsynet kan anmode ansvarlig myndighet i andre EØS-land om å underrette om vedtak etter arbeidsmiljøloven § 18-7 (tvangsmulkt) og § 18-10 (overtredelsesgebyr) for brudd på arbeids- og ansettelsesvilkår etter denne forskrift § 3 og § 3B, og brudd på krav om dokumentasjon etter § 4.</article></article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Domsmyndighet</span></span><article class="legalP" id="kapittel-1-foreslåttparagraf-8-ledd-1">For å gjøre gjeldende retten til arbeids- og ansettelsesvilkår etter § 3 og § 3B kan utsendt arbeidstaker reise søksmål i Norge. Søksmålet kan reises i den rettskrets som arbeidstakeren har vært utsendt til.</article></article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Vern mot gjengjeldelse når utsendt arbeidstaker går til rettslige eller administrative skritt mot arbeidsgiver</span></span><article class="legalP" id="kapittel-1-foreslåttparagraf-9-ledd-1">Gjengjeldelse mot utsendt arbeidstaker som går til rettslige eller administrative skritt mot arbeidsgiver for å ivareta retten til arbeids- og ansettelsesvilkår etter denne forskrift § 3 og § 3B er forbudt. Dersom arbeidstaker fremlegger opplysninger som gir grunn til å tro at det har funnet sted gjengjeldelse i strid med første punktum, skal det legges til grunn at slik gjengjeldelse har funnet sted hvis ikke arbeidsgiveren sannsynliggjør noe annet.</article><article class="legalP" id="kapittel-1-foreslåttparagraf-9-ledd-2">Den som er blitt utsatt for gjengjeldelse i strid med første ledd, kan kreve oppreisning uten hensyn til arbeidsgivers skyld. Oppreisningen fastsettes til det beløp som retten finner rimelig under hensyn til partenes forhold og omstendighetene for øvrig. Erstatning for økonomisk tap kan kreves etter alminnelige regler.</article></article> <article class="defaultP" margin-top="true">Ny § 12A skal lyde:</article><article class="futureLegalArticle" data-name="§12A" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 12A</span>. <span class="legalArticleTitle">Utsending fra Norge av arbeidstaker som er innleid fra bemanningsforetak</span></span><article class="legalP" id="kapittel-1-foreslåttparagraf-10-ledd-1">Dersom en virksomhet i Norge har leid inn arbeidstaker fra bemanningsforetak, og sender denne arbeidstakeren på midlertidig tjenesteoppdrag utenfor Norge, er det bemanningsforetaket som er ansvarlig for å sikre at arbeidstakeren omfattes av vertslandets bestemmelser som arbeids- og ansettelsesvilkår som er gitt for å gjennomføre direktiv 96/71/EF om utsending av arbeidstakere i forbindelse med tjenesteyting. Dette gjelder uavhengig av om bemanningsforetaket er etablert i Norge eller i et annet land.</article><article class="legalP" id="kapittel-1-foreslåttparagraf-10-ledd-2">Ved utsending som nevnt i første ledd skal innleier underrette bemanningsforetaket om utsendingen i rimelig tid før oppdraget begynner.</article></article> <article class="defaultP" margin-top="true">§ 13 skal lyde:</article><article class="futureLegalArticle" data-name="§13" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Straffebestemmelser</span></span><article class="legalP" id="kapittel-1-foreslåttparagraf-11-ledd-1">Overtredelse av de lov- og forskriftsbestemmelser som kommer til anvendelse etter § 3 første ledd og § 3B, straffes etter de straffebestemmelser som rammer overtredelser av de nevnte bestemmelser.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2022-10-28-1895/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Del I trer i kraft 1. januar 2023, med unntak av § 3B annet ledd som trer i kraft 1. mars 2023.</article></section></main></body></html>