<!DOCTYPE html><html lang="no"><head><title>Forskrift om ekstraordinært tilskudd til kriseberedskap</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-02-04-165</dd><dt class="dokid">DokumentID</dt><dd class="dokid">LTI/forskrift/2022-02-04-165</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Landbrukspolitisk avdeling</li></ul></dd><dt class="dateInForce">I kraft fra</dt><dd class="dateInForce">2022-02-04</dd><dt class="changesToDocuments">Endrer</dt><dd class="changesToDocuments"><ul><li>forskrift/2019-06-20-852</li></ul></dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2022-02-04 16:00</dd><dt class="journalNumber">Journalnummer</dt><dd class="journalNumber">2022-0158</dd><dt class="title">Tittel</dt><dd class="title">Forskrift om ekstraordinært tilskudd til kriseberedskap</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 4. februar 2022 med hjemmel i Stortingets årlige vedtak om reindriftsavtalen.</dd><dt class="refid">RefID</dt><dd class="refid">forskrift/2022-02-04-165</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om ekstraordinært tilskudd til kriseberedskap<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Vilkår for tilskudd</li><li>§ 4. Beregning av tilskudd</li><li>§ 5. Krav til søknad</li><li>§ 6. Utbetaling av tilskudd</li><li>§ 7. Retting av feilutbetalinger</li><li>§ 8. Forholdet til forskrift om tilskudd til reinbeitedistrikter og reinlag</li><li>§ 9. Klage</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2022-02-04-165" id="dokument"><h1>Forskrift om ekstraordinært tilskudd til kriseberedskap</h1><article class="legalArticle" data-lovdata-URL="LTI/forskrift/2022-02-04-165/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med ekstraordinært tilskudd til kriseberedskap er å forhindre omfattende tap av rein eller andre store dyrevelferdsmessige utfordringer ved beitekriser, der reinbeitedistriktets eller reinlagets eget kriseberedskapsfond ikke er tilstrekkelig til gjennomføring av nødvendige tiltak.</article></article><article class="legalArticle" data-lovdata-URL="LTI/forskrift/2022-02-04-165/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">Med <i>beitekrise</i> menes en hendelse som avviker fra det normale og skiller seg markant fra den normale driftsvariasjonen som er mellom år. En beitekrise kan oppstå raskt, eller utvikles over tid, og er avgrenset både i geografi og antall reineiere som blir berørt. Ved en krise er en vesentlig andel av siidaens beiteareal utilgjengelig eller påvirket av andre klimatiske forhold som truer reinens velferd, og det foreligger en betydelig risiko for tap av rein og store økonomiske tap. En krise kan true videre drift hos de reineierne som blir berørt.</article></article><article class="legalArticle" data-lovdata-URL="LTI/forskrift/2022-02-04-165/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for tilskudd</span></h2><article class="legalP" id="paragraf-3-ledd-1">Ekstraordinært tilskudd til kriseberedskap kan ytes til reinbeitedistrikter og reinlag dersom:<ul class="defaultList"><li data-li-identifier="a." data-name="a."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Kriseberedskapsutvalget har fastslått at det foreligger en beitekrise i det aktuelle distriktet/reinlaget, og</article></article></li><li data-li-identifier="b." data-name="b."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">midler avsatt i distriktets kriseberedskapsfond ikke er tilstrekkelig til gjennomføring av nødvendige tiltak.</article></article></li></ul></article></article><article class="legalArticle" data-lovdata-URL="LTI/forskrift/2022-02-04-165/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Beregning av tilskudd</span></h2><article class="legalP" id="paragraf-4-ledd-1">Tilskuddet beregnes med 4,50 kroner per rein per døgn, på grunnlag av det antallet rein som tilhører de siidaene der kriseberedskapsutvalget har erklært beitekrise.</article><article class="legalP" id="paragraf-4-ledd-2">Reintallet som legges til grunn er reintallet pr. 31. mars, som er oppgitt i melding om reindrift. Det gis ikke tilskudd for flere rein enn siidaens fastsatte øvre reintall.</article><article class="legalP" id="paragraf-4-ledd-3">Det kan søkes om tilskudd for en periode på 15 døgn fra det tidspunktet vilkårene i § 3 er oppfylt. Dersom beitekrisen vedvarer, kan det søkes om tilskudd for en ny periode på 15 døgn.</article><article class="legalP" id="paragraf-4-ledd-4">Dersom det gjenstår midler på distriktets kriseberedskapsfond på utbetalingstidspunktet, trekkes disse fra beregnet tilskudd etter første til tredje ledd.</article></article><article class="legalArticle" data-lovdata-URL="LTI/forskrift/2022-02-04-165/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til søknad</span></h2><article class="legalP" id="paragraf-5-ledd-1">Søknad om ekstraordinært tilskudd til kriseberedskap sendes til statsforvalteren på særskilt skjema. Statsforvalteren behandler søknaden og fatter vedtak.</article></article><article class="legalArticle" data-lovdata-URL="LTI/forskrift/2022-02-04-165/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Utbetaling av tilskudd</span></h2><article class="legalP" id="paragraf-6-ledd-1">Landbruksdirektoratet betaler ut tilskuddet til distriktets/reinlagets beredskapsfond, som er opprettet i medhold av reglene i forskrift om tilskudd til reinbeitedistrikter og reinlag.</article></article><article class="legalArticle" data-lovdata-URL="LTI/forskrift/2022-02-04-165/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Retting av feilutbetalinger</span></h2><article class="legalP" id="paragraf-7-ledd-1">Reindriftsmyndighetene kan rette feil i utbetalt tilskudd, enten ved etterbetaling eller krav om tilbakebetaling av tilskudd fra tilskuddsmottaker.</article></article><article class="legalArticle" data-lovdata-URL="LTI/forskrift/2022-02-04-165/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Forholdet til forskrift om tilskudd til reinbeitedistrikter og reinlag</span></h2><article class="legalP" id="paragraf-8-ledd-1">Kapittel 2 i forskrift om tilskudd til reinbeitedistrikter og reinlag gjelder tilsvarende for tilskudd innvilget etter denne forskriften.</article></article><article class="legalArticle" data-lovdata-URL="LTI/forskrift/2022-02-04-165/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Klage</span></h2><article class="legalP" id="paragraf-9-ledd-1">Statsforvalterens vedtak kan påklages til Landbruksdirektoratet etter forvaltningslovens bestemmelser.</article></article><article class="legalArticle" data-lovdata-URL="LTI/forskrift/2022-02-04-165/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft 4. februar 2022. Samtidig oppheves forskrift 20. juni 2019 nr. 852 om ekstraordinært tilskudd til kriseberedskap.</article></article></main></body></html>