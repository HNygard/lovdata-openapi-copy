<!DOCTYPE html><html lang="no"><head><title>Lov om informasjonstilgang for Riksrevisjonen ved undersøkelser av saker som gjelder stortingsrepresentantenes økonomiske ordninger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2022-06-17-49</dd><dt class="dokid">DokumentID</dt><dd class="dokid">LTI/lov/2022-06-17-49</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2022-06-17, 2022-12-31</dd><dt class="legalArea">Rettsområde</dt><dd class="legalArea"><ul><li>Bank, finans og regnskapsrett &gt; Revisjon</li> <li>Stats-, statsforfatnings- og statsborgerrett &gt; Stortinget</li> <li>Sivil- og straffeprosess &gt; Straffeprosess/straffeprosessloven</li></ul></dd><dt class="dateOfPublication">Kunngjort</dt><dd class="dateOfPublication">2022-06-17 12:35</dd><dt class="journalNumber">Journalnummer</dt><dd class="journalNumber">2022-0732</dd><dt class="titleShort">Korttittel</dt><dd class="titleShort">Lov om informasjonstilgang for Riksrevisjonen</dd><dt class="title">Tittel</dt><dd class="title">Lov om informasjonstilgang for Riksrevisjonen ved undersøkelser av saker som gjelder stortingsrepresentantenes økonomiske ordninger</dd><dt class="miscInformation">Annet om dokumentet</dt><dd class="miscInformation">Innst.345 L (2021–2022), Lovvedtak 80 (2021–2022). Stortingets første og andre gangs behandling hhv. 2. og 7. juni 2022. Fremmet av Finansdepartementet.</dd><dt class="refid">RefID</dt><dd class="refid">lov/2022-06-17-49</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om informasjonstilgang for Riksrevisjonen ved undersøkelser av saker som gjelder stortingsrepresentantenes økonomiske ordninger<ul class="tocSubUl"><li>§ 1. Formål</li><li>§ 2. Tilgang til opplysninger og opplysningsplikt</li><li>§ 3. Forbud mot bruk som bevis i senere straffesak eller sivil sak</li><li>§ 4. Rett til å la seg bistå. Kostnadsdekning</li><li>§ 5. Forholdet til riksrevisjonsloven</li><li>§ 6. Ikrafttredelse mv.</li></ul></li></ul></dd></dl></header><main class="documentBody" data-lovdata-URL="LTI/lov/2022-06-17-49" id="dokument"><h1>Lov om informasjonstilgang for Riksrevisjonen ved undersøkelser av saker som gjelder stortingsrepresentantenes økonomiske ordninger</h1><article class="legalArticle" data-lovdata-URL="LTI/lov/2022-06-17-49/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Loven skal sikre at Riksrevisjonen, i tilfeller hvor samtykke fra de forespurte ikke er tilstrekkelig, får tilgang til nødvendige opplysninger for å gjennomføre særlige undersøkelser av stortingsrepresentantenes økonomiske ordninger i henhold til Stortingets vedtak 6. januar 2022.</article></article><article class="legalArticle" data-lovdata-URL="LTI/lov/2022-06-17-49/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tilgang til opplysninger og opplysningsplikt</span></h2><article class="legalP" id="paragraf-2-ledd-1">Riksrevisjonen kan innhente de opplysninger som er nødvendige for å gjøre undersøkelser av stortingsrepresentantenes økonomiske ordninger i henhold til Stortingets vedtak 6. januar 2022. Opplysninger kan blant annet innhentes fra nåværende og tidligere stortingsrepresentanter, nåværende og tidligere arbeidsgivere, nåværende og tidligere ledere og ansatte i Stortingets administrasjon, pensjonsordninger, folketrygdens organer og skattemyndighetene.</article><article class="legalP" id="paragraf-2-ledd-2">Den som blir pålagt å gi opplysninger, plikter å gjøre dette uten hinder av taushetsplikt.</article><article class="legalP" id="paragraf-2-ledd-3">For Riksrevisjonens pålegg overfor private personer og foretak gjelder lov 22. mai 1981 nr. 25 om rettergangsmåten i straffesaker §§ 119-125 og 232 første ledd så langt de passer.</article></article><article class="legalArticle" data-lovdata-URL="LTI/lov/2022-06-17-49/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forbud mot bruk som bevis i senere straffesak eller sivil sak</span></h2><article class="legalP" id="paragraf-3-ledd-1">Opplysninger som Riksrevisjonen mottar fra private personer og foretak i medhold av § 2, kan ikke brukes som bevis i en senere straffesak eller sivil sak mot den som har gitt opplysningene.</article></article><article class="legalArticle" data-lovdata-URL="LTI/lov/2022-06-17-49/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Rett til å la seg bistå. Kostnadsdekning</span></h2><article class="legalP" id="paragraf-4-ledd-1">Enhver som er berørt har rett til å la seg bistå under Riksrevisjonens undersøkelser i henhold til Stortingets vedtak 6. januar 2022. Den som er berørt av undersøkelsene, kan også få dekket nødvendige kostnader til slik bistand når særlige grunner taler for det.</article></article><article class="legalArticle" data-lovdata-URL="LTI/lov/2022-06-17-49/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forholdet til riksrevisjonsloven</span></h2><article class="legalP" id="paragraf-5-ledd-1">Lov 7. mai 2004 nr. 21 om Riksrevisjonen, herunder § 15 (taushetsplikt), § 16 (sikkerhetslovens anvendelse), § 17 (behandling av personopplysninger), § 18 (innsyn) og § 19 (habilitet), gjelder tilsvarende for Riksrevisjonens særlige undersøkelser av stortingsrepresentantenes økonomiske ordninger i henhold til Stortingets vedtak 6. januar 2022. Loven § 15 fjerde og femte ledd og § 17 annet ledd gjelder likevel ikke.</article></article><article class="legalArticle" data-lovdata-URL="LTI/lov/2022-06-17-49/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse mv.</span></h2><article class="legalP" id="paragraf-6-ledd-1">Loven trer i kraft straks. § 2 oppheves 31. desember 2022.</article></article></main></body></html>