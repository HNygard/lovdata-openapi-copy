<!DOCTYPE html><html lang="no"><head><title>Forskrift om regulering av norske fartøys fiske i britisk sone i 2023</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-12-15-2239</dd><dt class="dokid">DokumentID</dt><dd class="dokid">LTI/forskrift/2022-12-15-2239</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeriavdelingen</li></ul></dd><dt class="dateInForce">I kraft fra</dt><dd class="dateInForce">2023-01-01 – 2023-12-31</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§11</li><li>lov/2008-06-06-37/§12</li><li>lov/2008-06-06-37/§16</li><li>lov/2008-06-06-37/§59</li><li>lov/1999-03-26-15/§12</li><li>lov/1999-03-26-15/§20</li><li>lov/1999-03-26-15/§21</li><li>forskrift/2000-02-11-99</li></ul></dd><dt class="dateOfPublication">Kunngjort</dt><dd class="dateOfPublication">2022-12-15 16:10</dd><dt class="journalNumber">Journalnummer</dt><dd class="journalNumber">2022-1712</dd><dt class="title">Tittel</dt><dd class="title">Forskrift om regulering av norske fartøys fiske i britisk sone i 2023</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 15. desember 2022 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 11, § 12, § 16 og § 59 og lov 26. mars 1999 nr. 15 om retten til å delta i fiske og fangst (deltakerloven) § 12, § 20 og § 21 jf. delegeringsvedtak 11. februar 2000 nr. 99.</dd><dt class="refid">RefID</dt><dd class="refid">forskrift/2022-12-15-2239</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av norske fartøys fiske i britisk sone i 2023<ul class="tocSubUl"><li>§ 1. Generelt forbud</li><li>§ 2. Soneadgang ved fiske etter bunnfisk i britisk sone i ICES' statistikkområde 4 (Nordsjøen)</li><li>§ 3. Begrensninger ved fiske etter bunnfisk i britisk sone i Nordsjøen</li><li>§ 4. Kvoter i britisk sone i ICES' statistikkområder 2.a., 5.b. og 6</li><li>§ 5. Bemyndigelse</li><li>§ 6. Straff</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2022-12-15-2239" id="dokument"><h1>Forskrift om regulering av norske fartøys fiske i britisk sone i 2023</h1><article class="legalArticle" data-lovdata-URL="LTI/forskrift/2022-12-15-2239/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h2><article class="legalP" id="paragraf-1-ledd-1">Det er forbudt for norske fartøy å fiske i britisk sone i ICES' statistikkområder 4, 2.a, 5.b og 6 i 2023.</article></article><article class="legalArticle" data-lovdata-URL="LTI/forskrift/2022-12-15-2239/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Soneadgang ved fiske etter bunnfisk i britisk sone i ICES' statistikkområde 4 (Nordsjøen)</span></h2><article class="legalP" id="paragraf-2-ledd-1">Uten hensyn til forbudet i § 1 kan norske fartøy med adgang til å delta fiske 30&#xa0;000 tonn bunnfisk i britisk sone i Nordsjøen.</article><article class="legalP" id="paragraf-2-ledd-2">Soneadgangen gitt i første ledd omfatter ikke fiske etter pelagiske arter (sild, makrell, hestmakrell mv.), hai (pigghå mv.), arter som landes til industriformål (kolmule, øyepål, tobis mv.), skalldyr (krabber, reker, sjøkreps mv.) eller andre bunnorganismer (sjøpølser mv.).</article></article><article class="legalArticle" data-lovdata-URL="LTI/forskrift/2022-12-15-2239/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Begrensninger ved fiske etter bunnfisk i britisk sone i Nordsjøen</span></h2><article class="legalP" id="paragraf-3-ledd-1">Innenfor adgangen gitt i § 2 første ledd kan norske fartøy totalt ikke fiske mer enn:<ul class="defaultList"><li data-li-identifier="a." data-name="a."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">1&#xa0;500 tonn hyse</article></article></li><li data-li-identifier="b." data-name="b."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">1&#xa0;000 tonn hvitting</article></article></li><li data-li-identifier="c." data-name="c."><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">5&#xa0;000 tonn lange</article></article></li><li data-li-identifier="d." data-name="d."><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">600 tonn blåkveite</article></article></li><li data-li-identifier="e." data-name="e."><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">1&#xa0;500 tonn brosme</article></article></li><li data-li-identifier="f." data-name="f."><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1">2&#xa0;000 tonn lysing</article></article></li><li data-li-identifier="g." data-name="g."><article class="listArticle" id="paragraf-3-ledd-1-punkt-7"><article class="legalP" id="paragraf-3-ledd-1-punkt-7-ledd-1">1&#xa0;000 tonn annen bunnfisk.</article></article></li></ul></article><article class="legalP" id="paragraf-3-ledd-2">Norske fartøy kan fiske torsk, sei og rødspette i britisk sone i Nordsjøen på de vilkår som fremgår i reguleringsforskriftene for disse artene for 2023.</article><article class="legalP" id="paragraf-3-ledd-3">Norske fartøys fiske etter hvitting eller hyse i britisk sone i Nordsjøen kan stoppes dersom fangstene av hvitting eller hyse i norsk farvann, britisk sone og EU-sonen i ICES' statistikkområde 4 overskrider den norske totalkvoten som er fastsatt for disse artene i tilsvarende område.</article></article><article class="legalArticle" data-lovdata-URL="LTI/forskrift/2022-12-15-2239/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kvoter i britisk sone i ICES' statistikkområder 2.a., 5.b. og 6</span></h2><article class="legalP" id="paragraf-4-ledd-1">Uten hensyn til forbudet i § 1 kan norske fartøy med adgang til å delta fiske følgende kvanta innenfor nærmere angitte områder og vilkår i 2023: <table><thead><tr><th data-text-align="left" data-vertical-align="top"><i>Art</i></th><th data-text-align="left" data-vertical-align="top"><i>Tonn</i></th><th data-text-align="left" data-vertical-align="top"><i>Britisk sone (ICES' statistikkområde)</i></th><th data-text-align="left" data-vertical-align="top"><i>Vilkår</i></th></tr></thead><tbody><tr><td data-text-align="left" data-vertical-align="top">Lange</td><td data-text-align="right" data-vertical-align="top">1&#xa0;300 tonn</td><td data-text-align="right" data-vertical-align="top">6&#xa0;</td><td data-text-align="left" data-vertical-align="top">Må fiskes med line</td></tr><tr><td data-text-align="left" data-vertical-align="top">Brosme</td><td data-text-align="right" data-vertical-align="top">380 tonn</td><td data-text-align="right" data-vertical-align="top">6&#xa0;</td><td data-text-align="left" data-vertical-align="top">Må fiskes med line</td></tr><tr><td data-text-align="left" data-vertical-align="top">Torsk</td><td data-text-align="right" data-vertical-align="top">15 tonn</td><td data-text-align="right" data-vertical-align="top">6&#xa0;</td><td data-text-align="left" data-vertical-align="top">Kun bifangst</td></tr><tr><td data-text-align="left" data-vertical-align="top">Blålange</td><td data-text-align="right" data-vertical-align="top">70 tonn</td><td data-text-align="right" data-vertical-align="top">6&#xa0;</td><td data-text-align="left" data-vertical-align="top">Kun bifangst</td></tr><tr><td data-text-align="left" data-vertical-align="top">Skjellbrosme</td><td data-text-align="right" data-vertical-align="top">100 tonn</td><td data-text-align="right" data-vertical-align="top">6&#xa0;</td><td data-text-align="left" data-vertical-align="top">Kun bifangst</td></tr><tr><td data-text-align="left" data-vertical-align="top">Andre arter</td><td data-text-align="right" data-vertical-align="top">20 tonn</td><td data-text-align="right" data-vertical-align="top">6&#xa0;</td><td data-text-align="left" data-vertical-align="top">Bifangst i langefisket</td></tr><tr><td data-text-align="left" data-vertical-align="top">Blåkveite</td><td data-text-align="right" data-vertical-align="top">700 tonn</td><td data-text-align="right" data-vertical-align="top">2.a, 5.b. og 6&#xa0;</td><td data-text-align="left" data-vertical-align="top">Må fiskes med line i område 6</td></tr><tr><td data-text-align="left" data-vertical-align="top">Andre arter</td><td data-text-align="right" data-vertical-align="top">40 tonn</td><td data-text-align="right" data-vertical-align="top">2.a., 5.b. og 6&#xa0;</td><td data-text-align="left" data-vertical-align="top">Bifangst i blåkveitefisket</td></tr></tbody></table></article></article><article class="legalArticle" data-lovdata-URL="LTI/forskrift/2022-12-15-2239/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Bemyndigelse</span></h2><article class="legalP" id="paragraf-5-ledd-1">Fiskeridirektoratet kan fastsette ytterligere begrensinger i § 3 dersom norske fartøys fiske avviker fra tradisjonelt omfang.</article><article class="legalP" id="paragraf-5-ledd-2">Fiskeridirektoratet kan stoppe fisket når kvotene er beregnet oppfisket.</article><article class="legalP" id="paragraf-5-ledd-3">Fiskeridirektoratet kan endre forskriften og fastsette nærmere bestemmelser som er nødvendige for å oppnå en rasjonell og hensiktsmessig utøvelse eller gjennomføring av fisket.</article></article><article class="legalArticle" data-lovdata-URL="LTI/forskrift/2022-12-15-2239/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Straff</span></h2><article class="legalP" id="paragraf-6-ledd-1">Den som forsettlig eller uaktsomt overtrer bestemmelser gitt i eller i medhold av forskriften, straffes i henhold til havressurslova § 60, § 61, § 62, § 64 og § 65 og deltakerloven § 31. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2022-12-15-2239/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft 1. januar 2023 og gjelder til og med 31. desember 2023.</article></article></main></body></html>