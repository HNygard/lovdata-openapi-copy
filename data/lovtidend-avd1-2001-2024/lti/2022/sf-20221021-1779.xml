<!DOCTYPE html><html lang="nb"><head><title>Forskrift om opprettelse av restriksjonssone for å bekjempe høypatogen aviær influensa (HPAI-soneforskrift)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-10-21-1779</dd><dt class="dokid">DokumentID</dt><dd class="dokid">LTI/forskrift/2022-10-21-1779</dd><dt class="ministry">Departement</dt><dd class="ministry"><ul><li>Helse- og omsorgsdepartementet, Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="dateInForce">I kraft fra</dt><dd class="dateInForce">2022-10-21</dd><dt class="basedOn">Hjemmel</dt><dd class="basedOn"><ul><li>forskrift/2022-04-06-631/§25</li><li>lov/2003-12-19-124/§16</li><li>lov/2003-12-19-124/§19</li><li>forskrift/2003-12-19-1790</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2022-10-24 09:50</dd><dt class="journalNumber">Journalnummer</dt><dd class="journalNumber">2022-1387</dd><dt class="titleShort">Korttittel</dt><dd class="titleShort">HPAI-soneforskrift</dd><dt class="title">Tittel</dt><dd class="title">Forskrift om opprettelse av restriksjonssone for å bekjempe høypatogen aviær influensa (HPAI-soneforskrift)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 21. oktober 2022 med hjemmel i forskrift 6. april 2022 nr. 631 om dyrehelse (dyrehelseforskriften) § 25, jf. lov 19. desember 2003 nr. 124 om matproduksjon og mattrygghet mv. (matloven) § 16 og § 19 og delegeringsvedtak 19. desember 2003 nr. 1790 og delegeringsvedtak 5. mai 2004 nr. 884.</dd><dt class="refid">RefID</dt><dd class="refid">forskrift/2022-10-21-1779</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opprettelse av restriksjonssone for å bekjempe høypatogen aviær influensa (HPAI-soneforskrift)<ul class="tocSubUl"><li>§ 1. Formål og virkeområde</li><li>§ 2. Opprettelse av restriksjonssone</li><li>§ 3. Tiltak og forbud i restriksjonssonen</li><li>§ 4. Tiltak og forbud i vernesonen</li><li>§ 5. Tiltak og forbud i overvåkningssonen</li><li>§ 6. Unntak i sonene</li><li>§ 7. Tilsyn og vedtak</li><li>§ 8. Dispensasjon</li><li>§ 9. Straffebestemmelser</li><li>§ 10. Ikrafttredelse</li><li>Vedlegg – Restriksjonssonen</li></ul></li></ul></dd></dl></header><main class="documentBody" data-lovdata-URL="LTI/forskrift/2022-10-21-1779" id="dokument"><h1>Forskrift om opprettelse av restriksjonssone for å bekjempe høypatogen aviær influensa (HPAI-soneforskrift)</h1><article class="legalArticle" data-lovdata-URL="LTI/forskrift/2022-10-21-1779/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Formålet er å bekjempe høypatogen aviær influensa.</article><article class="legalP" id="paragraf-1-ledd-2">Forskriften retter seg mot virksomheter og personer som oppholder seg i sonene og deres aktiviteter.</article></article><article class="legalArticle" data-lovdata-URL="LTI/forskrift/2022-10-21-1779/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Opprettelse av restriksjonssone</span></h2><article class="legalP" id="paragraf-2-ledd-1">Restriksjonssone bestående av vernesone på 3 kilometer og overvåkningssone på 10 kilometer er opprettet i området beskrevet i vedlegget.</article></article><article class="legalArticle" data-lovdata-URL="LTI/forskrift/2022-10-21-1779/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tiltak og forbud i restriksjonssonen</span></h2><article class="legalP" id="paragraf-3-ledd-1">I restriksjonssonen gjelder de påbud og forbud som følger av dyresykdomsbekjempelsesforskrift § 3 jf. forordning (EU) 2020/687<ul class="defaultList"><li data-li-identifier="-" data-name="-"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">art. 22 (3) og (5) når det gjelder forflytninger av hele skrotter eller deler av døde fugler fra restriksjonssonen.</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">art. 22 (4) når det gjelder transport av dyr og produkter gjennom restriksjonssonen. Transporten må skje <ul class="defaultList"><li data-li-identifier="a." data-name="a."><article class="listArticle" id="paragraf-3-ledd-1-punkt-2-ledd-1-punkt-1"><article class="legalP" id="paragraf-3-ledd-1-punkt-2-ledd-1-punkt-1-ledd-1">uten opphold eller lossing i restriksjonssonen,</article></article></li><li data-li-identifier="b." data-name="b."><article class="listArticle" id="paragraf-3-ledd-1-punkt-2-ledd-1-punkt-2"><article class="legalP" id="paragraf-3-ledd-1-punkt-2-ledd-1-punkt-2-ledd-1">i hovedsak på større motorveier eller jernbaner,</article></article></li><li data-li-identifier="c." data-name="c."><article class="listArticle" id="paragraf-3-ledd-1-punkt-2-ledd-1-punkt-3"><article class="legalP" id="paragraf-3-ledd-1-punkt-2-ledd-1-punkt-3-ledd-1">uten å komme i nærheten av anlegg der det holdes fugler eller rugeegg.</article></article></li></ul></article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">art. 24, når det gjelder krav til transportmidler som brukes til forflytning av fugler, rugeegg og produkter av disse, foruten art. 24 (1)(c).</article></article></li></ul></article><article class="legalP" id="paragraf-3-ledd-2">Fugler og rugeegg må holdes under tett tak i restriksjonssonen.</article><article class="legalP" id="paragraf-3-ledd-3">Jakt og fangst av alle jaktbare arter av fugl er forbudt i restriksjonssonen, med unntak av jakt og fangst av viltlevende skogshøns, herunder lirype, fjellrype, storfugl, orrfugl og jerpe. Forbudet i første punktum gjelder ikke for uttak av fugl på flyplasser av sikkerhetsmessige årsaker eller skadefelling av fugl i umiddelbar nærhet av anlegg med næringsrettet dyrehold.</article></article><article class="legalArticle" data-lovdata-URL="LTI/forskrift/2022-10-21-1779/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tiltak og forbud i vernesonen</span></h2><article class="legalP" id="paragraf-4-ledd-1">I vernesonen gjelder de påbud og forbud som følger av dyresykdomsbekjempelsesforskrift § 3 jf. forordning (EU) 2020/687<ul class="defaultList"><li data-li-identifier="-" data-name="-"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">art. 25, for anlegg der det holdes fugler.</article></article></li><li data-li-identifier="-" data-name="-"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">art. 27 jf. forordningens vedlegg VI, for aktiviteter, herunder forflytninger, med hensyn til fugler, rugeegg, produkter og andre materialer innenfor, fra eller til vernesonen.</article></article></li></ul></article><article class="legalP" id="paragraf-4-ledd-2">Påbudene og forbudene i første ledd gjelder også for næringsmiddel- og fôrforetak, på grensekontrollstasjoner, i anlegg for animalske biprodukter eller på andre relevante steder i vernesonen, inkludert transportmidler.</article></article><article class="legalArticle" data-lovdata-URL="LTI/forskrift/2022-10-21-1779/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tiltak og forbud i overvåkningssonen</span></h2><article class="legalP" id="paragraf-5-ledd-1">I overvåkningssonen gjelder de påbud og forbud som følger av dyresykdomsbekjempelsesforskriften § 3 jf. forordning (EU) 2020/687<ul class="defaultList"><li data-li-identifier="-" data-name="-"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">art. 25, for anlegg der det holdes fugler.</article></article></li><li data-li-identifier="-" data-name="-"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">art. 27 jf. forordningens vedlegg VI, for aktiviteter, herunder forflytninger, med hensyn til fugler, rugeegg, produkter og andre materialer innenfor, fra eller til overvåkingssonen.</article></article></li></ul></article><article class="legalP" id="paragraf-5-ledd-2">Påbudene og forbudene i første ledd gjelder også i næringsmiddel- og fôrforetak, på grensekontrollstasjoner, i anlegg for animalske biprodukter eller på andre relevante steder i overvåkingssonen, inkludert transportmidler.</article></article><article class="legalArticle" data-lovdata-URL="LTI/forskrift/2022-10-21-1779/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Unntak i sonene</span></h2><article class="legalP" id="paragraf-6-ledd-1">Unntak som kan gis i restriksjonssonen følger av dyresykdomsbekjempelsesforskrift § 3, jf. forordning (EU) 2020/687.</article></article><article class="legalArticle" data-lovdata-URL="LTI/forskrift/2022-10-21-1779/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilsyn og vedtak</span></h2><article class="legalP" id="paragraf-7-ledd-1">Mattilsynet fører tilsyn og kan fatte nødvendige enkeltvedtak, jf. matloven § 23, for å oppnå etterlevelse av bestemmelser gitt i eller i medhold av denne forskriften.</article></article><article class="legalArticle" data-lovdata-URL="LTI/forskrift/2022-10-21-1779/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Dispensasjon</span></h2><article class="legalP" id="paragraf-8-ledd-1">Mattilsynet kan i særlige tilfeller dispensere fra bestemmelsene i denne forskrift, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="LTI/forskrift/2022-10-21-1779/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straffebestemmelser</span></h2><article class="legalP" id="paragraf-9-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til matloven § 28.</article></article><article class="legalArticle" data-lovdata-URL="LTI/forskrift/2022-10-21-1779/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Denne forskrift trer i kraft straks.</article></article><section class="section" id="kapittel-1" data-lovdata-URL="LTI/forskrift/2022-10-21-1779/KAPITTEL_1"><h2>Vedlegg – Restriksjonssonen</h2><article class="legalP" id="kapittel-1-ledd-1">Vernesonen angis med liten sirkel på 3 km på kartet og overvåkningssonen angis med stor sirkel på 10 km på kartet:</article><article class="defaultP"><img alt="Kart der vernesonen angis med en liten sirkel på 3 km og overvåkingssonen med en stor sirkel på 10 km. Grafikk" height="532" src="static/LTI/sf-20221021-1779-01.png" width="628" /></article></section></main></body></html>