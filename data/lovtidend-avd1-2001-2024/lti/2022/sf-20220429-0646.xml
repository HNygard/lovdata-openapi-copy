<!DOCTYPE html><html lang="no"><head><title>Forskrift om endring i forskrift 20. september 2013 nr. 1097 om behandling av opplysninger i politiet og påtalemyndigheten (politiregisterforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-04-29-646</dd><dt class="dokid">DokumentID</dt><dd class="dokid">LTI/forskrift/2022-04-29-646</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Politiavdelingen</li></ul></dd><dt class="dateInForce">I kraft fra</dt><dd class="dateInForce">2022-05-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-09-20-1097</li></ul></dd><dt class="basedOn">Hjemmel</dt><dd class="basedOn"><ul><li>lov/2010-05-28-16/§69</li><li>lov/2018-04-20-8/§16a</li></ul></dd><dt class="dateOfPublication">Kunngjort</dt><dd class="dateOfPublication">2022-04-29 16:10</dd><dt class="journalNumber">Journalnummer</dt><dd class="journalNumber">2022-0507</dd><dt class="titleShort">Korttittel</dt><dd class="titleShort">Endr. i politiregisterforskriften</dd><dt class="title">Tittel</dt><dd class="title">Forskrift om endring i forskrift 20. september 2013 nr. 1097 om behandling av opplysninger i politiet og påtalemyndigheten (politiregisterforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 29. april 2022 med hjemmel i lov 28. mai 2010 nr. 16 om behandling av opplysninger i politiet og påtalemyndigheten (politiregisterloven) § 69 og lov 20. april 2018 nr. 8 om grensetilsyn og grensekontroll av personer (grenseloven) § 16a. Fremmet av Justis- og beredskapsdepartementet.</dd><dt class="refid">RefID</dt><dd class="refid">forskrift/2022-04-29-646</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift 20. september 2013 nr. 1097 om behandling av opplysninger i politiet og påtalemyndigheten (politiregisterforskriften)<ul class="tocSubUl"><li>I<ul class="tocSubUl"><li>§ 60-1. Formålet</li><li>§ 60-2. Hjemmelsgrunnlaget</li><li>§ 60-3. Behandlingsansvar</li><li>§ 60-4. Definisjoner</li><li>§ 60-5. Opplysningskategorier som kan registreres</li><li>§ 60-6. Nærmere om behandlingen av PNR-opplysninger</li><li>§ 60-7. Forbud mot behandling av særlige kategorier av personopplysninger</li><li>§ 60-8. Tilgang (rett til direkte søk)</li><li>§ 60-9. Taushetsplikt og utlevering</li><li>§ 60-10. Vilkår for utlevering</li><li>§ 60-11. Særlig om utlevering av avmaskerte PNR-opplysninger</li><li>§ 60-12. Utlevering til tredjeland</li><li>§ 60-13. Informasjonsplikt</li><li>§ 60-14. Innsyn</li><li>§ 60-15. Retting</li><li>§ 60-16. Avidentifisering og maskering</li><li>§ 60-17. Sletting</li><li>§ 60-18. Klageadgang</li><li>§ 60-19. Informasjonssikkerhet, internkontroll og sporbarhet</li><li>§ 60-20. Personvernrådgiver i PNR-enheten</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-04-29-646" id="dokument"><h1>Forskrift om endring i forskrift 20. september 2013 nr. 1097 om behandling av opplysninger i politiet og påtalemyndigheten (politiregisterforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2022-04-29-646/KAPITTEL_1"><h2 data-text-align="center">I</h2><article class="defaultP">I forskrift 20. september 2013 nr. 1097 om behandling av opplysninger i politiet og påtalemyndigheten (politiregisterforskriften) gjøres følgende endringer:</article> <article class="defaultP" margin-top="true">§ 27-1 første ledd første punktum skal lyde:</article><article class="legalP" id="kapittel-1-ledd-1">Siktede, fornærmede og etterlatte kan kreve utskrift av rettsbøker og andre dokumenter i en avsluttet straffesak.</article> <article class="defaultP" margin-top="true">§ 27-3 tredje ledd tredje punktum skal lyde:</article><article class="legalP" id="kapittel-1-ledd-2">Den som ber om utskrift, kan også påklage avslag på utskrift til overordnet påtalemyndighet, jf. politiregisterloven § 55 og forskriften kapittel 18.</article> <article class="defaultP" margin-top="true">§ 44-7 overskriften skal lyde:</article><article class="defaultP"><i>Taushetsplikt og utlevering</i></article> <article class="defaultP" margin-top="true">§ 44-7 nytt tredje ledd skal lyde:</article><article class="legalP" id="kapittel-1-ledd-3">Opplysningene i registeret er alltid underlagt taushetsplikt etter politiregisterloven § 23.</article> <article class="defaultP" margin-top="true">§ 45-12 overskriften skal lyde:</article><article class="defaultP"><i>Taushetsplikt og utlevering</i></article> <article class="defaultP" margin-top="true">§ 45-12 nytt annet ledd skal lyde:</article><article class="legalP" id="kapittel-1-ledd-4">Opplysningene i registeret er alltid underlagt taushetsplikt etter politiregisterloven § 23.</article> <article class="defaultP" margin-top="true">§ 46-10 overskriften skal lyde:</article><article class="defaultP"><i>Taushetsplikt og utlevering</i></article> <article class="defaultP" margin-top="true">§ 46-10 nytt tredje ledd skal lyde:</article><article class="legalP" id="kapittel-1-ledd-5">Opplysningene i registeret er alltid underlagt taushetsplikt etter politiregisterloven § 23.</article> <article class="defaultP" margin-top="true">§ 47-9 overskriften skal lyde:</article><article class="defaultP"><i>Taushetsplikt og utlevering</i></article> <article class="defaultP" margin-top="true">§ 47-9 nytt fjerde ledd skal lyde:</article><article class="legalP" id="kapittel-1-ledd-6">Opplysningene i registeret er alltid underlagt taushetsplikt etter politiregisterloven § 23.</article> <article class="defaultP" margin-top="true">§ 48-7 overskriften skal lyde:</article><article class="defaultP"><i>Taushetsplikt og utlevering</i></article> <article class="defaultP" margin-top="true">§ 48-7 nytt tredje ledd skal lyde:</article><article class="legalP" id="kapittel-1-ledd-7">Opplysningene i registeret er alltid underlagt taushetsplikt etter politiregisterloven § 23.</article> <article class="defaultP" margin-top="true">§ 49-6 overskriften skal lyde:</article><article class="defaultP"><i>Taushetsplikt og utlevering</i></article> <article class="defaultP" margin-top="true">§ 49-6 nytt tredje ledd skal lyde:</article><article class="legalP" id="kapittel-1-ledd-8">Opplysningene i registeret er alltid underlagt taushetsplikt etter politiregisterloven § 23.</article> <article class="defaultP" margin-top="true">§ 51-7 overskriften skal lyde:</article><article class="defaultP"><i>Taushetsplikt og utlevering</i></article> <article class="defaultP" margin-top="true">§ 51-7 nytt fjerde ledd skal lyde:</article><article class="legalP" id="kapittel-1-ledd-9">Opplysningene i registeret er alltid underlagt taushetsplikt etter politiregisterloven § 23.</article> <article class="defaultP" margin-top="true">§ 52-6 nytt sjette ledd skal lyde:</article><article class="legalP" id="kapittel-1-ledd-10">Opplysningene i registeret er alltid underlagt taushetsplikt etter politiregisterloven § 23.</article> <article class="defaultP" margin-top="true">§ 53-8 overskriften skal lyde:</article><article class="defaultP"><i>Taushetsplikt og utlevering</i></article> <article class="defaultP" margin-top="true">§ 53-8 nytt tredje ledd skal lyde:</article><article class="legalP" id="kapittel-1-ledd-11">Opplysninger om personer i registeret er alltid underlagt taushetsplikt etter politiregisterloven § 23 første ledd.</article> <article class="defaultP" margin-top="true">§ 54-7 overskriften skal lyde:</article><article class="defaultP"><i>Taushetsplikt og utlevering</i></article> <article class="defaultP" margin-top="true">§ 54-7 nytt tredje ledd skal lyde:</article><article class="legalP" id="kapittel-1-ledd-12">Opplysningene i registeret er alltid underlagt taushetsplikt etter politiregisterloven § 23.</article> <article class="defaultP" margin-top="true">§ 57-6 overskriften skal lyde:</article><article class="defaultP"><i>Taushetsplikt og utlevering</i></article> <article class="defaultP" margin-top="true">§ 57-6 nytt annet ledd skal lyde:</article><article class="legalP" id="kapittel-1-ledd-13">Opplysningene i registeret er alltid underlagt taushetsplikt etter politiregisterloven § 23.</article> <article class="defaultP" margin-top="true">§ 58-7 overskriften skal lyde:</article><article class="defaultP"><i>Taushetsplikt og utlevering</i></article> <article class="defaultP" margin-top="true">§ 58-7 nytt tredje ledd skal lyde:</article><article class="legalP" id="kapittel-1-ledd-14">Opplysningene i registeret er alltid underlagt taushetsplikt etter politiregisterloven § 23.</article> <article class="defaultP" margin-top="true">§ 59-7 overskriften skal lyde:</article><article class="defaultP"><i>Taushetsplikt og utlevering</i></article> <article class="defaultP" margin-top="true">§ 59-7 nytt tredje ledd skal lyde:</article><article class="legalP" id="kapittel-1-ledd-15">Opplysningene i registeret er alltid underlagt taushetsplikt etter politiregisterloven § 23.</article> <article class="defaultP" margin-top="true">Nytt kapittel 60 skal lyde:</article><span class="futuretitle" id="kapittel-1-foreslåttittel-1">Kapittel 60. PNR-registeret</span><span class="futuretitle" id="kapittel-1-foreslåttittel-2">Generelle bestemmelser</span><article class="futureLegalArticle" data-name="§60-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 60-1</span>. <span class="legalArticleTitle">Formålet</span></span><article class="legalP" id="kapittel-1-foreslåttparagraf-1-ledd-1">Formålet med behandling av opplysninger i passasjerlisteregisteret (PNR-registeret) er å bidra til å forebygge, avdekke, etterforske og rettsforfølge terrorhandlinger og alvorlig kriminalitet som nevnt i § 60-4 nr. 3 ved at PNR-enheten:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">behandler PNR-opplysninger som er overført fra luftfartsselskaper</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">utleverer opplysningene eller resultatet av behandlingene av disse i samsvar med § 60-9.</article></article></li></ul></article></article><article class="futureLegalArticle" data-name="§60-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 60-2</span>. <span class="legalArticleTitle">Hjemmelsgrunnlaget</span></span><article class="legalP" id="kapittel-1-foreslåttparagraf-2-ledd-1">Det rettslige grunnlaget for behandlingen av PNR-opplysninger er grenseloven § 16a.</article></article><article class="futureLegalArticle" data-name="§60-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 60-3</span>. <span class="legalArticleTitle">Behandlingsansvar</span></span><article class="legalP" id="kapittel-1-foreslåttparagraf-3-ledd-1">Kripos er behandlingsansvarlig for opplysninger i PNR-registeret.</article></article><article class="futureLegalArticle" data-name="§60-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 60-4</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-4-ledd-1">I dette kapittel forstås med:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1"><i>passasjerliste eller PNR:</i> en liste over den enkelte passasjers reise, som omfatter alle nødvendige opplysninger for at reservasjoner kan behandles og kontrolleres av luftfartsselskapet som foretar reservasjonen og av deltagende luftfartsselskaper for hver reise, som reserveres av eller på vegne av en person</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1"><i>terrorhandlinger:</i> lovbrudd som rammes av straffeloven kapittel 18</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1"><i>alvorlig kriminalitet:</i> lovbrudd med strafferamme på fengsel i 3 år eller mer</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-4-ledd-1-punkt-4"><article class="legalP" id="kapittel-1-foreslåttparagraf-4-ledd-1-punkt-4-ledd-1"><i>maskere PNR-opplysninger:</i> å avidentifisere de opplysningskategoriene som er egnet til å direkte identifisere den registrerte</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-4-ledd-1-punkt-5"><article class="legalP" id="kapittel-1-foreslåttparagraf-4-ledd-1-punkt-5-ledd-1"><i>avmaskerte PNR-opplysninger:</i> fullstendige opplysninger som tidligere har vært avidentifiserte gjennom maskering</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-4-ledd-1-punkt-6"><article class="legalP" id="kapittel-1-foreslåttparagraf-4-ledd-1-punkt-6-ledd-1"><i>kompetente myndigheter:</i> politiet, Politiets sikkerhetstjeneste, påtalemyndigheten, Tolletaten og Etterretningstjenesten</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-4-ledd-1-punkt-7"><article class="legalP" id="kapittel-1-foreslåttparagraf-4-ledd-1-punkt-7-ledd-1"><i>luftfartsselskap:</i> transportvirksomhet med gyldig tillatelse eller lignende til å drive passasjertrafikk i lufta, og som samler inn og behandler PNR-opplysninger i et elektronisk system.</article></article></li></ul></article></article><span class="futuretitle" id="kapittel-1-foreslåttittel-3">Behandling av opplysninger</span><article class="futureLegalArticle" data-name="§60-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 60-5</span>. <span class="legalArticleTitle">Opplysningskategorier som kan registreres</span></span><article class="legalP" id="kapittel-1-foreslåttparagraf-5-ledd-1">Følgende passasjeropplysninger som er innsamlet av luftfartsselskaper kan registreres:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-5-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1">PNR-nummer</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-5-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-2-ledd-1">Dato for reservasjon/utstedelse av billett,</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-5-ledd-1-punkt-3"><article class="legalP" id="kapittel-1-foreslåttparagraf-5-ledd-1-punkt-3-ledd-1">Planlagt(e) reisedato(er)</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-5-ledd-1-punkt-4"><article class="legalP" id="kapittel-1-foreslåttparagraf-5-ledd-1-punkt-4-ledd-1">Navn</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-5-ledd-1-punkt-5"><article class="legalP" id="kapittel-1-foreslåttparagraf-5-ledd-1-punkt-5-ledd-1">Adresse og kontaktopplysninger (telefonnummer, e-postadresse)</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-5-ledd-1-punkt-6"><article class="legalP" id="kapittel-1-foreslåttparagraf-5-ledd-1-punkt-6-ledd-1">Betalingsopplysninger, herunder faktureringsadresse</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-5-ledd-1-punkt-7"><article class="legalP" id="kapittel-1-foreslåttparagraf-5-ledd-1-punkt-7-ledd-1">Fullstendig reiseplan for en konkret passasjerliste</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-5-ledd-1-punkt-8"><article class="legalP" id="kapittel-1-foreslåttparagraf-5-ledd-1-punkt-8-ledd-1">Opplysninger om bonusprogrammer</article></article></li><li data-li-identifier="9." data-name="9."><article class="listArticle" id="kapittel-1-foreslåttparagraf-5-ledd-1-punkt-9"><article class="legalP" id="kapittel-1-foreslåttparagraf-5-ledd-1-punkt-9-ledd-1">Reisebyrå/reiseagent</article></article></li><li data-li-identifier="10." data-name="10."><article class="listArticle" id="kapittel-1-foreslåttparagraf-5-ledd-1-punkt-10"><article class="legalP" id="kapittel-1-foreslåttparagraf-5-ledd-1-punkt-10-ledd-1">Reisestatus for passasjerer, herunder bekreftelser, innsjekkingsstatus, opplysninger om «no-show» og «go-show»</article></article></li><li data-li-identifier="11." data-name="11."><article class="listArticle" id="kapittel-1-foreslåttparagraf-5-ledd-1-punkt-11"><article class="legalP" id="kapittel-1-foreslåttparagraf-5-ledd-1-punkt-11-ledd-1">Oppsplittede/oppdelte PNR-opplysninger</article></article></li><li data-li-identifier="12." data-name="12."><article class="listArticle" id="kapittel-1-foreslåttparagraf-5-ledd-1-punkt-12"><article class="legalP" id="kapittel-1-foreslåttparagraf-5-ledd-1-punkt-12-ledd-1">Opplysninger om mindreårige under 18 år som reiser alene,</article></article></li><li data-li-identifier="13." data-name="13."><article class="listArticle" id="kapittel-1-foreslåttparagraf-5-ledd-1-punkt-13"><article class="legalP" id="kapittel-1-foreslåttparagraf-5-ledd-1-punkt-13-ledd-1">Billettopplysninger, herunder billettnummer, dato for utstedelse av billetten og enkeltbilletter, automatisk billettprisangivelse («automated ticket fare quote»)</article></article></li><li data-li-identifier="14." data-name="14."><article class="listArticle" id="kapittel-1-foreslåttparagraf-5-ledd-1-punkt-14"><article class="legalP" id="kapittel-1-foreslåttparagraf-5-ledd-1-punkt-14-ledd-1">Setenummer og andre seteopplysninger</article></article></li><li data-li-identifier="15." data-name="15."><article class="listArticle" id="kapittel-1-foreslåttparagraf-5-ledd-1-punkt-15"><article class="legalP" id="kapittel-1-foreslåttparagraf-5-ledd-1-punkt-15-ledd-1">Opplysninger om felles rutenummer («code sharing»)</article></article></li><li data-li-identifier="16." data-name="16."><article class="listArticle" id="kapittel-1-foreslåttparagraf-5-ledd-1-punkt-16"><article class="legalP" id="kapittel-1-foreslåttparagraf-5-ledd-1-punkt-16-ledd-1">Bagasjeopplysninger</article></article></li><li data-li-identifier="17." data-name="17."><article class="listArticle" id="kapittel-1-foreslåttparagraf-5-ledd-1-punkt-17"><article class="legalP" id="kapittel-1-foreslåttparagraf-5-ledd-1-punkt-17-ledd-1">Navn på og antall medreisende på passasjerlisten</article></article></li><li data-li-identifier="18." data-name="18."><article class="listArticle" id="kapittel-1-foreslåttparagraf-5-ledd-1-punkt-18"><article class="legalP" id="kapittel-1-foreslåttparagraf-5-ledd-1-punkt-18-ledd-1">Opplysninger som innhentes i henhold til API-direktivet</article></article></li><li data-li-identifier="19." data-name="19."><article class="listArticle" id="kapittel-1-foreslåttparagraf-5-ledd-1-punkt-19"><article class="legalP" id="kapittel-1-foreslåttparagraf-5-ledd-1-punkt-19-ledd-1">Endringer som er gjort av opplysninger angitt i punkt 1 til 18.</article></article></li></ul></article><article class="legalP" id="kapittel-1-foreslåttparagraf-5-ledd-2">I tillegg kan det registreres behandlinger som nevnt i forskriften § 60-6 første ledd nr. 1 til 3.</article></article><article class="futureLegalArticle" data-name="§60-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 60-6</span>. <span class="legalArticleTitle">Nærmere om behandlingen av PNR-opplysninger</span></span><article class="legalP" id="kapittel-1-foreslåttparagraf-6-ledd-1">PNR-enheten kan bare behandle PNR-opplysninger<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-6-ledd-1-punkt-1"><article class="legalP" id="kapittel-1-foreslåttparagraf-6-ledd-1-punkt-1-ledd-1">for å gjennomføre vurderinger av passasjerer før deres planlagte ankomst eller avreise for å identifisere personer som kan være involvert i kriminalitet som nevnt i § 60-4 nr. 2 og 3</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-6-ledd-1-punkt-2"><article class="legalP" id="kapittel-1-foreslåttparagraf-6-ledd-1-punkt-2-ledd-1">for å sammenholde PNR-opplysninger ved vurderingen som nevnt i nr. 1 med opplysninger fra registre som er relevante for å oppnå formål som nevnt i § 60-1, dersom dette er i samsvar med regelverket for de aktuelle registrene</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-6-ledd-1-punkt-3"><article class="legalP" id="kapittel-1-foreslåttparagraf-6-ledd-1-punkt-3-ledd-1">i enkelttilfeller for å besvare en tilstrekkelig begrunnet anmodning fra kompetente myndigheter for å bekjempe kriminalitet som nevnt i § 60-4 nr. 2 og 3</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-6-ledd-1-punkt-4"><article class="legalP" id="kapittel-1-foreslåttparagraf-6-ledd-1-punkt-4-ledd-1">for å analysere PNR-opplysninger med sikte på å ajourføre eller fastsette nye kriterier som nevnt i tredje ledd.</article></article></li></ul></article><article class="legalP" id="kapittel-1-foreslåttparagraf-6-ledd-2">Alle treff som følge av automatisk behandling av PNR-opplysninger som nevnt i første ledd nr. 1 og 2 skal gjennomgås før de utleveres til kompetente myndigheter.</article><article class="legalP" id="kapittel-1-foreslåttparagraf-6-ledd-3">Vurderinger som nevnt i første ledd nr. 1 skal foretas etter forhåndsfastsatte kriterier utarbeidet av PNR-enheten. Kriteriene skal være målrettede, konkrete og forholdsmessige. Kriteriene skal ikke baseres på særlige kategorier av personopplysninger som nevnt i politiregisterloven § 7.</article></article><article class="futureLegalArticle" data-name="§60-7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 60-7</span>. <span class="legalArticleTitle">Forbud mot behandling av særlige kategorier av personopplysninger</span></span><article class="legalP" id="kapittel-1-foreslåttparagraf-7-ledd-1">I PNR-registeret kan det ikke behandles særlige kategorier av personopplysninger som nevnt i politiregisterloven § 7.</article></article><span class="futuretitle" id="kapittel-1-foreslåttittel-4">Tilgang og utlevering</span><article class="futureLegalArticle" data-name="§60-8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 60-8</span>. <span class="legalArticleTitle">Tilgang (rett til direkte søk)</span></span><article class="legalP" id="kapittel-1-foreslåttparagraf-8-ledd-1">Behandlingsansvarlig og personer som tjenestegjør i PNR-enheten har tilgang til PNR-registeret.</article></article><article class="futureLegalArticle" data-name="§60-9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 60-9</span>. <span class="legalArticleTitle">Taushetsplikt og utlevering</span></span><article class="legalP" id="kapittel-1-foreslåttparagraf-9-ledd-1">Utlevering av PNR-opplysninger kan kun skje på vilkår som nevnt i § 60-10, § 60-11 og § 60-12. PNR-opplysninger kan utleveres til:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-9-ledd-1-punkt-1"><article class="legalP" id="kapittel-1-foreslåttparagraf-9-ledd-1-punkt-1-ledd-1">kompetente norske myndigheter</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-9-ledd-1-punkt-2"><article class="legalP" id="kapittel-1-foreslåttparagraf-9-ledd-1-punkt-2-ledd-1">PNR-enheter i land tilsluttet PNR-direktivet</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-9-ledd-1-punkt-3"><article class="legalP" id="kapittel-1-foreslåttparagraf-9-ledd-1-punkt-3-ledd-1">kompetente myndigheter i land tilsluttet PNR-direktivet</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-9-ledd-1-punkt-4"><article class="legalP" id="kapittel-1-foreslåttparagraf-9-ledd-1-punkt-4-ledd-1">Europol</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-9-ledd-1-punkt-5"><article class="legalP" id="kapittel-1-foreslåttparagraf-9-ledd-1-punkt-5-ledd-1">tredjeland.</article></article></li></ul></article><article class="legalP" id="kapittel-1-foreslåttparagraf-9-ledd-2">Opplysningene i registeret er alltid underlagt taushetsplikt etter politiregisterloven § 23.</article></article><article class="futureLegalArticle" data-name="§60-10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 60-10</span>. <span class="legalArticleTitle">Vilkår for utlevering</span></span><article class="legalP" id="kapittel-1-foreslåttparagraf-10-ledd-1">Utlevering av PNR-opplysninger kan kun skje i enkelttilfeller etter anmodning, jf. § 60-6 første ledd nr. 3, eller i enkelttilfeller etter behandling som nevnt i § 60-6 annet ledd, til de formål som er nevnt i § 60-1.</article><article class="legalP" id="kapittel-1-foreslåttparagraf-10-ledd-2">Ved utleveringen skal mottakeren av opplysningene underrettes om formålsbegrensningen i § 60-1. Formålsbegrensningen er ikke til hinder for at opplysningene behandles av rettshåndhevende myndigheter, dersom det under gjennomføring av tiltak som er foranlediget av mottatte PNR-opplysninger, oppdages andre lovbrudd enn kriminalitet som nevnt i § 60-4 nr. 2 og 3.</article><article class="legalP" id="kapittel-1-foreslåttparagraf-10-ledd-3">Utlevering til kompetente myndigheter i andre land kan kun skje i saker hvor det haster og bare ved begrunnet anmodning. En kopi av anmodningen skal i slike tilfeller sendes det anmodende lands PNR-enhet.</article></article><article class="futureLegalArticle" data-name="§60-11" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 60-11</span>. <span class="legalArticleTitle">Særlig om utlevering av avmaskerte PNR-opplysninger</span></span><article class="legalP" id="kapittel-1-foreslåttparagraf-11-ledd-1">Avmaskerte PNR-opplysninger, jf. § 60-4 nr. 5, kan kun utleveres etter anmodning som nevnt i § 60-6 første ledd nr. 3, når det er:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-11-ledd-1-punkt-1"><article class="legalP" id="kapittel-1-foreslåttparagraf-11-ledd-1-punkt-1-ledd-1">rimelig grunn til å anta at det er nødvendig for å oppnå de formål som er nevnt i § 60-1, og</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-11-ledd-1-punkt-2"><article class="legalP" id="kapittel-1-foreslåttparagraf-11-ledd-1-punkt-2-ledd-1">godkjent av overordnet påtalemyndighet.</article></article></li></ul></article><article class="legalP" id="kapittel-1-foreslåttparagraf-11-ledd-2">Den behandlingsansvarlige skal underrette ansvarlig personvernrådgiver om utleveringen.</article></article><article class="futureLegalArticle" data-name="§60-12" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 60-12</span>. <span class="legalArticleTitle">Utlevering til tredjeland</span></span><article class="legalP" id="kapittel-1-foreslåttparagraf-12-ledd-1">Utlevering av opplysninger til tredjeland kan skje til formål som nevnt i § 60-1 på vilkår av at mottakerlandet samtykker til at overføring av opplysningene til annet tredjeland kun kan skje når det er strengt nødvendig til de formål som nevnt i § 60-1 og med forutgående samtykke fra medlemslandet hvor opplysningene er innhentet fra.</article><article class="legalP" id="kapittel-1-foreslåttparagraf-12-ledd-2">Dersom utleveringen av opplysningene er avgjørende for å kunne avverge en konkret og reell trussel i forbindelse med kriminalitet som nevnt i § 60-4 nr. 2 og 3 mot et medlemsland eller et tredjeland, og et forutgående samtykke ikke kan innhentes i tide, er overføringen uten forutgående samtykke som nevnt i første ledd tillatt. I slike tilfeller plikter PNR-enheten å underrette avgiverlandet hvor opplysningene er innhentet fra uten unødig opphold.</article><article class="legalP" id="kapittel-1-foreslåttparagraf-12-ledd-3">PNR-enheten underretter ansvarlig personvernrådgiver om samtlige utleveringer av PNR-opplysninger til tredjeland.</article><article class="legalP" id="kapittel-1-foreslåttparagraf-12-ledd-4">Utover dette kommer kapittel 70 til anvendelse.</article></article><span class="futuretitle" id="kapittel-1-foreslåttittel-5">Informasjonsplikt og innsyn</span><article class="futureLegalArticle" data-name="§60-13" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 60-13</span>. <span class="legalArticleTitle">Informasjonsplikt</span></span><article class="legalP" id="kapittel-1-foreslåttparagraf-13-ledd-1">Bestemmelsen om informasjonsplikt i politiregisterloven § 48 kommer ikke til anvendelse.</article></article><article class="futureLegalArticle" data-name="§60-14" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 60-14</span>. <span class="legalArticleTitle">Innsyn</span></span><article class="legalP" id="kapittel-1-foreslåttparagraf-14-ledd-1">Innsyn i PNR-registeret gis i samsvar med reglene i politiregisterloven § 49 og forskriften kapittel 13.</article><article class="legalP" id="kapittel-1-foreslåttparagraf-14-ledd-2">Saksbehandlingsreglene i politiregisterloven § 54 og forskriften kapittel 17 kommer til anvendelse.</article></article><span class="futuretitle" id="kapittel-1-foreslåttittel-6">Retting, sletting og maskering</span><article class="futureLegalArticle" data-name="§60-15" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 60-15</span>. <span class="legalArticleTitle">Retting</span></span><article class="legalP" id="kapittel-1-foreslåttparagraf-15-ledd-1">Retting av opplysninger i PNR-registeret skjer etter reglene i politiregisterloven § 51 og forskriften kapittel 14.</article><article class="legalP" id="kapittel-1-foreslåttparagraf-15-ledd-2">Saksbehandlingsreglene i politiregisterloven § 54 og forskriften kapittel 17 kommer til anvendelse.</article></article><article class="futureLegalArticle" data-name="§60-16" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 60-16</span>. <span class="legalArticleTitle">Avidentifisering og maskering</span></span><article class="legalP" id="kapittel-1-foreslåttparagraf-16-ledd-1">Opplysninger som nevnt i § 60-5 første ledd skal seks måneder etter mottakelsen avidentifiseres ved at opplysningskategoriene i nr. 4, 5, 6, 12, 17 og 18 maskeres.</article><article class="legalP" id="kapittel-1-foreslåttparagraf-16-ledd-2">Etter at opplysningene er avidentifisert kan de maskerte opplysningene kun behandles i de tilfellene der en kompetent myndighet har anmodet om utlevering av opplysningene, jf. § 60-10 første ledd.</article></article><article class="futureLegalArticle" data-name="§60-17" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 60-17</span>. <span class="legalArticleTitle">Sletting</span></span><article class="legalP" id="kapittel-1-foreslåttparagraf-17-ledd-1">PNR-opplysninger som nevnt i § 60-5 første ledd skal slettes fem år etter at opplysningene ble registrert.</article><article class="legalP" id="kapittel-1-foreslåttparagraf-17-ledd-2">Resultatet av behandling som nevnt i § 60-6 første ledd nr. 1 og 2 skal slettes når det ikke lenger er nødvendig for å underrette kompetente myndigheter eller andre medlemsstaters PNR-enheter om et treff.</article><article class="legalP" id="kapittel-1-foreslåttparagraf-17-ledd-3">Resultatet av en automatisk behandling, jf. § 60-6 første ledd nr. 1 og 2, som etter en individuell og manuell gjennomgang ikke fører til utlevering, skal slettes etter politiregisterloven § 50 og senest når opplysningene som ligger til grunn for resultatet skal slettes etter første ledd.</article><article class="legalP" id="kapittel-1-foreslåttparagraf-17-ledd-4">Dersom PNR-enheten mottar PNR-opplysninger som faller inn under politiregisterloven § 7, skal disse straks slettes.</article><article class="legalP" id="kapittel-1-foreslåttparagraf-17-ledd-5">Politiregisterloven § 51 og saksbehandlingsreglene i politiregisterloven § 54 og forskriften kapittel 17 kommer til anvendelse.</article><article class="legalP" id="kapittel-1-foreslåttparagraf-17-ledd-6">Sletting skal skje i henhold til § 16-2 annet ledd nr. 2.</article></article><span class="futuretitle" id="kapittel-1-foreslåttittel-7">Klageadgang</span><article class="futureLegalArticle" data-name="§60-18" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 60-18</span>. <span class="legalArticleTitle">Klageadgang</span></span><article class="legalP" id="kapittel-1-foreslåttparagraf-18-ledd-1">Bestemmelsene om klage i politiregisterloven § 55 og forskriften kapittel 18 kommer til anvendelse.</article></article><span class="futuretitle" id="kapittel-1-foreslåttittel-8">Informasjonssikkerhet, internkontroll og sporing</span><article class="futureLegalArticle" data-name="§60-19" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 60-19</span>. <span class="legalArticleTitle">Informasjonssikkerhet, internkontroll og sporbarhet</span></span><article class="legalP" id="kapittel-1-foreslåttparagraf-19-ledd-1">Politiregisterloven § 15, § 16, § 17 og forskriften del 9 kommer til anvendelse. Det skal oppbevares dokumentasjon om:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-19-ledd-1-punkt-1"><article class="legalP" id="kapittel-1-foreslåttparagraf-19-ledd-1-punkt-1-ledd-1">navn og kontaktopplysninger på organisasjonen og personalet i PNR-enheten som behandler PNR-opplysningene, og de forskjellige nivåer av tillatelse</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-19-ledd-1-punkt-2"><article class="legalP" id="kapittel-1-foreslåttparagraf-19-ledd-1-punkt-2-ledd-1">anmodninger mottatt av kompetente myndigheter og andre medlemsstaters PNR-enheter</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-19-ledd-1-punkt-3"><article class="legalP" id="kapittel-1-foreslåttparagraf-19-ledd-1-punkt-3-ledd-1">alle anmodninger om utleveringer av PNR-opplysninger til et tredjeland.</article></article></li></ul></article><article class="legalP" id="kapittel-1-foreslåttparagraf-19-ledd-2">Opplysninger om bruk av systemet skal registreres og oppbevares i tre år.</article></article><article class="futureLegalArticle" data-name="§60-20" id="kapittel-1-foreslåttparagraf-20"><span class="futureLegalArticleHeader"><span class="legalArticleValue">§ 60-20</span>. <span class="legalArticleTitle">Personvernrådgiver i PNR-enheten</span></span><article class="legalP" id="kapittel-1-foreslåttparagraf-20-ledd-1">Det skal utpekes en personvernrådgiver som er ansvarlig for å føre tilsyn med behandlingen av PNR-opplysninger og for å gjennomføre relevante beskyttelsesforanstaltninger.</article><article class="legalP" id="kapittel-1-foreslåttparagraf-20-ledd-2">Personvernrådgiveren skal ha tilgang til alle opplysninger som PNR-enheten behandler. Utover dette skal personvernrådgiveren utføre de oppgaver som er nevnt i forskriften § 43-1, herunder kan personvernrådgiveren forelegge spørsmål om behandlingens lovlighet for Datatilsynet.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2022-04-29-646/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. mai 2022.</article></section></main></body></html>