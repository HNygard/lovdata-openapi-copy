<!DOCTYPE html><html lang="no"><head><title>Forskrift om høyeste midlertidige grenseverdier for radioaktiv forurensning i næringsmidler og fôr som omsettes, og eventuelle andre nødvendige restriksjoner etter matloven, som følge av en atomhendelse</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-09-14-1580</dd><dt class="dokid">DokumentID</dt><dd class="dokid">LTI/forskrift/2022-09-14-1580</dd><dt class="ministry">Departement</dt><dd class="ministry"><ul><li>Helse- og omsorgsdepartementet, Landbruks- og matdepartementet, Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Folkehelseavdelingen</li></ul></dd><dt class="dateInForce">I kraft fra</dt><dd class="dateInForce">2022-09-14</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§9</li><li>lov/2003-12-19-124/§12</li><li>lov/2003-12-19-124/§13</li><li>lov/2003-12-19-124/§14</li><li>lov/2003-12-19-124/§15</li><li>lov/2003-12-19-124/§16</li><li>lov/2003-12-19-124/§17</li><li>lov/2003-12-19-124/§21</li><li>lov/2003-12-19-124/§33</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2022-09-16 14:55</dd><dt class="lastupdated">Rettet</dt><dd class="lastupdated">2023-05-12 (se nederst).</dd><dt class="journalNumber">Journalnummer</dt><dd class="journalNumber">2022-1214</dd><dt class="title">Tittel</dt><dd class="title">Forskrift om høyeste midlertidige grenseverdier for radioaktiv forurensning i næringsmidler og fôr som omsettes, og eventuelle andre nødvendige restriksjoner etter matloven, som følge av en atomhendelse</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet, Landbruks- og matdepartementet og Nærings- og fiskeridepartementet 14. september 2022 med hjemmel i lov 19. desember 2003 nr. 124 om matproduksjon og mattrygghet mv. (matloven) § 9, § 12, § 13, § 14, § 15, § 16, § 17, § 21 og § 33, jf. delegeringsvedtak 19. desember 2003 nr. 1790.</dd><dt class="refid">RefID</dt><dd class="refid">forskrift/2022-09-14-1580</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om høyeste midlertidige grenseverdier for radioaktiv forurensning i næringsmidler og fôr som omsettes, og eventuelle andre nødvendige restriksjoner etter matloven, som følge av en atomhendelse<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Høyeste midlertidige grenseverdier for radioaktiv forurensning i næringsmidler og fôr</li><li>§ 5. Mattilsynets vedtakelse av forskrifter som fastsetter gjeldende midlertidige grenseverdier for radioaktiv forurensning i næringsmidler og fôr, og eventuelle andre nødvendige restriksjoner etter matloven, som følge av en atomhendelse</li><li>§ 6. Revurdering, endring og oppheving av forskrifter vedtatt av Mattilsynet etter § 5</li><li>§ 7. Rangordningen mellom ulike bestemmelser</li><li>§ 8. Omsetningsforbud</li><li>§ 9. Tilsyn og vedtak</li><li>§ 10. Straff</li><li>§ 11. Ikrafttredelse</li><li>Vedlegg 1. Høyeste midlertidige grenseverdier for radioaktiv forurensning i næringsmidler, unntatt mindre viktige næringsmidler</li><li>Vedlegg 2. Høyeste midlertidige grenseverdier for radioaktiv forurensning i mindre viktige næringsmidler<ul class="tocSubUl"><li>1. Liste over mindre viktige næringsmidler</li><li>2. Høyeste midlertidige grenseverdier for radioaktiv forurensning i de mindre viktige næringsmidlene oppført i listen i punkt 1:</li></ul></li><li>Vedlegg 3. Høyeste midlertidige grenseverdier for radioaktiv forurensning i for</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2022-09-14-1580" id="dokument"><h1>Forskrift om høyeste midlertidige grenseverdier for radioaktiv forurensning i næringsmidler og fôr som omsettes, og eventuelle andre nødvendige restriksjoner etter matloven, som følge av en atomhendelse</h1><article class="legalArticle" data-lovdata-URL="LTI/forskrift/2022-09-14-1580/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å beskytte menneskers helse ved å hindre omsetning av næringsmidler og fôr som etter en atomhendelse er forurenset av radioaktive stoffer.</article></article><article class="legalArticle" data-lovdata-URL="LTI/forskrift/2022-09-14-1580/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Denne forskriften fastsetter de høyeste grenseverdiene for radioaktiv forurensning i næringsmidler og fôr som omsettes, som midlertidig kan gjøres gjeldende etter en atomhendelse.</article><article class="legalP" id="paragraf-2-ledd-2">Denne forskriften gir Mattilsynet myndighet til å vedta forskrifter som fastsetter gjeldende midlertidige grenseverdier for radioaktiv forurensning i næringsmidler og fôr, og eventuelle andre nødvendige restriksjoner etter matloven, som følge av en atomhendelse.</article><article class="legalP" id="paragraf-2-ledd-3">Forskriften gjelder for norsk land- og sjøterritorium, norske luft- og sjøfartøyer, og innretninger på norsk kontinentalsokkel.</article></article><article class="legalArticle" data-lovdata-URL="LTI/forskrift/2022-09-14-1580/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">Definisjonene i forskrift 22. desember 2008 nr. 1620 om allmenne prinsipper og krav i næringsmiddelregelverket (matlovsforskriften) § 1 jf. artiklene 2 og 3 nr. 2 og 8 i forordning (EF) nr. 178/2002 (matlovsforordningen) av begrepene:<ul class="defaultList"><li data-li-identifier="a." data-name="a."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">næringsmidler,</article></article></li><li data-li-identifier="b." data-name="b."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">fôr og</article></article></li><li data-li-identifier="c." data-name="c."><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">omsetning</article></article></li></ul><p class="leddfortsettelse">gjelder også for bestemmelsene i denne forskriften.</p></article><article class="legalP" id="paragraf-3-ledd-2">I denne forskriften menes med<ul class="defaultList"><li data-li-identifier="a." data-name="a."><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1"><i>mindre viktige næringsmidler:</i> næringsmidler som er av mindre betydning i det daglige kostholdet, og som kun utgjør et marginalt bidrag til befolkningens inntak av næringsmidler, jf. listen i vedlegg 2 del 1.</article></article></li><li data-li-identifier="b." data-name="b."><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1"><i>atomhendelse:</i> atomulykke eller en annen akutt hendelse som kan innebære ioniserende stråling eller spredning av radioaktivitet, som må antas å føre til eller har medført vesentlig radioaktiv forurensning i næringsmidler og fôr.</article></article></li></ul></article></article><article class="legalArticle" data-lovdata-URL="LTI/forskrift/2022-09-14-1580/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Høyeste midlertidige grenseverdier for radioaktiv forurensning i næringsmidler og fôr</span></h2><article class="legalP" id="paragraf-4-ledd-1">De høyeste midlertidige grenseverdiene for radioaktiv forurensning i næringsmidler, mindre viktige næringsmidler og fôr som kan omsettes etter en atomhendelse, framgår av henholdsvis vedlegg 1, vedlegg 2 del 2 og vedlegg 3 i denne forskriften.</article><article class="legalP" id="paragraf-4-ledd-2">Grenseverdiene i vedleggene setter skranker for hvor høye grenseverdier for radioaktiv forurensning i næringsmidler og fôr Mattilsynet etter § 5 kan vedta forskrifter om, som følge av en atomhendelse.</article></article><article class="legalArticle" data-lovdata-URL="LTI/forskrift/2022-09-14-1580/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Mattilsynets vedtakelse av forskrifter som fastsetter gjeldende midlertidige grenseverdier for radioaktiv forurensning i næringsmidler og fôr, og eventuelle andre nødvendige restriksjoner etter matloven, som følge av en atomhendelse</span></h2><article class="legalP" id="paragraf-5-ledd-1">Hvis Mattilsynet mottar opplysninger om en atomhendelse, kan Mattilsynet vedta forskrifter som fastsetter:<ul class="defaultList"><li data-li-identifier="a." data-name="a."><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">gjeldende midlertidige grenseverdier for radioaktiv forurensning i de næringsmidlene og det fôret som kan være forurenset og</article></article></li><li data-li-identifier="b." data-name="b."><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">andre nødvendige restriksjoner etter matloven § 9, § 12, § 13, § 14, § 15, § 16, § 17, § 21 og § 33.</article></article></li></ul></article><article class="legalP" id="paragraf-5-ledd-2">Mattilsynet kan vedta forskrifter etter første ledd uten forutgående høring, og kunngjøre disse på særskilt måte.</article></article><article class="legalArticle" data-lovdata-URL="LTI/forskrift/2022-09-14-1580/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Revurdering, endring og oppheving av forskrifter vedtatt av Mattilsynet etter § 5</span></h2><article class="legalP" id="paragraf-6-ledd-1">Mattilsynet skal jevnlig revurdere og ved behov endre eller oppheve forskrifter vedtatt etter § 5, basert på typen hendelse, stedet for hendelsen, andre aktuelle tiltak og utviklingen i målte nivåer av radioaktiv forurensning.</article><article class="legalP" id="paragraf-6-ledd-2">Mattilsynet bør så snart som mulig, og senest innen 3 måneder, gjennomføre en første revurdering av grenseverdiene.</article></article><article class="legalArticle" data-lovdata-URL="LTI/forskrift/2022-09-14-1580/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Rangordningen mellom ulike bestemmelser</span></h2><article class="legalP" id="paragraf-7-ledd-1">Ved motstrid går følgende bestemmelser foran bestemmelser i forskrifter vedtatt av Mattilsynet etter § 5:<ul class="defaultList"><li data-li-identifier="a." data-name="a."><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">bestemmelser som regulerer tilsvarende forhold i forskrifter som gjennomfører Norges forpliktelser etter EØS-avtalen i norsk rett og</article></article></li><li data-li-identifier="b." data-name="b."><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">nasjonale bestemmelser i andre forskrifter som fastsetter høyere grenseverdier for radioaktiv forurensning i bestemte næringsmidler eller fôr.</article></article></li></ul></article><article class="legalP" id="paragraf-7-ledd-2">Bestemmelser i forskrifter vedtatt av Mattilsynet etter § 5 gjelder foran nasjonale bestemmelser i andre forskrifter som fastsetter lavere grenseverdier for radioaktiv forurensning i næringsmidler eller fôr.</article></article><article class="legalArticle" data-lovdata-URL="LTI/forskrift/2022-09-14-1580/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Omsetningsforbud</span></h2><article class="legalP" id="paragraf-8-ledd-1">Det er forbudt å omsette næringsmidler eller fôr som ikke er i samsvar med de gjeldende midlertidige grenseverdiene for radioaktiv forurensning eller andre krav i forskrifter vedtatt av Mattilsynet etter § 5.</article></article><article class="legalArticle" data-lovdata-URL="LTI/forskrift/2022-09-14-1580/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tilsyn og vedtak</span></h2><article class="legalP" id="paragraf-9-ledd-1">Mattilsynet fører tilsyn og kan fatte nødvendige vedtak for gjennomføring av bestemmelsene i denne forskriften, jf. matloven § 23.</article></article><article class="legalArticle" data-lovdata-URL="LTI/forskrift/2022-09-14-1580/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Straff</span></h2><article class="legalP" id="paragraf-10-ledd-1">Overtredelse av bestemmelser gitt i denne forskriften eller enkeltvedtak gitt i medhold av forskriften, er straffbart i henhold til matloven § 28.</article></article><article class="legalArticle" data-lovdata-URL="LTI/forskrift/2022-09-14-1580/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Denne forskriften trer i kraft straks.</article></article><section class="section" data-name="vedlegg1" id="kapittel-1" data-lovdata-URL="LTI/forskrift/2022-09-14-1580/KAPITTEL_1"><h2>Vedlegg 1. Høyeste midlertidige grenseverdier for radioaktiv forurensning i næringsmidler, unntatt mindre viktige næringsmidler</h2><article class="defaultP"><table><thead><tr><th data-text-align="left" data-vertical-align="top"><i>Isotopgruppe/næringsmiddelgruppe</i></th><th colspan="4" data-text-align="left" data-vertical-align="top"><i>Næringsmiddel (Bq/kg)</i><sup class="footnotereference" data-footnotereferencevalue="1" data-unique-footnote-counter="1">1</sup></th></tr><tr><th data-text-align="left" data-vertical-align="top" /><th data-text-align="left" data-vertical-align="top"><i>Spedbarnsmat</i><sup class="footnotereference" data-footnotereferencevalue="2" data-unique-footnote-counter="2">2</sup></th><th data-text-align="left" data-vertical-align="top"><i>Melke-<br />produkter</i><sup class="footnotereference" data-footnotereferencevalue="3" data-unique-footnote-counter="3">3</sup></th><th data-text-align="left" data-vertical-align="top"><i>Andre næringsmidler, unntatt mindre viktige næringsmidler</i><sup class="footnotereference" data-footnotereferencevalue="4" data-unique-footnote-counter="4">4</sup></th><th data-text-align="left" data-vertical-align="top"><i>Flytende næringsmidler, inkludert drikkevann</i><sup class="footnotereference" data-footnotereferencevalue="5" data-unique-footnote-counter="5">5</sup></th></tr></thead><tbody><tr><td data-text-align="left" data-vertical-align="top">Sum av isotoper av strontium, særlig Sr-90</td><td data-text-align="left" data-vertical-align="top">75</td><td data-text-align="left" data-vertical-align="top">125</td><td data-text-align="left" data-vertical-align="top">750</td><td data-text-align="left" data-vertical-align="top">125</td></tr><tr><td data-text-align="left" data-vertical-align="top">Sum av isotoper av jod, særlig I-131</td><td data-text-align="left" data-vertical-align="top">150</td><td data-text-align="left" data-vertical-align="top">500</td><td data-text-align="left" data-vertical-align="top">2&#xa0;000</td><td data-text-align="left" data-vertical-align="top">500</td></tr><tr><td data-text-align="left" data-vertical-align="top">Sum av alfaaktive plutonium- og transplutoniumisotoper, særlig Pu-239 og Am-241</td><td data-text-align="left" data-vertical-align="top">1</td><td data-text-align="left" data-vertical-align="top">20</td><td data-text-align="left" data-vertical-align="top">80</td><td data-text-align="left" data-vertical-align="top">20</td></tr><tr><td data-text-align="left" data-vertical-align="top">Sum av alle andre nuklider med en halveringstid på mer enn ti dager, særlig Cs-134 og Cs-137<sup class="footnotereference" data-footnotereferencevalue="6" data-unique-footnote-counter="6">6</sup></td><td data-text-align="left" data-vertical-align="top">400</td><td data-text-align="left" data-vertical-align="top">1&#xa0;000</td><td data-text-align="left" data-vertical-align="top">1&#xa0;250</td><td data-text-align="left" data-vertical-align="top">1&#xa0;000</td></tr></tbody></table></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Verdien som gjelder for konsentrerte eller tørkede produkter, beregnes på grunnlag av det rekonstituerte forbruksklare produktet.</article><article class="footnote" data-name="2" data-unique-footnote-counter="2"><span class="footnoteLabel">2</span> Spedbarnsmat defineres som næringsmidler som er bestemt til ernæring til spedbarn i de første 12 levemåneder, og som i seg selv dekker denne gruppens ernæringsbehov og omsettes i detaljistsalgspakninger, som tydelig er merket som slike.</article><article class="footnote" data-name="3" data-unique-footnote-counter="3"><span class="footnoteLabel">3</span> Melkeprodukter defineres som produkter under følgende posisjonsnummer i den norske tolltariffen, i visse tilfeller med de tilpasninger, som senere måtte bli gjort: 0401 og 0402 (unntatt spesialmelk beregnet til spedbarn, i hermetisk forseglede beholdere med et netto innhold som ikke overstiger 500 g, og med et fettinnhold over 10&#xa0;% men ikke over 27&#xa0;%).</article><article class="footnote" data-name="4" data-unique-footnote-counter="4"><span class="footnoteLabel">4</span> I vedlegg 2 er det fastsatt en liste over mindre viktige næringsmidler og de tilsvarende grenseverdiene som gjelder for dem.</article><article class="footnote" data-name="5" data-unique-footnote-counter="5"><span class="footnoteLabel">5</span> Flytende næringsmidler defineres som produkter omfattet av posisjonsnummer 2009 og kapittel 22 i den norske tolltariffen. I beregningen av verdiene er det tatt hensyn til inntaket av ledningsvann.</article><article class="footnote" data-name="6" data-unique-footnote-counter="6"><span class="footnoteLabel">6</span> Karbon-14, tritium og kalium-40 er ikke omfattet av denne gruppen.</article></footer></section><section class="section" data-name="vedlegg2" id="kapittel-2" data-lovdata-URL="LTI/forskrift/2022-09-14-1580/KAPITTEL_2"><h2>Vedlegg 2. Høyeste midlertidige grenseverdier for radioaktiv forurensning i mindre viktige næringsmidler</h2><section class="section" data-name="kap1" id="kapittel-2-kapittel-1" data-lovdata-URL="LTI/forskrift/2022-09-14-1580/KAPITTEL_2-1"><h3>1. Liste over mindre viktige næringsmidler</h3><article class="defaultP"><table><thead><tr><th data-text-align="left" data-vertical-align="top"><i>Posisjons-, underposisjons- eller varenummer i den norske tolltariffen</i></th><th data-text-align="left" data-vertical-align="top"><i>Varebeskrivelse</i></th></tr></thead><tbody><tr><td data-text-align="left" data-vertical-align="top">0703 20 00</td><td data-text-align="left" data-vertical-align="top">Hvitløk (friske eller kjølte)</td></tr><tr><td data-text-align="left" data-vertical-align="top">0709 56 00</td><td data-text-align="left" data-vertical-align="top">Trøfler (friske eller kjølte)</td></tr><tr><td data-text-align="left" data-vertical-align="top">0709 99 10</td><td data-text-align="left" data-vertical-align="top">Kapers (friske eller kjølte)</td></tr><tr><td data-text-align="left" data-vertical-align="top">0711 90 70</td><td data-text-align="left" data-vertical-align="top">Kapers (midlertidig konserverte, men utjenlige til direkte forbruk i den foreliggende tilstand)</td></tr><tr><td data-text-align="left" data-vertical-align="top">ex 0712 39 01</td><td data-text-align="left" data-vertical-align="top">Trøfler (tørkede, hele, oppdelte, knuste eller pulveriserte, men ikke videre tilberedte)</td></tr><tr><td data-text-align="left" data-vertical-align="top">0714</td><td data-text-align="left" data-vertical-align="top">Manioka-, arrow- og salepprot, jordskokker, søtpoteter og liknende røtter og knoller med høyt stivelses- eller inulininnhold, friske, kjølte, fryste eller tørkede, også oppdelte eller i form av pelleter; sagomarg</td></tr><tr><td data-text-align="left" data-vertical-align="top">0814 00 00</td><td data-text-align="left" data-vertical-align="top">Skall av sitrusfrukter eller meloner (herunder vannmeloner), friske, fryste, tørkede eller midlertidig konserverte i saltlake, i svovelsyrlingvann eller i andre konserverende oppløsninger</td></tr><tr><td data-text-align="left" data-vertical-align="top">0903 00 00</td><td data-text-align="left" data-vertical-align="top">Maté</td></tr><tr><td data-text-align="left" data-vertical-align="top">0904</td><td data-text-align="left" data-vertical-align="top">Pepper av slekten Piper; tørkede, knuste eller malte frukter av slektene Capsicum eller Pimenta</td></tr><tr><td data-text-align="left" data-vertical-align="top">0905 00 00</td><td data-text-align="left" data-vertical-align="top">Vanilje</td></tr><tr><td data-text-align="left" data-vertical-align="top">0906</td><td data-text-align="left" data-vertical-align="top">Kanel og kanelblomster</td></tr><tr><td data-text-align="left" data-vertical-align="top">0907 00 00</td><td data-text-align="left" data-vertical-align="top">Kryddernellik (hele frukter, tørkede blomster og stilker)</td></tr><tr><td data-text-align="left" data-vertical-align="top">0908</td><td data-text-align="left" data-vertical-align="top">Muskat, muskatblomme og kardemomme</td></tr><tr><td data-text-align="left" data-vertical-align="top">0909</td><td data-text-align="left" data-vertical-align="top">Anis, stjerneanis, fennikel, koriander, spisskummen, karve; einebær</td></tr><tr><td data-text-align="left" data-vertical-align="top">0910</td><td data-text-align="left" data-vertical-align="top">Ingefær, safran, gurkemeie (kurkuma), timian, laurbærblad, karri og andre krydderier</td></tr><tr><td data-text-align="left" data-vertical-align="top">1106 20</td><td data-text-align="left" data-vertical-align="top">Mel og pulver av marv av sago eller av røtter eller knoller som hører under posisjon 07.14</td></tr><tr><td data-text-align="left" data-vertical-align="top">1108 14 00</td><td data-text-align="left" data-vertical-align="top">Maniokastivelse (kassavastivelse)</td></tr><tr><td data-text-align="left" data-vertical-align="top">1210</td><td data-text-align="left" data-vertical-align="top">Humle, frisk eller tørket, også malt, pulverisert eller i form av pelleter; lupulin</td></tr><tr><td data-text-align="left" data-vertical-align="top">1211</td><td data-text-align="left" data-vertical-align="top">Planter, plantedeler, frø og frukter av det slag som hovedsakelig brukes til fremstilling av parfymepreparater, til farmasøytiske preparater, til insekt- og soppbekjempende midler eller liknende, friske, kjølte, fryste eller tørkede, også skårne, knuste eller pulveriserte, unntatt planter eller plantedeler brukt til næringsmiddelproduksjon.</td></tr><tr><td data-text-align="left" data-vertical-align="top">1301</td><td data-text-align="left" data-vertical-align="top">Skjellakk og liknende; naturlige gummier, harpikser, gummiharpikser og oleoresiner (f.eks. balsamer)</td></tr><tr><td data-text-align="left" data-vertical-align="top">1302</td><td data-text-align="left" data-vertical-align="top">Vegetabilske safter og ekstrakter; pektinstoffer, pektinater og pektater; agar-agar og annet planteslim samt andre fortykningsmidler, også modifiserte, utvunnet av vegetabilske stoffer</td></tr><tr><td data-text-align="left" data-vertical-align="top">1504</td><td data-text-align="left" data-vertical-align="top">Fett og oljer samt deres fraksjoner, av fisk eller sjøpattedyr, også raffinerte, men ikke kjemisk omdannede</td></tr><tr><td data-text-align="left" data-vertical-align="top">1604 31 00</td><td data-text-align="left" data-vertical-align="top">Kaviar</td></tr><tr><td data-text-align="left" data-vertical-align="top">1604 32 00</td><td data-text-align="left" data-vertical-align="top">Kaviaretterlikninger</td></tr><tr><td data-text-align="left" data-vertical-align="top">1801 00 00</td><td data-text-align="left" data-vertical-align="top">Kakaobønner, hele eller knuste, også brente</td></tr><tr><td data-text-align="left" data-vertical-align="top">1802 00 00</td><td data-text-align="left" data-vertical-align="top">Kakaoskall og annet kakaoavfall</td></tr><tr><td data-text-align="left" data-vertical-align="top">1803</td><td data-text-align="left" data-vertical-align="top">Kakaomasse, også avfettet</td></tr><tr><td data-text-align="left" data-vertical-align="top">2003 90 10</td><td data-text-align="left" data-vertical-align="top">Trøfler (tilberedte eller konserverte på annen måte enn med eddik eller eddiksyre)</td></tr><tr><td data-text-align="left" data-vertical-align="top">2006 00</td><td data-text-align="left" data-vertical-align="top">Grønnsaker, frukter, nøtter, fruktskall og andre plantedeler, kandiserte, glasserte eller på liknende måte tilberedte med sukker</td></tr><tr><td data-text-align="left" data-vertical-align="top">2102</td><td data-text-align="left" data-vertical-align="top">Gjær (aktiv eller inaktiv); andre døde, encellede mikroorganismer (unntatt vaksiner som hører under posisjon 30.02); tilberedt bakepulver</td></tr><tr><td data-text-align="left" data-vertical-align="top">2936</td><td data-text-align="left" data-vertical-align="top">Provitaminer og vitaminer, naturlige eller syntetisk reproduserte (herunder naturlige konsentrater), derivater derav som hovedsakelig brukes som vitaminer, samt innbyrdes blandinger av nevnte stoffer; oppløsninger av disse produkter, uansett oppløsningsmiddel</td></tr><tr><td data-text-align="left" data-vertical-align="top">3301</td><td data-text-align="left" data-vertical-align="top">Flyktige, vegetabilske oljer (også terpenfrie) herunder «konkreter» og «absolutter»; resinoider; ekstraherte oleoresiner; konsentrater av flyktige, vegetabilske oljer i fett, fete oljer, voks eller liknende stoffer, utvunnet ved enfleurage eller maserasjon; terpenholdige biprodukter fra avterpenisering av flyktige, vegetabilske oljer; vandige destillater og vandige oppløsninger av flyktige, vegetabilske oljer</td></tr></tbody></table></article></section><section class="section" data-name="kap2" id="kapittel-2-kapittel-2" data-lovdata-URL="LTI/forskrift/2022-09-14-1580/KAPITTEL_2-2"><h3>2. Høyeste midlertidige grenseverdier for radioaktiv forurensning i de mindre viktige næringsmidlene oppført i listen i punkt 1:</h3><article class="defaultP"><table><thead><tr><th data-text-align="left" data-vertical-align="top"><i>Isotopgruppe</i></th><th data-text-align="left" data-vertical-align="top"><i>Bq/kg</i></th></tr></thead><tbody><tr><td data-text-align="left" data-vertical-align="top">Sum av isotoper av strontium, særlig Sr-90</td><td data-text-align="left" data-vertical-align="top">7&#xa0;500</td></tr><tr><td data-text-align="left" data-vertical-align="top">Sum av isotoper av jod, særlig I-131</td><td data-text-align="left" data-vertical-align="top">20&#xa0;000</td></tr><tr><td data-text-align="left" data-vertical-align="top">Sum av alfaaktive plutonium- og transplutoniumisotoper, særlig Pu-239 og Am-241</td><td data-text-align="left" data-vertical-align="top">800</td></tr><tr><td data-text-align="left" data-vertical-align="top">Sum av alle andre nuklider med en halveringstid på mer enn ti dager, særlig Cs-134 og Cs-137<sup class="footnotereference" data-footnotereferencevalue="1" data-unique-footnote-counter="1">1</sup></td><td data-text-align="left" data-vertical-align="top">12&#xa0;500</td></tr></tbody></table></article><footer class="footnotes"><article class="footnote" data-name="1" data-unique-footnote-counter="7"><span class="footnoteLabel">1</span> Karbon-14, tritium og kalium-40 er ikke omfattet av denne gruppen.</article></footer></section></section><section class="section" data-name="vedlegg3" id="kapittel-3" data-lovdata-URL="LTI/forskrift/2022-09-14-1580/KAPITTEL_3"><h2>Vedlegg 3. Høyeste midlertidige grenseverdier for radioaktiv forurensning i for</h2><article class="defaultP">For summen av cesium-134 og cesium-137 gjelder følgende høyeste midlertidige grenseverdier for radioaktiv forurensning i fôr: <table><thead><tr><th data-text-align="left" data-vertical-align="top"><i>Fôr til</i></th><th data-text-align="left" data-vertical-align="top"><i>Bq/kg</i><sup class="footnotereference" data-footnotereferencevalue="1" data-unique-footnote-counter="1">1</sup> <sup class="footnotereference" data-footnotereferencevalue="2" data-unique-footnote-counter="2">2</sup></th></tr></thead><tbody><tr><td data-text-align="left" data-vertical-align="top">Svin</td><td data-text-align="left" data-vertical-align="top">1&#xa0;250</td></tr><tr><td data-text-align="left" data-vertical-align="top">Fjærkre, lam, kalver</td><td data-text-align="left" data-vertical-align="top">2&#xa0;500</td></tr><tr><td data-text-align="left" data-vertical-align="top">Andre</td><td data-text-align="left" data-vertical-align="top">5&#xa0;000</td></tr></tbody></table></article><footer class="footnotes"><article class="footnote" data-name="1" data-unique-footnote-counter="8"><span class="footnoteLabel">1</span> Disse nivåene skal medvirke til at de høyeste midlertidige grenseverdiene for næringsmidler overholdes; de garanterer ikke i seg selv, at nivåene overholdes under alle omstendigheter, og de innskrenker ikke forpliktelsen til å kontrollere forurensningsnivået i animalske produkter bestemt til humant konsum.</article><article class="footnote" data-name="2" data-unique-footnote-counter="9"><span class="footnoteLabel">2</span> Disse nivåene gjelder for forbruksklart fôr.</article></footer></section><section class="section" id="kapittel-4" data-lovdata-URL="LTI/forskrift/2022-09-14-1580/KAPITTEL_4"><h2>Rettelser</h2><article class="defaultP" data-text-size="small">Det som er rettet er satt i kursiv.</article> <article class="gazettenote" data-gazette-note-date="2023-05-12" data-gazette-note-type="rettelse"><article class="defaultP">Vedlegg 3 overskriften skal lyde:</article><span class="futuretitle" id="kapittel-4-foreslåttittel-1">Vedlegg 3. Høyeste midlertidige grenseverdier for radioaktiv forurensning i <i>fôr</i></span></article></section></main></body></html>