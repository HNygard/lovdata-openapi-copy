<!DOCTYPE html><html lang="no"><head><title>Forskrift om endring i forskrift om studier og eksamen ved Universitet i Agder</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-06-15-1028</dd><dt class="dokid">DokumentID</dt><dd class="dokid">LTI/forskrift/2022-06-15-1028</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Universitetet i Agder</li></ul></dd><dt class="dateInForce">I kraft fra</dt><dd class="dateInForce">Studieåret 2022–2023</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-06-22-833</li></ul></dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li><li>lov/2005-04-01-15/§3-10</li></ul></dd><dt class="dateOfPublication">Kunngjort</dt><dd class="dateOfPublication">2022-06-16 13:55</dd><dt class="journalNumber">Journalnummer</dt><dd class="journalNumber">2022-0812</dd><dt class="title">Tittel</dt><dd class="title">Forskrift om endring i forskrift om studier og eksamen ved Universitet i Agder</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av universitetsstyret ved Universitetet i Agder 15. juni 2022 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-9 og § 3-10.</dd><dt class="refid">RefID</dt><dd class="refid">forskrift/2022-06-15-1028</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om studier og eksamen ved Universitet i Agder<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-06-15-1028" id="dokument"><h1>Forskrift om endring i forskrift om studier og eksamen ved Universitet i Agder</h1><section class="section" data-name="kapI" id="kapittel-1" data-lovdata-URL="LTI/forskrift/2022-06-15-1028/KAPITTEL_1"><h2 data-text-align="center">I</h2><article class="defaultP">I forskrift 22. juni 2005 nr. 833 om studier og eksamen ved Universitetet i Agder gjøres følgende endringer:</article> <article class="defaultP" margin-top="true">Sjette ledd i § 12a skal lyde:</article><article class="legalP" id="kapittel-1-ledd-1">Endringer i praksisbeskrivelser i lærerutdanningene vedtas av styret for lærerutdanningene.</article> <article class="defaultP" margin-top="true">Overskrift for § 12c skal lyde:</article><article class="defaultP"><i>Tilrettelegging ved undervisning</i></article> <article class="defaultP" margin-top="true">Første ledd i § 12c skal lyde:</article><article class="legalP" id="kapittel-1-ledd-2">En student som på grunn av sykdom, skade eller annen funksjonsnedsettelse, ikke har tilnærmet likeverdig utbytte av undervisningen som andre studenter, kan søke om tilrettelegging av lærested, undervisning og læremidler.</article> <article class="defaultP" margin-top="true">Nytt tredje ledd i § 12c skal lyde:</article><article class="legalP" id="kapittel-1-ledd-3">Universitetet fatter vedtak om tilrettelegging som gjelder lærested i samråd med berørte enheter. Fakultet/Avdeling for lærerutdanningene fatter vedtak om tilrettelegging som gjelder undervisning og læremidler.</article> <article class="defaultP" margin-top="true">Nytt fjerde ledd i § 12c skal lyde:</article><article class="legalP" id="kapittel-1-ledd-4">Vedtak fattes før semesterstart eller snarest mulig etter at behovet oppsto. For studenter med permanent tilretteleggingsbehov kan vedtak fattes for hele studieløpet.</article> <article class="defaultP" margin-top="true">Nytt femte ledd i § 12c skal lyde:</article><article class="legalP" id="kapittel-1-ledd-5">Tilrettelegging ved vurdering behandles etter § 33.</article> <article class="defaultP" margin-top="true">Første ledd i § 26a skal lyde:</article><article class="legalP" id="kapittel-1-ledd-6">En student kan levere ny eller revidert masteroppgave én gang dersom masteroppgaven er vurdert til ikke bestått. Det er ikke adgang til å få vurdert en ny eller revidert masteroppgave i samme studieprogram når studenten tidligere har fått vurdert sin oppgave med bestått resultat. En student som har fått karakteren D eller E på masteroppgaven i regnskap og revisjon, kan etter søknad til fakultetsstyret gis anledning til å skrive ny masteroppgave én gang. I særlige tilfelle kan en student som har fått vurdert sin masteroppgave med bestått resultat, etter søknad til fakultetsstyret gis anledning til å skrive ny masteroppgave én gang.</article> <article class="defaultP" margin-top="true">Nytt femte ledd i § 33 skal lyde:</article><article class="legalP" id="kapittel-1-ledd-7">Tilrettelegging ved undervisning behandles etter § 12c.</article></section><section class="section" data-name="kapII" id="kapittel-2" data-lovdata-URL="LTI/forskrift/2022-06-15-1028/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft fra og med studieåret 2022–2023.</article></section></main></body></html>