<!DOCTYPE html><html lang="no"><head><title>Forskrift om endring i forskrift som utfyller dyrehelseforskriften med bestemmelser om krav til biosikkerhet ved godkjenning av akvakulturanlegg og forflytninger av akvatiske dyr mv. (akvabiosikkerhetsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-04-30-775</dd><dt class="dokid">DokumentID</dt><dd class="dokid">LTI/forskrift/2022-04-30-775</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Havbruksavdelingen</li></ul></dd><dt class="dateInForce">I kraft fra</dt><dd class="dateInForce">2022-04-30</dd><dt class="changesToDocuments">Endrer</dt><dd class="changesToDocuments"><ul><li>forskrift/2022-04-05-624</li></ul></dd><dt class="basedOn">Hjemmel</dt><dd class="basedOn"><ul><li>forskrift/2003-12-19-1790</li><li>forskrift/2004-05-05-884</li><li>lov/2003-12-19-124/§3</li><li>lov/2003-12-19-124/§7</li><li>lov/2003-12-19-124/§12</li><li>lov/2003-12-19-124/§14</li><li>lov/2003-12-19-124/§15</li><li>lov/2003-12-19-124/§16</li><li>lov/2003-12-19-124/§19</li><li>lov/2003-12-19-124/§28</li></ul></dd><dt class="dateOfPublication">Kunngjort</dt><dd class="dateOfPublication">2022-05-06 15:35</dd><dt class="journalNumber">Journalnummer</dt><dd class="journalNumber">2022-0546</dd><dt class="titleShort">Korttittel</dt><dd class="titleShort">Endr. i akvabiosikkerhetsforskriften</dd><dt class="title">Tittel</dt><dd class="title">Forskrift om endring i forskrift som utfyller dyrehelseforskriften med bestemmelser om krav til biosikkerhet ved godkjenning av akvakulturanlegg og forflytninger av akvatiske dyr mv. (akvabiosikkerhetsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 30. april 2022 med hjemmel i lov 19. desember 2003 nr. 124 om matproduksjon og mattrygghet mv. (matloven) § 3, § 7, § 12, § 14, § 15, § 16, § 19 og § 28, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884. <br /> <strong>EØS-henvisninger:</strong> EØS-avtalen vedlegg I kap. I del 1.1 nr. 13i (forordning (EU) 2020/691), nr. 13j (forordning (EU) 2020/990) og nr. 13t (forordning (EU) 2021/2037).</dd><dt class="refid">RefID</dt><dd class="refid">forskrift/2022-04-30-775</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift som utfyller dyrehelseforskriften med bestemmelser om krav til biosikkerhet ved godkjenning av akvakulturanlegg og forflytninger av akvatiske dyr mv. (akvabiosikkerhetsforskriften)<ul class="tocSubUl"><li>I</li><li>II</li><li>Forordninger<ul class="tocSubUl"><li>Forordning (EU) 2021/2037 om unntak fra krav til registering og journalføring<ul class="tocSubUl"><li>KOMMISJONENS GJENNOMFØRINGSFORORDNING (EU) 2021/2037 av 22. november 2021 om fastsettelse av regler for anvendelse av europaparlaments- og rådsforordning (EU) 2016/429 med hensyn til unntak fra driftsansvarliges plikt til registrering av akvakulturanlegg og journalføring<ul class="tocSubUl"><li>Artikkel 1 Formål og virkeområde</li><li>Artikkel 2 Definisjoner</li><li>Artikkel 3 Typer av akvakulturanlegg som medlemsstatene kan unnta fra registreringskravet</li><li>Artikkel 4 Typer av akvakulturanlegg og transportører som medlemsstatene kan unnta fra visse journalføringskrav</li><li>Artikkel 5 Ikrafttredelse</li></ul></li></ul></li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2022-04-30-775" id="dokument"><h1>Forskrift om endring i forskrift som utfyller dyrehelseforskriften med bestemmelser om krav til biosikkerhet ved godkjenning av akvakulturanlegg og forflytninger av akvatiske dyr mv. (akvabiosikkerhetsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2022-04-30-775/KAPITTEL_1"><h2 data-text-align="center">I</h2><article class="defaultP">I forskrift 5. april 2022 nr. 624 som utfyller dyrehelseforskriften med bestemmelser om krav til biosikkerhet ved godkjenning av akvakulturanlegg og forflytninger av akvatiske dyr mv. (akvabiosikkerhetsforskriften) gjøres følgende endringer:</article> <article class="defaultP" margin-top="true">EØS-henvisningsfeltet skal lyde:</article><article class="legalP" id="kapittel-1-ledd-1">EØS-henvisninger: EØS-avtalen vedlegg I kap. I del 1.1 nr. 13i (forordning (EU) 2020/691), nr. 13j (forordning (EU) 2020/990) og nr. 13t (forordning (EU) 2021/2037).</article> <article class="defaultP" margin-top="true">§ 5 skal lyde:</article><article class="legalP" id="kapittel-1-ledd-2">EØS-avtalens vedlegg I kapittel I del 1.1 nr. 13t (forordning (EU) 2021/2037 med utfyllende bestemmelser til europaparlaments- og rådsforordning (EU) 2016/429, når det gjelder bestemmelser om registering av akvakulturvirksomheter og journalføring for driftsansvarlige), gjelder som forskrift med de tilpasninger som følger av vedlegg I kapittel I, protokoll 1 til avtalen og avtalen for øvrig.</article> <article class="defaultP" margin-top="true">§ 14 skal lyde:</article><article class="legalP" id="kapittel-1-ledd-3">Driftsansvarlig for akvakulturanlegg omfattet av denne forskriftens § 5, er ikke forpliktet til å registrere akvakulturanlegg, når vilkårene i forordning (EU) 2021/2037 artikkel 3 er oppfylt.</article> <article class="defaultP" margin-top="true">§ 18 annet punktum skal lyde</article><article class="legalP" id="kapittel-1-ledd-4">Forskriftens § 5 trer i kraft straks.</article></section><section class="section" data-name="kapII" id="kapittel-2" data-lovdata-URL="LTI/forskrift/2022-04-30-775/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikrafttredelse</i></article><article class="legalP" id="kapittel-2-ledd-1">Forskriften trer i kraft straks.</article></section><section class="section" id="kapittel-3" data-lovdata-URL="LTI/forskrift/2022-04-30-775/KAPITTEL_3"><h2>Forordninger</h2><article class="defaultP">Følgende tekst legges til listen av forordninger:</article><section class="section" id="kapittel-3-kapittel-1" data-lovdata-URL="LTI/forskrift/2022-04-30-775/KAPITTEL_3-1"><h3>Forordning (EU) 2021/2037 om unntak fra krav til registering og journalføring</h3><section class="section" id="kapittel-3-kapittel-1-kapittel-1" data-lovdata-URL="LTI/forskrift/2022-04-30-775/KAPITTEL_3-1-1"><h4 data-text-align="center">KOMMISJONENS GJENNOMFØRINGSFORORDNING (EU) 2021/2037<br />av 22. november 2021<br />om fastsettelse av regler for anvendelse av europaparlaments- og rådsforordning (EU) 2016/429 med hensyn til unntak fra driftsansvarliges plikt til registrering av akvakulturanlegg og journalføring</h4><article class="defaultP">EUROPAKOMMISJONEN HAR</article><article class="defaultP">under henvisning til traktaten om Den europeiske unions virkemåte,</article><article class="defaultP">under henvisning til europaparlaments- og rådsforordning (EU) 2016/429 om smittsomme dyresykdommer og om endring og oppheving av visse rettsakter på dyrehelseområdet («dyrehelseforordningen»)<sup class="footnotereference" data-footnotereferencevalue="1" data-unique-footnote-counter="1">1</sup>, særlig artikkel 175 nr. 2 og artikkel 190, og</article><article class="defaultP">ut fra følgende betraktninger:<ul class="defaultList"><li data-li-identifier="1." data-name="1."><article class="listArticle" id="kapittel-3-kapittel-1-kapittel-1-punkt-1"><article class="legalP" id="kapittel-3-kapittel-1-kapittel-1-punkt-1-ledd-1">Forordning (EU) 2016/429 fastsetter regler for driftsansvarliges plikt til å registrere akvakulturanlegg og journalføringsplikten til driftsansvarlige for akvakulturanlegg og transportører av akvatiske dyr. I henhold til nevnte forordning kan Kommisjonen fastsette gjennomføringsregler for hvilke typer akvakulturanlegg medlemsstatene kan unnta fra registreringskravet fordi de utgjør en ubetydelig risiko for spredning av listeførte eller nye sykdommer, samt gjennomføringsregler for hvilke typer akvakulturanlegg og transportører av akvatiske dyr medlemsstatene kan unnta fra kravet om å føre visse typer journaler. Det bør derfor fastsettes slike regler i denne forordningen. Ettersom delegert kommisjonsforordning (EU) 2020/691<sup class="footnotereference" data-footnotereferencevalue="2" data-unique-footnote-counter="2">2</sup> ble vedtatt innenfor rammen av forordning (EU) 2016/429 og fastsetter regler for akvatiske dyr, bør definisjonene i nevnte delegerte forordning også gjelde i denne forordningen.</article></article></li><li data-li-identifier="2." data-name="2."><article class="listArticle" id="kapittel-3-kapittel-1-kapittel-1-punkt-2"><article class="legalP" id="kapittel-3-kapittel-1-kapittel-1-punkt-2-ledd-1">Definisjonen av «anlegg» i artikkel 4 nr. 27 i forordning (EU) 2016/429 er bred, og det samme gjelder definisjonen av «akvakultur» i nr. 6 i nevnte artikkel. Myndigheten som er gitt Kommisjonen i henhold til artikkel 175 nr. 2 i nevnte forordning bør derfor brukes for å gi medlemsstatene mulighet til å unnta visse typer akvakulturanlegg som utgjør en ubetydelig risiko, fra kravet om at vedkommende myndighet skal registrere dem.</article></article></li><li data-li-identifier="3." data-name="3."><article class="listArticle" id="kapittel-3-kapittel-1-kapittel-1-punkt-3"><article class="legalP" id="kapittel-3-kapittel-1-kapittel-1-punkt-3-ledd-1">Visse akvakulturanlegg som er lukkede anlegg, eller som ikke slipper ut avløpsvann direkte i naturlige vannmasser, utgjør en lav risiko for forurensning av åpent vann. Når det tas høyde for ytterligere faktorer som forflytning av akvatiske dyr til og fra akvakulturanlegget og artene, kategoriene og mengden av dyr som holdes der, kan noen av disse akvakulturanleggene anses å utgjøre en ubetydelig risiko for spredning av sykdommer, og medlemsstatene kan derfor unnta dem fra registreringskravet.</article></article></li><li data-li-identifier="4." data-name="4."><article class="listArticle" id="kapittel-3-kapittel-1-kapittel-1-punkt-4"><article class="legalP" id="kapittel-3-kapittel-1-kapittel-1-punkt-4-ledd-1">Akvariedyr holdes ofte som kjæledyr i lokaler som ikke er husholdninger. Slike lokaler omfattes av definisjonen av «anlegg» i artikkel 4 nr. 27 i forordning (EU) 2016/429. Også lokaler der akvakulturdyr holdes for veterinærbehandling og andre lignende formål, omfattes av definisjonen av «anlegg». Akvakulturdyr er også ofte utstilt i restauranter i påvente av salg til konsum, og noen ganger også i dammer eller tanker i husholdninger med tanke på konsum. Dersom slike akvakulturanlegg er lukkede anlegg eller ikke slipper ut avløpsvann direkte i naturlige vannmasser og ikke flytter akvakulturdyr, utgjør de en ubetydelig risiko, og medlemsstatene bør derfor kunne unnta dem fra registreringskravet.</article></article></li><li data-li-identifier="5." data-name="5."><article class="listArticle" id="kapittel-3-kapittel-1-kapittel-1-punkt-5"><article class="legalP" id="kapittel-3-kapittel-1-kapittel-1-punkt-5-ledd-1">I visse tilfeller, avhengig av hvilken type akvakulturanlegg det gjelder, bør visse tilleggskrav oppfylles for å redusere sykdomsrisikoene og muliggjøre unntak fra registreringskravet. For eksempel bør detaljforretninger som selger prydarter til kjæledyrholdere, eller rekreasjonsanlegg eller husholdninger der akvakulturdyr holdes utendørs i dammer eller tanker som deres endelige bestemmelsessted, få disse dyrene levert direkte fra et akvakulturanlegg som er godkjent i samsvar med forordning (EU) 2016/429, for at medlemsstatene skal unnta dem fra registreringskravet.</article></article></li><li data-li-identifier="6." data-name="6."><article class="listArticle" id="kapittel-3-kapittel-1-kapittel-1-punkt-6"><article class="legalP" id="kapittel-3-kapittel-1-kapittel-1-punkt-6-ledd-1">Akvakulturanlegg som består av merder eller andre strukturer der tidligere viltlevende akvatiske dyr holdes midlertidig i naturlige vannmasser i samme epidemiologiske enhet som der de ble fanget, i påvente av at de tas ut for konsum, utgjør også en ubetydelig sykdomsrisiko og medlemsstatene kan unnta dem fra registreringskravet.</article></article></li><li data-li-identifier="7." data-name="7."><article class="listArticle" id="kapittel-3-kapittel-1-kapittel-1-punkt-7"><article class="legalP" id="kapittel-3-kapittel-1-kapittel-1-punkt-7-ledd-1">Journalføring er viktig for at akvakulturdyr skal kunne spores. Under visse omstendigheter kan driftsansvarlige imidlertid gis unntak fra kravet om slik journalføring, dersom risikoen knyttet til en bestemt type akvakulturanlegg er lav. Akvakulturanlegg som er registrert i samsvar med artikkel 173 i forordning (EU) 2016/429, og som ikke flytter akvakulturdyr til andre akvakulturanlegg eller slipper dem ut i naturen, utgjør et lavere risiko enn de som må godkjennes i samsvar med artikkel 176 eller 177 i nevnte forordning. Medlemsstatene kan derfor unnta slike registrerte akvakulturanlegg fra kravet om å føre visse journaler.</article></article></li><li data-li-identifier="8." data-name="8."><article class="listArticle" id="kapittel-3-kapittel-1-kapittel-1-punkt-8"><article class="legalP" id="kapittel-3-kapittel-1-kapittel-1-punkt-8-ledd-1">Medlemsstatene kan også unnta transportører av visse kategorier av akvatiske dyr som transporteres på en biosikker måte, fra kravet om å føre visse journaler. Kategoriene av akvatiske dyr og de nærmere vilkårene for transport av dem samt hvilken type journalføring de er unntatt fra, bør fastsettes i denne forordningen.</article></article></li><li data-li-identifier="9." data-name="9."><article class="listArticle" id="kapittel-3-kapittel-1-kapittel-1-punkt-9"><article class="legalP" id="kapittel-3-kapittel-1-kapittel-1-punkt-9-ledd-1">Tiltakene fastsatt i denne forordningen er i samsvar med uttalelse fra Den faste komité for planter, dyr, næringsmidler og fôr.</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> EUT L 84 av 31.3.2016, s. 1.</article><article class="footnote" data-name="2" data-unique-footnote-counter="2"><span class="footnoteLabel">2</span> Delegert kommisjonsforordning (EU) 2020/691 av 30. januar 2020 om utfylling av europaparlaments- og rådsforordning (EU) 2016/429 med hensyn til regler for akvakulturanlegg og transportører av akvatiske dyr (EUT L 174 av 3.6.2020, s. 345).</article></footer><article class="defaultP">VEDTATT DENNE FORORDNINGEN:</article><article class="legalArticle" data-lovdata-URL="LTI/forskrift/2022-04-30-775/a1" data-name="a1" id="kapittel-3-kapittel-1-kapittel-1-paragraf-1"><h5 class="legalArticleHeader" data-text-align="center"><span class="legalArticleValue">Artikkel 1</span><br /><span class="legalArticleTitle">Formål og virkeområde</span></h5><article class="legalP" id="kapittel-3-kapittel-1-kapittel-1-paragraf-1-ledd-1">Denne forordningen fastsetter regler for<ul class="defaultList"><li data-li-identifier="a." data-name="a."><article class="listArticle" id="kapittel-3-kapittel-1-kapittel-1-paragraf-1-ledd-1-punkt-1"><article class="legalP" id="kapittel-3-kapittel-1-kapittel-1-paragraf-1-ledd-1-punkt-1-ledd-1">hvilke typer akvakulturanlegg som utgjør en ubetydelig risiko, og som medlemsstatene kan unnta fra registreringskravet i samsvar med artikkel 174 i forordning (EU) 2016/429,</article></article></li><li data-li-identifier="b." data-name="b."><article class="listArticle" id="kapittel-3-kapittel-1-kapittel-1-paragraf-1-ledd-1-punkt-2"><article class="legalP" id="kapittel-3-kapittel-1-kapittel-1-paragraf-1-ledd-1-punkt-2-ledd-1">hvilke typer akvakulturanlegg og transportører som utgjør en lav risiko for spredning av listeførte eller nye sykdommer, og som medlemsstatene kan unnta fra journalføringskravene i artikkel 186 og 188 i forordning (EU) 2016/429.</article></article></li></ul></article></article><article class="legalArticle" data-lovdata-URL="LTI/forskrift/2022-04-30-775/a2" data-name="a2" id="kapittel-3-kapittel-1-kapittel-1-paragraf-2"><h5 class="legalArticleHeader" data-text-align="center"><span class="legalArticleValue">Artikkel 2</span><br /><span class="legalArticleTitle">Definisjoner</span></h5><article class="legalP" id="kapittel-3-kapittel-1-kapittel-1-paragraf-2-ledd-1">I denne forordningen får definisjonene fastsatt i artikkel 2 i delegert forordning (EU) 2020/691 anvendelse.</article></article><article class="legalArticle" data-lovdata-URL="LTI/forskrift/2022-04-30-775/a3" data-name="a3" id="kapittel-3-kapittel-1-kapittel-1-paragraf-3"><h5 class="legalArticleHeader" data-text-align="center"><span class="legalArticleValue">Artikkel 3</span><br /><span class="legalArticleTitle">Typer av akvakulturanlegg som medlemsstatene kan unnta fra registreringskravet</span></h5><article class="legalP" id="kapittel-3-kapittel-1-kapittel-1-paragraf-3-ledd-1">Medlemsstatene kan unnta følgende typer akvakulturanlegg fra registreringskravet i samsvar med artikkel 174 i forordning (EU) 2016/429:<ul class="defaultList"><li data-li-identifier="a." data-name="a."><article class="listArticle" id="kapittel-3-kapittel-1-kapittel-1-paragraf-3-ledd-1-punkt-1"><article class="legalP" id="kapittel-3-kapittel-1-kapittel-1-paragraf-3-ledd-1-punkt-1-ledd-1">Akvakulturanlegg som er lukkede anlegg, eller som ikke slipper ut avløpsvann direkte i naturlige vannmasser, og som ikke flytter akvakulturdyr til andre akvakulturanlegg eller slipper dem ut i naturen, og som er én av følgende typer akvakulturanlegg: <ul class="defaultList"><li data-li-identifier="i." data-name="i."><article class="listArticle" id="kapittel-3-kapittel-1-kapittel-1-paragraf-3-ledd-1-punkt-1-ledd-1-punkt-1"><article class="legalP" id="kapittel-3-kapittel-1-kapittel-1-paragraf-3-ledd-1-punkt-1-ledd-1-punkt-1-ledd-1">Steder der pryddyr stilles ut i akvarier eller holdes i dammer som kjæledyr.</article></article></li><li data-li-identifier="ii." data-name="ii."><article class="listArticle" id="kapittel-3-kapittel-1-kapittel-1-paragraf-3-ledd-1-punkt-1-ledd-1-punkt-2"><article class="legalP" id="kapittel-3-kapittel-1-kapittel-1-paragraf-3-ledd-1-punkt-1-ledd-1-punkt-2-ledd-1">Restauranter der akvakulturdyr stilles ut i akvarier eller dammer i påvente av konsum.</article></article></li><li data-li-identifier="iii." data-name="iii."><article class="listArticle" id="kapittel-3-kapittel-1-kapittel-1-paragraf-3-ledd-1-punkt-1-ledd-1-punkt-3"><article class="legalP" id="kapittel-3-kapittel-1-kapittel-1-paragraf-3-ledd-1-punkt-1-ledd-1-punkt-3-ledd-1">Anlegg der akvakulturdyr holdes for veterinærbehandling og andre lignende formål.</article></article></li><li data-li-identifier="iv." data-name="iv."><article class="listArticle" id="kapittel-3-kapittel-1-kapittel-1-paragraf-3-ledd-1-punkt-1-ledd-1-punkt-4"><article class="legalP" id="kapittel-3-kapittel-1-kapittel-1-paragraf-3-ledd-1-punkt-1-ledd-1-punkt-4-ledd-1">Detaljforretninger som holder akvakulturdyr beregnet på prydformål, som leveres direkte fra et akvakulturanlegg eller grupper av akvakulturanlegg som er godkjent i samsvar med artikkel 176 eller 177 i forordning (EU) 2016/429 («godkjent akvakulturanlegg»), og som selges direkte til den endelige kjæledyrholderen.</article></article></li><li data-li-identifier="v." data-name="v."><article class="listArticle" id="kapittel-3-kapittel-1-kapittel-1-paragraf-3-ledd-1-punkt-1-ledd-1-punkt-5"><article class="legalP" id="kapittel-3-kapittel-1-kapittel-1-paragraf-3-ledd-1-punkt-1-ledd-1-punkt-5-ledd-1">Utendørs rekreasjonsanlegg der akvakulturdyr holdes i dammer for estetiske formål eller for å bedre vannkvaliteten, og dyrene leveres direkte fra et godkjent akvakulturanlegg.</article></article></li><li data-li-identifier="vi." data-name="vi."><article class="listArticle" id="kapittel-3-kapittel-1-kapittel-1-paragraf-3-ledd-1-punkt-1-ledd-1-punkt-6"><article class="legalP" id="kapittel-3-kapittel-1-kapittel-1-paragraf-3-ledd-1-punkt-1-ledd-1-punkt-6-ledd-1">Husholdninger der akvakulturdyr holdes utendørs i dammer eller tanker utelukkende for eget konsum, og dyrene leveres direkte fra et godkjent akvakulturanlegg.</article></article></li></ul></article></article></li><li data-li-identifier="b." data-name="b."><article class="listArticle" id="kapittel-3-kapittel-1-kapittel-1-paragraf-3-ledd-1-punkt-2"><article class="legalP" id="kapittel-3-kapittel-1-kapittel-1-paragraf-3-ledd-1-punkt-2-ledd-1">Akvakulturanlegg som består av merder eller andre strukturer der tidligere viltlevende akvatiske dyr holdes midlertidig i naturlige vannmasser i samme epidemiologiske enhet som der de ble fanget, i påvente av at de tas ut for konsum.</article></article></li></ul></article></article><article class="legalArticle" data-lovdata-URL="LTI/forskrift/2022-04-30-775/a4" data-name="a4" id="kapittel-3-kapittel-1-kapittel-1-paragraf-4"><h5 class="legalArticleHeader" data-text-align="center"><span class="legalArticleValue">Artikkel 4</span><br /><span class="legalArticleTitle">Typer av akvakulturanlegg og transportører som medlemsstatene kan unnta fra visse journalføringskrav</span></h5><article class="numberedLegalP" data-numerator="1" id="kapittel-3-kapittel-1-kapittel-1-paragraf-4-nummer-1">1. De typene av akvakulturanlegg som medlemsstatene i henhold til artikkel 186 nr. 2 i forordning (EU) 2016/429 kan unnta fra kravet om å journalføre alle eller noen av opplysningene angitt i artikkel 186 nr. 1 bokstav c, d og e i nevnte forordning, skal være akvakulturanlegg eller grupper av akvakulturanlegg som oppfyller følgende vilkår:<ul class="defaultList"><li data-li-identifier="a." data-name="a."><article class="listArticle" id="kapittel-3-kapittel-1-kapittel-1-paragraf-4-nummer-1-punkt-1"><article class="legalP" id="kapittel-3-kapittel-1-kapittel-1-paragraf-4-nummer-1-punkt-1-ledd-1">De er registrert av vedkommende myndighet i samsvar med artikkel 173 i forordning (EU) 2016/429.</article></article></li><li data-li-identifier="b." data-name="b."><article class="listArticle" id="kapittel-3-kapittel-1-kapittel-1-paragraf-4-nummer-1-punkt-2"><article class="legalP" id="kapittel-3-kapittel-1-kapittel-1-paragraf-4-nummer-1-punkt-2-ledd-1">De flytter ikke akvakulturdyr til andre akvakulturanlegg eller slipper dem ut i naturen.</article></article></li></ul></article><article class="numberedLegalP" data-numerator="2" id="kapittel-3-kapittel-1-kapittel-1-paragraf-4-nummer-2">2. Transportørene som medlemsstatene i henhold til artikkel 188 nr. 2 i forordning (EU) 2016/429 kan unnta fra kravet om å journalføre alle eller noen av opplysningene angitt i artikkel 188 nr. 1 i nevnte forordning, skal være transportører av følgende kategorier av akvatiske dyr, forutsatt at de akvatiske dyrene flyttes i forseglede og lekkasjesikre beholdere som forblir uåpnede og intakte fra tidspunktet de lastes inn, til tidspunktet de losses på det endelige bestemmelsesstedet:<ul class="defaultList"><li data-li-identifier="a." data-name="a."><article class="listArticle" id="kapittel-3-kapittel-1-kapittel-1-paragraf-4-nummer-2-punkt-1"><article class="legalP" id="kapittel-3-kapittel-1-kapittel-1-paragraf-4-nummer-2-punkt-1-ledd-1">Akvakulturdyr som er beregnet på prydformål.</article></article></li><li data-li-identifier="b." data-name="b."><article class="listArticle" id="kapittel-3-kapittel-1-kapittel-1-paragraf-4-nummer-2-punkt-2"><article class="legalP" id="kapittel-3-kapittel-1-kapittel-1-paragraf-4-nummer-2-punkt-2-ledd-1">Egg og gameter fra akvatiske dyr som er beregnet på akvakultur eller utsetting i naturen.</article></article></li></ul></article></article><article class="legalArticle" data-lovdata-URL="LTI/forskrift/2022-04-30-775/a5" data-name="a5" id="kapittel-3-kapittel-1-kapittel-1-paragraf-5"><h5 class="legalArticleHeader" data-text-align="center"><span class="legalArticleValue">Artikkel 5</span><br /><span class="legalArticleTitle">Ikrafttredelse</span></h5><article class="legalP" id="kapittel-3-kapittel-1-kapittel-1-paragraf-5-ledd-1">Denne forordningen trer i kraft den 20. dagen etter at den er kunngjort i <i>Den europeiske unions tidende</i>.</article><div class="indent"><article class="legalP" id="kapittel-3-kapittel-1-kapittel-1-paragraf-5-ledd-1-ledd-1">Denne forordningen er bindende i alle deler og kommer direkte til anvendelse i alle medlemsstater.</article><article class="legalP" id="kapittel-3-kapittel-1-kapittel-1-paragraf-5-ledd-1-ledd-2">Utferdiget i Brussel 22. november 2021.</article></div> <article class="defaultP"><table><tbody><tr><td data-text-align="right" data-vertical-align="top"><i>For Kommisjonen</i></td><td data-text-align="right" data-vertical-align="top" /></tr><tr><td data-text-align="right" data-vertical-align="top" /><td data-text-align="right" data-vertical-align="top" /></tr><tr><td data-text-align="right" data-vertical-align="top">Ursula VON DER LEYEN</td><td data-text-align="right" data-vertical-align="top" /></tr><tr><td data-text-align="right" data-vertical-align="top" /><td data-text-align="right" data-vertical-align="top" /></tr><tr><td data-text-align="right" data-vertical-align="top"><i>President</i></td><td data-text-align="right" data-vertical-align="top" /></tr></tbody></table></article></article></section></section></section></main></body></html>