<!DOCTYPE html><html lang="nb"><head><title>Forskrift om endring i forskrift om sikkerhetsmekanisme ved import av landbruksvarer fra utviklingsland omfattet av ordningen for generelle tollpreferanser (Generalized System of Preferences for goods imported from developing countries – GSP)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-12-15-2263</dd><dt class="dokid">DokumentID</dt><dd class="dokid">LTI/forskrift/2022-12-15-2263</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Landbrukspolitisk avdeling</li></ul></dd><dt class="dateInForce">I kraft fra</dt><dd class="dateInForce">2023-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-03-07-228</li></ul></dd><dt class="basedOn">Hjemmel</dt><dd class="basedOn"><ul><li>lov/2022-03-11-8/§3-1</li><li>forskrift/2022-10-21-1778</li></ul></dd><dt class="dateOfPublication">Kunngjort</dt><dd class="dateOfPublication">2022-12-16 17:10</dd><dt class="journalNumber">Journalnummer</dt><dd class="journalNumber">2022-1726</dd><dt class="title">Tittel</dt><dd class="title">Forskrift om endring i forskrift om sikkerhetsmekanisme ved import av landbruksvarer fra utviklingsland omfattet av ordningen for generelle tollpreferanser (Generalized System of Preferences for goods imported from developing countries – GSP)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 15. desember 2022 med hjemmel i lov 11. mars 2022 nr. 8 om tollavgift (tollavgiftsloven) § 3-1 tredje ledd annet punktum og delegeringsvedtak 21. oktober 2022 nr. 1778.</dd><dt class="refid">RefID</dt><dd class="refid">forskrift/2022-12-15-2263</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om sikkerhetsmekanisme ved import av landbruksvarer fra utviklingsland omfattet av ordningen for generelle tollpreferanser (Generalized System of Preferences for goods imported from developing countries – GSP)<ul class="tocSubUl"><li>I<ul class="tocSubUl"><li>§ 1. Formål</li><li>§ 2. Utløsning av sikkerhetsmekanismen</li><li>§ 3. GSP-innførselstillatelse for korn, mel og kraftfôr fra land omfattet av nulltollavgiftsordningen</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-12-15-2263" id="dokument"><h1>Forskrift om endring i forskrift om sikkerhetsmekanisme ved import av landbruksvarer fra utviklingsland omfattet av ordningen for generelle tollpreferanser (Generalized System of Preferences for goods imported from developing countries – GSP)</h1><section class="section" data-name="kapI" id="kapittel-1" data-lovdata-URL="LTI/forskrift/2022-12-15-2263/KAPITTEL_1"><h2 data-text-align="center">I</h2><article class="defaultP">I forskrift 7. mars 2008 nr. 228 om sikkerhetsmekanisme ved import av landbruksvarer fra utviklingsland omfattet av ordningen for generelle tollpreferanser (Generalized System of Preferences for goods imported from developing countries – GSP) gjøres følgende endringer:</article> <article class="defaultP" margin-top="true">Forskriftens tittel skal lyde:</article><article class="defaultP"><i>Forskrift om sikkerhetsmekanisme ved import av landbruksvarer omfattet av ordningen for det generelle preferansesystemet for utviklingsland (Generalized System of Preferences for goods imported from developing countries – GSP)</i></article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Forskriftens formål er å unngå innenlandske markedsforstyrrelser forårsaket av preferansetollavgiftsbehandling gjennom redusert tollavgiftssats for varer med opprinnelse i utviklingsland som Norge ensidig gir tollbegunstigelse (GSP), samtidig som ordningens målsetting om å legge til rette for økt import fra utviklingslandene, ivaretas.</article></article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Utløsning av sikkerhetsmekanismen</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Dersom importen av en landbruksvare som er gitt GSP-preferanse i tollavgiftssatsen i henhold til GSP-ordningen, medfører vesentlig markedsforstyrrelse eller fare for vesentlig markedsforstyrrelse, kan Kongen ved forskrift iverksette de tiltak som er nødvendig for å fjerne denne markedsforstyrrelsen, herunder helt eller delvis oppheve preferansen i tollavgiftssatsen for den angjeldende varen med umiddelbar virkning.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Denne paragrafen gjelder landbruksvarer angitt i pkt. 1 under vedlegg 1 til landbruksavtalen i WTO.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Tiltakets varighet skal begrenses til det som er nødvendig for å fjerne markedsforstyrrelsen, dog ikke utover en periode på ett år.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) Tiltaket skal anvendes likt overfor alle utviklingsland omfattet av GSP-ordningen. Land som er omfattet av nulltollavgiftsordningen innenfor GSP-ordningen kan unntas fra tiltaket.</article><article class="numberedLegalP" data-numerator="5" id="kapittel-1-foreslåttparagraf-2-nummer-5">(5) En forsendelse, som kan dokumenteres å være underveis i henhold til kontrakt inngått før tiltaket ble kunngjort, skal unntas fra tiltaket.</article></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">GSP-innførselstillatelse for korn, mel og kraftfôr fra land omfattet av nulltollavgiftsordningen</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Fritak for tollavgift ved innførsel av korn, mel og kraftfôr fra land omfattet av nulltollavgiftsordningen innenfor GSP-ordningen gis til importør som kan fremlegge gyldig GSP-innførselstillatelse på innførselstidspunktet.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Med korn, mel og kraftfôr forstås de varer som omfattes av vedlegget til denne forskriften. Landbruksdirektoratet gis fullmakt til å oppdatere vedlegget for å oppnå samsvar med tolltariffen.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Med forbehold for § 2 utsteder Landbruksdirektoratet GSP-innførselstillatelse til enhver som sannsynliggjør at de har til hensikt å innføre varer omfattet av denne paragraf. Fra det tidspunkt begrunnet forslag om bruk av sikkerhetsmekanismen er sendt fra Landbruksdirektoratet, kan utstedelsen av GSP-innførselstillatelser likevel utsettes inntil Kongen har tatt stilling til om tiltak for å fjerne markedsforstyrrelsen skal iverksettes.</article><article class="numberedLegalP" data-numerator="4" id="kapittel-1-foreslåttparagraf-3-nummer-4">(4) GSP-innførselstillatelse gis for det kvantum som er angitt i søknaden innenfor følgende gyldighetsperioder:<ul class="defaultList"><li><article class="listArticle" id="kapittel-1-foreslåttparagraf-3-nummer-4-punkt-1"><article class="legalP" id="kapittel-1-foreslåttparagraf-3-nummer-4-punkt-1-ledd-1">1. august–7. november,</article></article></li><li><article class="listArticle" id="kapittel-1-foreslåttparagraf-3-nummer-4-punkt-2"><article class="legalP" id="kapittel-1-foreslåttparagraf-3-nummer-4-punkt-2-ledd-1">8. november–24. april, eller</article></article></li><li><article class="listArticle" id="kapittel-1-foreslåttparagraf-3-nummer-4-punkt-3"><article class="legalP" id="kapittel-1-foreslåttparagraf-3-nummer-4-punkt-3-ledd-1">25. april–31. juli.</article></article></li></ul></article><article class="numberedLegalP" data-numerator="5" id="kapittel-1-foreslåttparagraf-3-nummer-5">(5) GSP-innførselstillatelser kan ikke overdras.</article><article class="numberedLegalP" data-numerator="6" id="kapittel-1-foreslåttparagraf-3-nummer-6">(6) Landbruksdirektoratet kan fastsette krav til søknader om GSP-innførselstillatelser etter denne paragrafen.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2022-12-15-2263/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2023.</article></section></main></body></html>