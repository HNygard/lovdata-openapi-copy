<!DOCTYPE html><html lang="nb"><head><title>Forskrift om endring i forskrift om opptak, gjennomføring av studier, eksamen og klageregler ved Tunsberg Medisinske Skole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-12-19-2657</dd><dt class="dokid">DokumentID</dt><dd class="dokid">LTI/forskrift/2022-12-19-2657</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Tunsberg Medisinske Skole</li></ul></dd><dt class="dateInForce">I kraft fra</dt><dd class="dateInForce">2023-04-13</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-12-03-2662</li></ul></dd><dt class="basedOn">Hjemmel</dt><dd class="basedOn"><ul><li>lov/2018-06-08-28/§16</li><li>lov/2018-06-08-28/§17</li><li>lov/2018-06-08-28/§19</li><li>lov/2018-06-08-28/§20</li><li>lov/2018-06-08-28/§21</li><li>lov/2018-06-08-28/§22</li><li>lov/2018-06-08-28/§24</li><li>lov/2018-06-08-28/§28</li><li>forskrift/2019-07-11-1005/§7</li></ul></dd><dt class="dateOfPublication">Kunngjort</dt><dd class="dateOfPublication">2023-04-13 12:55</dd><dt class="journalNumber">Journalnummer</dt><dd class="journalNumber">2023-0383</dd><dt class="title">Tittel</dt><dd class="title">Forskrift om endring i forskrift om opptak, gjennomføring av studier, eksamen og klageregler ved Tunsberg Medisinske Skole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Tunsberg Medisinske Skole 19. desember 2022 med hjemmel i lov 8. juni 2018 nr. 28 om høyere yrkesfaglig utdanning (fagskoleloven) § 16, § 17, § 19, § 20, § 21, § 22, § 24 og § 28, jf. forskrift 11. juli 2019 nr. 1005 om høyere yrkesfaglig utdanning (fagskoleforskriften) § 7.</dd><dt class="refid">RefID</dt><dd class="refid">forskrift/2022-12-19-2657</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, gjennomføring av studier, eksamen og klageregler ved Tunsberg Medisinske Skole<ul class="tocSubUl"><li>I<ul class="tocSubUl"><li>§ 1-5. Fravær fra obligatorisk undervisning</li><li>§ 1-6. Permisjon</li><li>§ 1-7. Forlenget studierett</li><li>§ 3-16. Vurdering av praksis</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-12-19-2657" id="dokument"><h1>Forskrift om endring i forskrift om opptak, gjennomføring av studier, eksamen og klageregler ved Tunsberg Medisinske Skole</h1><section class="section" data-name="kapI" id="kapittel-1" data-lovdata-URL="LTI/forskrift/2022-12-19-2657/KAPITTEL_1"><h2 data-text-align="center">I</h2><article class="defaultP">I forskrift 3. desember 2020 nr. 2662 om opptak, gjennomføring av studier, eksamen og klageregler ved Tunsberg Medisinske Skole gjøres følgende endringer:</article> <article class="defaultP" margin-top="true">Ny § 1-5 skal lyde:</article><article class="futureLegalArticle" data-name="§1-5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-5</span>. <span class="legalArticleTitle">Fravær fra obligatorisk undervisning</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Enkelte emner har krav til deltagelse ved obligatorisk undervisning. Retningslinjer for dette er beskrevet i studieplanen.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Dersom krav til obligatorisk deltagelse ikke overholdes, vil studenten måtte gjennomføre aktiviteten ved neste anledning.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Ved uforutsette og alvorlige omstendigheter som har gjort det vanskelig å delta, kan studenten søke om dispensasjon. Det må det leveres skiftelig søknad med nødvendig dokumentasjon. Rektor behandler søknaden.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Avslag på søknad om dispensasjon er enkeltvedtak og kan påklages. Se kapittel 5 for informasjon om klagebehandling.</article></article> <article class="defaultP" margin-top="true">Ny § 1-6 skal lyde:</article><article class="futureLegalArticle" data-name="§1-6" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 1-6</span>. <span class="legalArticleTitle">Permisjon</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Permisjon fra studiene innvilges ved pliktig militærtjeneste, ved sykdom og ved andre tungtveiende grunner. Studenten må sende skriftlig og begrunnet søknad til fagskolen.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Studenten har rett til permisjon fra studiene ved svangerskap, adopsjon og til omsorg for barn, jf. fagskoleloven § 28. Bestemmelsene i arbeidsmiljøloven § 12-1 til § 12-5 og § 12-7 gjelder så langt de passer.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) En gravid student har rett til utsatt eksamen hvis eksamensdatoen er i perioden mellom tre uker før fastsatt termindato og seks uker etter fødsel.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) En student som blir far/medmor/medfar har rett til utsatt eksamen hvis eksamensdatoen er innenfor to uker etter fødselen.</article><article class="numberedLegalP" data-numerator="5" id="kapittel-1-foreslåttparagraf-2-nummer-5">(5) Siden det kun starter nye kull hvert annet år, vil permisjon normalt innvilges for en periode på to studieår. I særlige tilfeller kan det innvilges permisjon i ytterligere to år.</article><article class="numberedLegalP" data-numerator="6" id="kapittel-1-foreslåttparagraf-2-nummer-6">(6) Studenten har ikke tilgang til nettskolen eller kan sende inn svar på oppgaver i permisjonstiden.</article><article class="numberedLegalP" data-numerator="7" id="kapittel-1-foreslåttparagraf-2-nummer-7">(7) Eventuelle betalingsforpliktelser må overholdes for påbegynt semester.</article></article> <article class="defaultP" margin-top="true">Ny § 1-7 skal lyde:</article><article class="futureLegalArticle" data-name="§1-7" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 1-7</span>. <span class="legalArticleTitle">Forlenget studierett</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Dersom en student ikke har fullført alle arbeidskrav innen skoleåret er omme, kan studenten forlenge frist for innlevering.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Fagskolen fastsetter et gebyr for slik forlengelse, men maksimalt 1 prosent av den årlige studieavgiften pr. måned. Dersom årsaken til behov for forlengelse skyldes sykdom eller andre uforutsette alvorlige hendelser, kan studenten søke om å fritak for forlengelsesgebyret.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Studenten kan maksimalt forlenge en fagskoleutdanning eller enkeltemner fra en fagskoleutdanning med 24 måneder. Rektor kan etter søknad gi utvidet frist. Avslag på søknad om utvidet forlengelse er et enkeltvedtak og kan påklages. Se kapittel 5 for informasjon om klagebehandling.</article></article> <article class="defaultP" margin-top="true">§ 2-2 tredje ledd skal lyde:</article><article class="numberedLegalP" data-numerator="3" id="kapittel-1-nummer-1">(3) Realkompetanse vurderes av studieadministrasjonen og godkjennes av rektor. Vedtak om realkompetanse er et enkeltvedtak som kan påklages til lokal klagenemnd etter bestemmelsene i denne forskriftens kapittel 5.</article> <article class="defaultP" margin-top="true">§ 3-3 skal lyde:</article><article class="legalP" id="kapittel-1-ledd-1">Studenten har rett til å avlegge eksamen i et emne når han/hun har:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">betalt studieavgift.</article></article></li><li data-li-identifier="b." data-name="b."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">senest to uker før eksamen fått godkjent alle arbeidskrav, praksis eller andre obligatoriske aktiviteter til emnet, slik beskrevet i studieplanen.</article></article></li><li data-li-identifier="c." data-name="c."><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">rektor kan etter søknad innvilge dispensasjon dersom uforutsette og alvorlige omstendigheter har gjort det vanskelig å oppfylle kravene i denne paragrafen, og det lages en plan for hvordan kravene kan innfris. Dersom planen ikke overholdes innen fastsatt tid, vil eksamen annulleres.</article></article></li></ul></article> <article class="defaultP" margin-top="true">§ 3-5 nytt fjerde ledd skal lyde:</article><article class="numberedLegalP" data-numerator="4" id="kapittel-1-nummer-2">(4) Kandidater med lese-/skrivevansker, eller kandidater med annet morsmål enn norsk, kan etter eget ønske få lagt ved eksamensbesvarelsen en anonymisert attest som bekrefter dette.</article> <article class="defaultP" margin-top="true">Ny § 3-16 skal lyde:</article><article class="futureLegalArticle" data-name="§3-16" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 3-16</span>. <span class="legalArticleTitle">Vurdering av praksis</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Omfang, retningslinjer og adgang til å gjennomføre en praksisperiode er beskrevet i utdanningens studieplan.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Ved vurdering av praksis er det praksisveileder og fagskolens faglærer som vurderer studentens praksis til «bestått»/«ikke bestått».</article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) Studenten har krav på veiledning underveis.</article><article class="numberedLegalP" data-numerator="4" id="kapittel-1-foreslåttparagraf-4-nummer-4">(4) Står en student i fare for å få vurdert sin praksisperiode til «ikke bestått», skal studenten varsles skriftlig om dette så raskt et slikt forhold oppstår, og studenten skal få en skriftlig begrunnelse.</article><article class="numberedLegalP" data-numerator="5" id="kapittel-1-foreslåttparagraf-4-nummer-5">(5) Ved «ikke bestått» praksisperiode, kan studenten ta denne opp igjen bare én gang. Ved andre gang «ikke bestått» i samme praksisperiode, vil studenten miste studieretten.</article><article class="numberedLegalP" data-numerator="6" id="kapittel-1-foreslåttparagraf-4-nummer-6">(6) Vurdering av praksisopplæring som ikke lar seg etterprøve, kan ikke påklages, jf. § 3-8 (åttende ledd) og fagskoleloven § 22.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2022-12-19-2657/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft ved kunngjøring.</article></section></main></body></html>