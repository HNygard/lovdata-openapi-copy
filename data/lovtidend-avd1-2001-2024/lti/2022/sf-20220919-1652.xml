<!DOCTYPE html><html lang="no"><head><title>Forskrift om endring i forskrift om merking av dekk vedrørende drivstoffeffektivitet m.m. (dekkmerkeforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-09-19-1652</dd><dt class="dokid">DokumentID</dt><dd class="dokid">LTI/forskrift/2022-09-19-1652</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Vegdirektoratet</li></ul></dd><dt class="dateInForce">I kraft fra</dt><dd class="dateInForce">2022-09-19</dd><dt class="changesToDocuments">Endrer</dt><dd class="changesToDocuments"><ul><li>forskrift/2012-12-17-1325</li></ul></dd><dt class="basedOn">Hjemmel</dt><dd class="basedOn"><ul><li>lov/1981-12-18-90/§3</li><li>lov/1981-12-18-90/§6</li><li>lov/1981-12-18-90/§7</li><li>lov/1981-12-18-90/§8</li><li>lov/1981-12-18-90/§10</li><li>forskrift/2012-12-07-1185</li><li>forskrift/2012-12-14-1268</li><li>forskrift/2013-06-21-715</li><li>forskrift/2013-07-02-891</li></ul></dd><dt class="dateOfPublication">Kunngjort</dt><dd class="dateOfPublication">2022-09-28 15:00</dd><dt class="journalNumber">Journalnummer</dt><dd class="journalNumber">2022-1269</dd><dt class="titleShort">Korttittel</dt><dd class="titleShort">Endr. i dekkmerkeforskriften</dd><dt class="title">Tittel</dt><dd class="title">Forskrift om endring i forskrift om merking av dekk vedrørende drivstoffeffektivitet m.m. (dekkmerkeforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 19. september 2022 med hjemmel i lov 18. desember 1981 nr. 90 om merking av forbruksvarer mv. (forbrukermerkeloven) § 3, § 6, § 7 fjerde ledd, § 8 og § 10 fjerde ledd, jf. delegeringsvedtak 7. desember 2012 nr. 1185 og delegeringsvedtak 14. desember 2012 nr. 1268, jf. delegeringsvedtak 21. juni 2013 nr. 715 og delegeringsvedtak 2. juli 2013 nr. 891. <br /><strong>EØS-henvisninger:</strong> EØS-avtalen vedlegg IV nr. 43 (forordning (EU) 2017/1369 som endret ved forordning (EU) 2020/740, og forordning (EF) nr. 1222/2009).</dd><dt class="refid">RefID</dt><dd class="refid">forskrift/2022-09-19-1652</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om merking av dekk vedrørende drivstoffeffektivitet m.m. (dekkmerkeforskriften)<ul class="tocSubUl"><li>I<ul class="tocSubUl"><li>§ 1. Gjennomføring av forordning om merking av dekk mv.</li><li>§ 2. Tilsyn</li><li>§ 3. Påbud om retting og tvangsmulkt</li><li>§ 4. Overtredelsesgebyr</li><li>§ 5. Klage</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-09-19-1652" id="dokument"><h1>Forskrift om endring i forskrift om merking av dekk vedrørende drivstoffeffektivitet m.m. (dekkmerkeforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2022-09-19-1652/KAPITTEL_1"><h2 data-text-align="center">I</h2><article class="defaultP">I forskrift 17. desember 2012 nr. 1325 om merking av dekk vedrørende drivstoffeffektivitet m.m. (dekkmerkeforskriften) gjøres følgende endringer:</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Gjennomføring av forordning om merking av dekk mv.</span></span><article class="legalP" id="kapittel-1-foreslåttparagraf-1-ledd-1">EØS-avtalen vedlegg IV nr. 43 (Europaparlaments- og rådsforordning (EU) 2020/740 av 25. mai 2020 om merking av dekk med hensyn til drivstoffeffektivitet og andre parametre, endring av forordning (EU) 2017/1369, og oppheving av forordning (EF) nr. 1222/2009), gjelder som forskrift.</article></article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Tilsyn</span></span><article class="legalP" id="kapittel-1-foreslåttparagraf-2-ledd-1">Statens vegvesen fører tilsyn med at dekkleverandører, -distributører og enhver annen som utstiller dekk i klassene C1, C2 og C3 på et utsalgssted eller for fjernsalg, oppfyller de krav som er listet opp i art. 4, 5, 6, 7 og 8, jf. vedlegg I, II, III, IV og VII i denne forordning, jf. § 1.</article><article class="legalP" id="kapittel-1-foreslåttparagraf-2-ledd-2">Foretak som nevnt i første ledd plikter å gi Statens vegvesen adgang til lokalene, utlevere dokumenter og bistå slik det ellers er nødvendig for å gjennomføre tilsyn. Statens vegvesen kan pålegge leverandøren å dekke utgiftene til undersøkelser angitt i vedlegg VI i forordningen, dersom dekket viser seg å være feilmerket.</article></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Påbud om retting og tvangsmulkt</span></span><article class="legalP" id="kapittel-1-foreslåttparagraf-3-ledd-1">Statens vegvesen kan treffe vedtak om pålegg om retting innen en gitt frist dersom tilsyn viser at foretak som nevnt i § 2 første ledd overtrer bestemmelsene i art. 4, 5, 6, 7 og 8, jf. vedlegg I, II, III, IV og VII i forordningen.</article><article class="legalP" id="kapittel-1-foreslåttparagraf-3-ledd-2">Dersom retting ikke er foretatt innen gitt frist, kan Statens vegvesen fastsette en tvangsmulkt. Tvangsmulkten kan fastsettes som et engangsbeløp eller som en mulkt som løper fra det tidspunktet en gitt frist for retting er overskredet og til retting er foretatt. Statens vegvesen kan gi nærmere retningslinjer for ileggelse av tvangsmulkt. Endelig vedtak om betaling av tvangsmulkt er tvangsgrunnlag for utlegg, jf. tvangsfullbyrdelsesloven § 7-2 første ledd bokstav d. Tvangsmulkten kreves inn av Skatteetaten og tilfaller staten.</article></article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Overtredelsesgebyr</span></span><article class="legalP" id="kapittel-1-foreslåttparagraf-4-ledd-1">Dersom noen på vegne av foretak som nevnt i § 2 første ledd forsettlig eller uaktsomt overtrer bestemmelsene fastsatt i art. 5, jf. vedlegg II, i forordningen, kan Statens vegvesen ilegge utsalgsstedet et overtredelsesgebyr.</article><article class="legalP" id="kapittel-1-foreslåttparagraf-4-ledd-2">Overtredelsesgebyret utmåles i det enkelte tilfelle. Utmålingen skal foretas med utgangspunkt i de hensyn som oppregnes i forvaltningsloven § 46 andre ledd. Øvre ramme for gebyret fastsettes til 20 ganger rettsgebyret, jf. lov om rettsgebyr. Statens vegvesen kan gi nærmere retningslinjer for utmålingen av overtredelsesgebyret.</article><article class="legalP" id="kapittel-1-foreslåttparagraf-4-ledd-3">Endelig vedtak om overtredelsesgebyr er tvangsgrunnlag for utlegg, jf. tvangsfullbyrdelsesloven § 7-2 første ledd bokstav d. Overtredelsesgebyret kreves inn av Skatteetaten og tilfaller staten.</article></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Klage</span></span><article class="legalP" id="kapittel-1-foreslåttparagraf-5-ledd-1">Enkeltvedtak fattet etter denne forskriften kan påklages til Vegdirektoratet.</article></article> <article class="defaultP" margin-top="true">Nåværende § 5 blir § 6.</article></section><section class="section" data-name="kapII" id="kapittel-2" data-lovdata-URL="LTI/forskrift/2022-09-19-1652/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskrift trer i kraft straks.</article></section></main></body></html>