<!DOCTYPE html><html lang="nb"><head><title>Vedtak om endring i stortingsvedtak 14. desember 2021 nr. 3577 om særavgifter for 2022</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-12-13-2198</dd><dt class="dokid">DokumentID</dt><dd class="dokid">LTI/forskrift/2022-12-13-2198</dd><dt class="ministry">Departement</dt><dd class="ministry"><ul><li>Stortinget</li></ul></dd><dt class="dateInForce">I kraft fra</dt><dd class="dateInForce">Budsjetterminen 2022</dd><dt class="changesToDocuments">Endrer</dt><dd class="changesToDocuments"><ul><li>forskrift/2021-12-14-3577</li></ul></dd><dt class="basedOn">Hjemmel</dt><dd class="basedOn"><ul><li>lov/1814-05-17/§75</li><li>lov/1933-05-19-11</li></ul></dd><dt class="dateOfPublication">Kunngjort</dt><dd class="dateOfPublication">2022-12-15 13:55</dd><dt class="journalNumber">Journalnummer</dt><dd class="journalNumber">2022-1684</dd><dt class="title">Tittel</dt><dd class="title">Vedtak om endring i stortingsvedtak 14. desember 2021 nr. 3577 om særavgifter for 2022</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Vedtatt av Stortinget 13. desember 2022 med hjemmel i Kongeriket Norges Grunnlov 17. mai 1814 § 75 bokstav a og lov 19. mai 1933 nr. 11 om særavgifter (særavgiftsloven).</dd><dt class="refid">RefID</dt><dd class="refid">forskrift/2022-12-13-2198</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om endring i stortingsvedtak 14. desember 2021 nr. 3577 om særavgifter for 2022<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li></ul></dd></dl></header><main class="documentBody" data-lovdata-URL="LTI/forskrift/2022-12-13-2198" id="dokument"><h1>Vedtak om endring i stortingsvedtak 14. desember 2021 nr. 3577 om særavgifter for 2022</h1><span class="futuretitle" id="foreslåttittel-1">Avgift på kraftproduksjon</span><article class="futureLegalArticle" data-name="§1" id="foreslåttparagraf-1"><span class="futureLegalArticleHeader"><span class="legalArticleValue">§ 1</span>.</span><article class="legalP" id="foreslåttparagraf-1-ledd-1">Fra 28. september 2022 skal det i henhold til lov 19. mai 1933 nr. 11 om særavgifter betales avgift til statskassen for elektrisk kraft som er produsert i vannkraftverk med generatorer som har samlet merkeytelse på 10&#xa0;000 kVA eller mer.</article><article class="legalP" id="foreslåttparagraf-1-ledd-2">Departementet kan gi forskrift om hva som omfattes av avgiftsplikten, og om grunnlaget for avgiften.</article></article><article class="futureLegalArticle" data-name="§2" id="foreslåttparagraf-2"><span class="futureLegalArticleHeader"><span class="legalArticleValue">§ 2</span>.</span><article class="legalP" id="foreslåttparagraf-2-ledd-1">Avgiften betales med 23 prosent av avgiftsgrunnlag som overstiger 70 øre per kWh.</article><article class="legalP" id="foreslåttparagraf-2-ledd-2">For kraft som enten omsettes, leveres som konsesjonskraft eller leveres i henhold til rettighet til uttak fra kraftverket, er avgiftsgrunnlaget faktisk pris. For kraft som tas ut av kraftverkseier eller av deltakere i produksjonsfellesskap som ikke er egne skattesubjekter etter skatteloven § 2-2 andre ledd, og som forbrukes i eierens eller deltakerens virksomhet (egenkraft), er avgiftsgrunnlaget spotmarkedspris.</article><article class="legalP" id="foreslåttparagraf-2-ledd-3">Departementet kan gi forskrift om beregning av avgiften.</article></article><article class="futureLegalArticle" data-name="§3" id="foreslåttparagraf-3"><span class="futureLegalArticleHeader"><span class="legalArticleValue">§ 3</span>.</span><article class="legalP" id="foreslåttparagraf-3-ledd-1">Oppstår det tvil om omfanget av avgiftsplikten, avgjøres spørsmålet av departementet.</article></article><article class="futureLegalArticle" data-name="§4" id="foreslåttparagraf-4"><span class="futureLegalArticleHeader"><span class="legalArticleValue">§ 4</span>.</span><article class="legalP" id="foreslåttparagraf-4-ledd-1">Departementet kan frita for eller sette ned avgiften når det oppstår enkelttilfeller eller situasjoner som ikke var overveid da avgiftsvedtaket ble truffet, og når avgiften i det spesielle enkelttilfellet enten får en utilsiktet virkning eller en klart urimelig virkning av samlet skattebyrde av avgiften og grunnrenteskatt.</article></article></main></body></html>