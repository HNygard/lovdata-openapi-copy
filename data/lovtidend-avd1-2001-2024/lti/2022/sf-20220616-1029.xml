<!DOCTYPE html><html lang="no"><head><title>Forskrift om krav til lufttrafikktjenester og ytere av lufttrafikkstyrings- og flysikringstjenester (ATM/ANS) m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-06-16-1029</dd><dt class="dokid">DokumentID</dt><dd class="dokid">LTI/forskrift/2022-06-16-1029</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for luftfart, post og kjøp</li></ul></dd><dt class="dateInForce">I kraft fra</dt><dd class="dateInForce">2022-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-11-11-1345</li><li>forskrift/2021-12-14-3530</li><li>forskrift/2018-09-24-1407</li></ul></dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§7-1</li><li>lov/1993-06-11-101/§7-4</li><li>lov/1993-06-11-101/§15-3</li><li>lov/1993-06-11-101/§15-4</li><li>lov/1993-06-11-101/§16-1</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2022-06-16 13:55</dd><dt class="journalNumber">Journalnummer</dt><dd class="journalNumber">2022-0811</dd><dt class="title">Tittel</dt><dd class="title">Forskrift om krav til lufttrafikktjenester og ytere av lufttrafikkstyrings- og flysikringstjenester (ATM/ANS) m.m.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 16. juni 2022 med hjemmel i lov 11. juni 1993 nr. 101 om luftfart § 7-1 tredje ledd, § 7-4 annet ledd, § 15-3 første ledd, § 15-4 første ledd og § 16-1 første ledd, jf. delegeringsvedtak 10. desember 1999 nr. 1273. <br /> <strong>EØS-henvisninger:</strong> EØS-avtalen vedlegg XIII kap. VI nr. 66xg (forordning (EU) 2017/373).</dd><dt class="refid">RefID</dt><dd class="refid">forskrift/2022-06-16-1029</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om krav til lufttrafikktjenester og ytere av lufttrafikkstyrings- og flysikringstjenester (ATM/ANS) m.m.<ul class="tocSubUl"><li>Kapittel 1 – Generelle bestemmelser<ul class="tocSubUl"><li>§ 1-1. Formål</li><li>§ 1-2. Virkeområde</li><li>§ 1-3. Gjennomføring av kommisjonens gjennomføringsforordning (EU) 2017/373</li><li>§ 1-3a. Nasjonal gjennomføring</li><li>§ 1-4. Definisjoner</li><li>§ 1-5. Delegering av myndighet</li></ul></li><li>Kapittel 2 – Særskilte nasjonale bestemmelser – behovet for lufttrafikktjenester<ul class="tocSubUl"><li>§ 2-1. Hvem som fastsetter hvor og på hvilken måte lufttrafikktjenester skal ytes</li><li>§ 2-2. Grunnlaget for fastsettelse av hvor og på hvilken måte lufttrafikktjenester skal ytes</li><li>§ 2-3. Plikt til å foreslå endringer i tilbudet av lufttrafikktjenester</li></ul></li><li>Kapittel 3 – Særskilte nasjonale bestemmelser – generelt for alle ytere av flysikringstjenester<ul class="tocSubUl"><li>§ 3-1. Plikter ved endring av tjenesteyter</li><li>§ 3-2. Tjenesteyterens ivaretakelse av militær luftfarts behov</li><li>§ 3-3. Særskilte krav til flysikringstjenester på kontinentalsokkelen</li><li>§ 3-4. Særskilte regler for tjenesteytere med begrenset sertifikat</li><li>§ 3-5. Tjenesteytere med begrenset sertifikat som sysselsetter ATSEP</li></ul></li><li>Kapittel 4 – Særskilte nasjonale bestemmelser – ytere av lufttrafikktjenester<ul class="tocSubUl"><li>§ 4-1. Utstyrskrav for lufttrafikktjenesteenheter</li><li>§ 4-2. Unntak fra kravet om lydopptak ved lufttrafikktjenesteenheter</li><li>§ 4-3. Lufttrafikktjeneste som ytes til OAT-flyginger</li></ul></li><li>Kapittel 5 – Særskilte nasjonale bestemmelser – ytere av flyværtjenester (MET)<ul class="tocSubUl"><li>§ 5-1. Observasjoner og rapporter</li><li>§ 5-2. Værvarsel for landing (TREND-varsel)</li><li>§ 5-3. Varigheten av flyplassværvarsler (TAF)</li><li>§ 5-4. Flyplassvarsling (Aerodrome warning)</li><li>§ 5-5. Varsel om moderat ising</li><li>§ 5-6. Områdevarsler for flyging m.m.</li></ul></li><li>Kapittel 6 – Særskilte nasjonale bestemmelser – ytere av luftfartsinformasjonstjenester</li><li>Kapittel 7 – Særskilte nasjonale bestemmelser – ytere av kommunikasjons-, navigasjons- og overvåkingstjenester</li><li>Kapittel 8 – Særskilte nasjonale bestemmelser – ytere av trafikkflytstyring</li><li>Kapittel 9 – Dispensasjon og overtredelsesgebyr<ul class="tocSubUl"><li>§ 9-1. Dispensasjon</li><li>§ 9-2. Overtredelsesgebyr</li></ul></li><li>Kapittel 10 – Ikrafttredelse og endring i andre forskrifter<ul class="tocSubUl"><li>§ 10-1. Ikrafttredelse og oppheving</li><li>§ 10-2. Endring av forskrift</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2022-06-16-1029" id="dokument"><h1>Forskrift om krav til lufttrafikktjenester og ytere av lufttrafikkstyrings- og flysikringstjenester (ATM/ANS) m.m.</h1><section class="section" data-name="kap1" id="kapittel-1" data-lovdata-URL="LTI/forskrift/2022-06-16-1029/KAPITTEL_1"><h2>Kapittel 1 – Generelle bestemmelser</h2><article class="legalArticle" data-lovdata-URL="LTI/forskrift/2022-06-16-1029/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med forskriften er å gjennomføre felleseuropeiske krav til ytere av lufttrafikkstyrings- og flysikringstjenester i norsk rett, og å fastsette særskilte nasjonale krav til disse så langt dette er i samsvar med den felleseuropeiske reguleringen. Forskriften fastsetter også regler for hvor det skal tilbys lufttrafikktjenester og hvilken type lufttrafikktjenester som skal tilbys.</article></article><article class="legalArticle" data-lovdata-URL="LTI/forskrift/2022-06-16-1029/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder i Norge, herunder på Svalbard. I tillegg gjelder forskriften tjenesteyting levert fra Norge i områder hvor Norge i henhold til internasjonale konvensjoner og avtaler er forpliktet til å yte lufttrafikkstyrings- og flysikringstjenester (ATM/ANS) for den allmenne lufttrafikken, så langt dette ellers er i overensstemmelse med Norges folkerettslige forpliktelser. Forskriften gjelder også for tjenesteyting i tilknytning til petroleumsvirksomhet på norsk eller utenlandsk kontinentalsokkel, så langt dette er i overensstemmelse med Norges folkerettslige forpliktelser.</article><article class="legalP" id="kapittel-1-paragraf-2-ledd-2">Forskriften gjelder for flyværtjenester med de tilpasninger som følger av forskrift 23. februar 2021 nr. 526 om flyværtjeneste på norsk kontinentalsokkel.</article></article><article class="legalArticle" data-lovdata-URL="LTI/forskrift/2022-06-16-1029/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Gjennomføring av kommisjonens gjennomføringsforordning (EU) 2017/373</span></h3><article class="legalP" id="kapittel-1-paragraf-3-ledd-1">EØS-avtalen vedlegg XIII nr. 66xg (kommisjonens gjennomføringsforordning (EU) 2017/373 av 1. mars 2017 om fastsettelse av felles krav til ytere av lufttrafikkstyrings- og flysikringstjenester og andre nettverksfunksjoner for lufttrafikkstyring samt tilsyn med disse [...]), gjelder som forskrift, med de tilpasninger som følger av vedlegg XIII, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2022-06-16-1029/§1-3a" data-name="§1-3a" id="kapittel-1-paragraf-4"><h3 class="legalArticleHeader"><span class="legalArticleValue">§ 1-3a</span>. <span class="legalArticleTitle">Nasjonal gjennomføring</span></h3><article class="legalP" id="kapittel-1-paragraf-4-ledd-1">Kommisjonens gjennomføringsforordning (EU) 2020/469 av 14. februar 2020, kommisjonens gjennomføringsforordning (EU) 2020/1177 av 7. august 2020 og kommisjonens gjennomføringsforordning (EU) 2021/1338 av 11. august 2021, som alle endrer kommisjonens gjennomføringsforordning (EU) 2017/373, gjelder som forskrift.</article><article class="legalP" id="kapittel-1-paragraf-4-ledd-2">Vedlegg III (4) til kommisjonens gjennomføringsforordning (EU) 2020/469, som gjør endringer i vedlegg IV til kommisjonens gjennomføringsforordning (EU) 2017/373, gjelder likevel først fra 1. november 2022 overfor de ytere av lufttrafikktjenester som ikke har erklært samsvar med kravene i bestemmelsene overfor Luftfartstilsynet.</article></article><article class="legalArticle" data-lovdata-URL="LTI/forskrift/2022-06-16-1029/§1-4" data-name="§1-4" id="kapittel-1-paragraf-5"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-5-ledd-1">I denne forskriften menes med<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-5-ledd-1-punkt-1"><article class="legalP" id="kapittel-1-paragraf-5-ledd-1-punkt-1-ledd-1"><i>flyplass (aerodrome):</i> en landingsplass, jf. forskrift 11. januar 2007 nr. 40 om konsesjon for landingsplasser § 2 bokstav b, som er et definert område på land eller vann på en fast konstruksjon, en fast konstruksjon offshore eller en flytende konstruksjon, med bygninger, anlegg og utstyr, som helt eller delvis skal brukes til luftfartøyers ankomst, avgang og manøvrering på bakken</article></article></li><li data-li-identifier="b." data-name="b."><article class="listArticle" id="kapittel-1-paragraf-5-ledd-1-punkt-2"><article class="legalP" id="kapittel-1-paragraf-5-ledd-1-punkt-2-ledd-1"><i>flyplassoperatør:</i> den som innehar konsesjon for landingsplassen, eller den ansvarlige operatøren for landingsplassen etter gjeldende konsesjonsvedtak, eller den som er innehaver av landingsplassen dersom den ikke har konsesjon</article></article></li><li data-li-identifier="c." data-name="c."><article class="listArticle" id="kapittel-1-paragraf-5-ledd-1-punkt-3"><article class="legalP" id="kapittel-1-paragraf-5-ledd-1-punkt-3-ledd-1"><i>flysikringstjenester (ANS):</i> lufttrafikktjenester, kommunikasjons-, navigasjons- og overvåkingstjenester, flyværtjenester og luftfartsinformasjonstjenester</article></article></li><li data-li-identifier="d." data-name="d."><article class="listArticle" id="kapittel-1-paragraf-5-ledd-1-punkt-4"><article class="legalP" id="kapittel-1-paragraf-5-ledd-1-punkt-4-ledd-1"><i>lufttrafikktjenesten:</i> det foretaket som yter lufttrafikktjeneste i det aktuelle luftrommet</article></article></li><li data-li-identifier="e." data-name="e."><article class="listArticle" id="kapittel-1-paragraf-5-ledd-1-punkt-5"><article class="legalP" id="kapittel-1-paragraf-5-ledd-1-punkt-5-ledd-1"><i>lufttrafikktjenester (ATS):</i> de forskjellige flygeinformasjonstjenester, alarmtjenester, rådgivningstjenester for lufttrafikk samt flygekontrolltjenester (områdekontrolltjenester, innflygingskontrolltjenester og tårnkontrolltjenester)</article></article></li><li data-li-identifier="f." data-name="f."><article class="listArticle" id="kapittel-1-paragraf-5-ledd-1-punkt-6"><article class="legalP" id="kapittel-1-paragraf-5-ledd-1-punkt-6-ledd-1"><i>lufttrafikkstyring (ATM):</i> den samling av luft- og bakkebaserte funksjoner (lufttrafikktjenester, styring av luftrommet og trafikkflytstyring) som kreves for å sikre at luftfartøyer beveger seg sikkert og effektivt i alle driftsfaser.</article></article></li></ul></article></article><article class="legalArticle" data-lovdata-URL="LTI/forskrift/2022-06-16-1029/§1-5" data-name="§1-5" id="kapittel-1-paragraf-6"><h3 class="legalArticleHeader"><span class="legalArticleValue">§ 1-5</span>. <span class="legalArticleTitle">Delegering av myndighet</span></h3><article class="legalP" id="kapittel-1-paragraf-6-ledd-1">Luftfartstilsynet kan gi forskrifter som skal gjennomføre fremtidige endringer av kommisjonens gjennomføringsforordning (EU) 2017/373, eller som fastsetter særskilte nasjonale bestemmelser til vedleggene til denne forordningen.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2022-06-16-1029/KAPITTEL_2"><h2>Kapittel 2 – Særskilte nasjonale bestemmelser – behovet for lufttrafikktjenester</h2><article class="legalArticle" data-lovdata-URL="LTI/forskrift/2022-06-16-1029/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Hvem som fastsetter hvor og på hvilken måte lufttrafikktjenester skal ytes</span></h3><article class="legalP" id="kapittel-2-paragraf-1-ledd-1">Luftfartstilsynet bestemmer i hvilke deler av luftrommet og til hvilke flyplasser det skal ytes lufttrafikktjenester, herunder hvilke typer lufttrafikktjenester som skal ytes. Luftfartstilsynet skal involvere berørte parter før vedtak fattes.</article></article><article class="legalArticle" data-lovdata-URL="LTI/forskrift/2022-06-16-1029/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Grunnlaget for fastsettelse av hvor og på hvilken måte lufttrafikktjenester skal ytes</span></h3><article class="legalP" id="kapittel-2-paragraf-2-ledd-1">Luftfartstilsynets vedtak etter § 2-1 skal baseres på en vurdering av kriteriene i artikkel 3a i kommisjonens gjennomføringsforordning (EU) 2017/373, og i tillegg på en helhetsvurdering av allmenne hensyn der flysikkerheten er den viktigste faktoren.</article></article><article class="legalArticle" data-lovdata-URL="LTI/forskrift/2022-06-16-1029/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Plikt til å foreslå endringer i tilbudet av lufttrafikktjenester</span></h3><article class="legalP" id="kapittel-2-paragraf-3-ledd-1">Lufttrafikktjenesten skal, i samråd med direkte berørte flyplassoperatører, utrede og foreslå etablering, endring eller opphør av lufttrafikktjenester for de deler av luftrommet som ikke direkte omslutter flyplasser, dersom de mener at behovene for lufttrafikktjenester er endret. Luftfartstilsynet kan pålegge lufttrafikktjenesten de samme oppgavene dersom Luftfartstilsynet finner det klart at behovene for lufttrafikktjenester i de aktuelle delene av luftrommet er endret.</article><article class="legalP" id="kapittel-2-paragraf-3-ledd-2">Flyplassoperatører skal, i samråd med lufttrafikktjenesten utrede og foreslå etablering, endring eller opphør av lufttrafikktjenester for de deler av luftrommet som direkte omslutter berørte flyplasser, dersom de mener at behovene for lufttrafikktjenester er endret. Luftfartstilsynet kan pålegge flyplassoperatørene de samme oppgavene dersom Luftfartstilsynet finner det klart at behovene for de aktuelle delene av luftrommet er endret.</article><article class="legalP" id="kapittel-2-paragraf-3-ledd-3">Enhver søknad om endring eller opphør av lufttrafikktjenester skal inneholde en sikkerhetsvurdering som er utarbeidet i samarbeid med berørte parter, og som viser et akseptabelt sikkerhetsnivå for luftrommet. Endres trafikkvolumet eller trafikksammensetningen vesentlig på et senere tidspunkt, skal lufttrafikktjenesten på eget initiativ, eller etter pålegg fra Luftfartstilsynet, fremlegge en oppdatert sikkerhetsvurdering.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2022-06-16-1029/KAPITTEL_3"><h2>Kapittel 3 – Særskilte nasjonale bestemmelser – generelt for alle ytere av flysikringstjenester</h2><article class="legalArticle" data-lovdata-URL="LTI/forskrift/2022-06-16-1029/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Plikter ved endring av tjenesteyter</span></h3><article class="legalP" id="kapittel-3-paragraf-1-ledd-1">Dersom driften av en flysikringstjeneste skal overtas av en ny tjenesteyter, skal den etablerte tjenesteyteren tilrettelegge for at den nye tjenesteyteren får tilgang til all nødvendig informasjon og kunnskap om operative forhold for sikker drift i rimelig tid før ansvaret for driften overføres.</article></article><article class="legalArticle" data-lovdata-URL="LTI/forskrift/2022-06-16-1029/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Tjenesteyterens ivaretakelse av militær luftfarts behov</span></h3><article class="legalP" id="kapittel-3-paragraf-2-ledd-1">Aktuell yter av flysikringstjenester skal ivareta militær luftfarts særskilte behov. Behovene skal reflekteres i de avtaler om ytelse av flysikringstjenester som inngås mellom ytere av flysikringstjenester og Forsvaret.</article></article><article class="legalArticle" data-lovdata-URL="LTI/forskrift/2022-06-16-1029/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Særskilte krav til flysikringstjenester på kontinentalsokkelen</span></h3><article class="legalP" id="kapittel-3-paragraf-3-ledd-1">Luftfartstilsynet kan, for å ivareta flysikkerheten, fastsette særskilte krav til ytere av flysikringstjenester i tilknytning til petroleumsvirksomhet på norsk kontinentalsokkel.</article></article><article class="legalArticle" data-lovdata-URL="LTI/forskrift/2022-06-16-1029/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Særskilte regler for tjenesteytere med begrenset sertifikat</span></h3><article class="legalP" id="kapittel-3-paragraf-4-ledd-1">Tjenesteytere som benytter muligheten til å søke om et begrenset sertifikat skal, i tillegg til de minimumskrav som følger av ATM/ANS.OR.A.010 i kommisjonens gjennomføringsforordning (EU) 2017/373, overholde kravene i følgende bestemmelser:<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-4-ledd-1-punkt-1"><article class="legalP" id="kapittel-3-paragraf-4-ledd-1-punkt-1-ledd-1">ATM/ANS.OR.A.035 Påvisning av samsvar (Demonstration of compliance)</article></article></li><li data-li-identifier="b." data-name="b."><article class="listArticle" id="kapittel-3-paragraf-4-ledd-1-punkt-2"><article class="legalP" id="kapittel-3-paragraf-4-ledd-1-punkt-2-ledd-1">ATM/ANS.OR.A.050 Tilrettelegging og samarbeid (Facilitation and cooperation)</article></article></li><li data-li-identifier="c." data-name="c."><article class="listArticle" id="kapittel-3-paragraf-4-ledd-1-punkt-3"><article class="legalP" id="kapittel-3-paragraf-4-ledd-1-punkt-3-ledd-1">ATM/ANS.OR.A.055 Avvik og korrigerende tiltak (Findings and corrective actions)</article></article></li><li data-li-identifier="d." data-name="d."><article class="listArticle" id="kapittel-3-paragraf-4-ledd-1-punkt-4"><article class="legalP" id="kapittel-3-paragraf-4-ledd-1-punkt-4-ledd-1">ATM/ANS.OR.A.060 Umiddelbar reaksjon på et sikkerhetsproblem (Immediate reaction to a safety problem)</article></article></li><li data-li-identifier="e." data-name="e."><article class="listArticle" id="kapittel-3-paragraf-4-ledd-1-punkt-5"><article class="legalP" id="kapittel-3-paragraf-4-ledd-1-punkt-5-ledd-1">ATM/ANS.OR.B.025 Krav til anlegg (Facilities requirements).</article></article></li></ul></article><article class="legalP" id="kapittel-3-paragraf-4-ledd-2">I tillegg til kravene som følger av første ledd, kan Luftfartstilsynet, etter en konkret vurdering, bestemme at også kravene i følgende bestemmelser skal overholdes:<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-4-ledd-2-punkt-1"><article class="legalP" id="kapittel-3-paragraf-4-ledd-2-punkt-1-ledd-1">ATM/ANS.OR.A.070 Beredskapsplaner (Contingency plans)</article></article></li><li data-li-identifier="b." data-name="b."><article class="listArticle" id="kapittel-3-paragraf-4-ledd-2-punkt-2"><article class="legalP" id="kapittel-3-paragraf-4-ledd-2-punkt-2-ledd-1">ATM/ANS.OR.B.035 Driftshåndbøker (Operations manuals)</article></article></li><li data-li-identifier="c." data-name="c."><article class="listArticle" id="kapittel-3-paragraf-4-ledd-2-punkt-3"><article class="legalP" id="kapittel-3-paragraf-4-ledd-2-punkt-3-ledd-1">ATM/ANS.OR.D.010 Sikkerhetsstyring (Security management)</article></article></li><li data-li-identifier="d." data-name="d."><article class="listArticle" id="kapittel-3-paragraf-4-ledd-2-punkt-4"><article class="legalP" id="kapittel-3-paragraf-4-ledd-2-punkt-4-ledd-1">ATM/ANS.OR.D.020 Erstatningsansvar og forsikringsdekning (Liability and insurance cover).</article></article></li></ul></article></article><article class="legalArticle" data-lovdata-URL="LTI/forskrift/2022-06-16-1029/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Tjenesteytere med begrenset sertifikat som sysselsetter ATSEP</span></h3><article class="legalP" id="kapittel-3-paragraf-5-ledd-1">Kravene i vedlegg XIII til kommisjonens gjennomføringsforordning (EU) 2017/373 gjelder også for tjenesteytere med begrenset sertifikat som sysselsetter ATSEP (Air Traffic Safety Electronics Personnel).</article><article class="legalP" id="kapittel-3-paragraf-5-ledd-2">Luftfartstilsynet kan likevel, etter en konkret vurdering, bestemme at tjenesteytere med begrenset sertifikat som sysselsetter ATSEP, kun behøver å overholde kravene i følgende bestemmelser:<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-5-ledd-2-punkt-1"><article class="legalP" id="kapittel-3-paragraf-5-ledd-2-punkt-1-ledd-1">ATSEP.OR.105 Program for opplæring og kompetansevurdering (Training and competence assessment programme)</article></article></li><li data-li-identifier="b." data-name="b."><article class="listArticle" id="kapittel-3-paragraf-5-ledd-2-punkt-2"><article class="legalP" id="kapittel-3-paragraf-5-ledd-2-punkt-2-ledd-1">ATSEP.OR.110 Oppbevaring av dokumentasjon (Record-keeping)</article></article></li><li data-li-identifier="c." data-name="c."><article class="listArticle" id="kapittel-3-paragraf-5-ledd-2-punkt-3"><article class="legalP" id="kapittel-3-paragraf-5-ledd-2-punkt-3-ledd-1">ATSEP.OR.215 Rettighetsopplæring for system og utstyr (System and equipment rating training)</article></article></li><li data-li-identifier="d." data-name="d."><article class="listArticle" id="kapittel-3-paragraf-5-ledd-2-punkt-4"><article class="legalP" id="kapittel-3-paragraf-5-ledd-2-punkt-4-ledd-1">ATSEP.OR.220 Etter- og videreutdanning (Continuation training)</article></article></li><li data-li-identifier="e." data-name="e."><article class="listArticle" id="kapittel-3-paragraf-5-ledd-2-punkt-5"><article class="legalP" id="kapittel-3-paragraf-5-ledd-2-punkt-5-ledd-1">ATSEP.OR.300 Kompetansevurdering – Generelt (Competence assessment – General), bestemmelsens bokstav a)</article></article></li><li data-li-identifier="f." data-name="f."><article class="listArticle" id="kapittel-3-paragraf-5-ledd-2-punkt-6"><article class="legalP" id="kapittel-3-paragraf-5-ledd-2-punkt-6-ledd-1">ATSEP.OR.305 Vurdering av grunnkompetanse og aktuell kompetanse (Assessment of initial and ongoing competence)</article></article></li><li data-li-identifier="g." data-name="g."><article class="listArticle" id="kapittel-3-paragraf-5-ledd-2-punkt-7"><article class="legalP" id="kapittel-3-paragraf-5-ledd-2-punkt-7-ledd-1">ATSEP.OR.400 Instruktører for ATSEP (ATSEP training instructors)</article></article></li><li data-li-identifier="h." data-name="h."><article class="listArticle" id="kapittel-3-paragraf-5-ledd-2-punkt-8"><article class="legalP" id="kapittel-3-paragraf-5-ledd-2-punkt-8-ledd-1">ATSEP.OR.405 Bedømmere av tekniske ferdigheter (Technical skills assessors).</article></article></li></ul></article></article></section><section class="section" data-name="kap4" id="kapittel-4" data-lovdata-URL="LTI/forskrift/2022-06-16-1029/KAPITTEL_4"><h2>Kapittel 4 – Særskilte nasjonale bestemmelser – ytere av lufttrafikktjenester</h2><article class="legalArticle" data-lovdata-URL="LTI/forskrift/2022-06-16-1029/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Utstyrskrav for lufttrafikktjenesteenheter</span></h3><article class="legalP" id="kapittel-4-paragraf-1-ledd-1">Lufttrafikktjenesteenheter ved flyplasser skal ha hjelpemidler som muliggjør verifisering av at et luftfartøy under landing er etablert på korrekt trekk på siste del av instrumentinnflygingen.</article></article><article class="legalArticle" data-lovdata-URL="LTI/forskrift/2022-06-16-1029/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Unntak fra kravet om lydopptak ved lufttrafikktjenesteenheter</span></h3><article class="legalP" id="kapittel-4-paragraf-2-ledd-1">Luftfartstilsynet kan gjøre unntak fra kravet om lydopptak ved lufttrafikktjenesteenheter som følger av ATS.OR.460 i kommisjonens gjennomføringsforordning (EU) 2017/373, dersom kravet etter en helhetsvurdering er særlig lite hensiktsmessig for den aktuelle lufttrafikktjenesteenheten.</article><article class="legalP" id="kapittel-4-paragraf-2-ledd-2">Luftfartstilsynet kan også gi midlertidig dispensasjon fra kravet som nevnt i første ledd, dersom det vil bli uforholdsmessig krevende for lufttrafikktjenesteyteren å oppfylle kravet. Dispensasjon kan likevel ikke gis lenger enn til 31. desember 2025.</article></article><article class="legalArticle" data-lovdata-URL="LTI/forskrift/2022-06-16-1029/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Lufttrafikktjeneste som ytes til OAT-flyginger</span></h3><article class="legalP" id="kapittel-4-paragraf-3-ledd-1">Lufttrafikktjeneste som ytes til OAT-flyginger (Operational Air Traffic) som foregår etter instrumentflygeregler i kontrollert luftrom, skal skje i samsvar med bestemmelsene i EUROAT med nasjonale vedlegg. Med EUROAT menes «EUROCONTROL Specifications for Harmonized Rules for Operational Air Traffic under Instrument Flight Rules inside Controlled Airspace of the ECAC Area», utgave 3.0 inkludert endring 10.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2022-06-16-1029/KAPITTEL_5"><h2>Kapittel 5 – Særskilte nasjonale bestemmelser – ytere av flyværtjenester (MET)</h2><article class="legalArticle" data-lovdata-URL="LTI/forskrift/2022-06-16-1029/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Observasjoner og rapporter</span></h3><article class="legalP" id="kapittel-5-paragraf-1-ledd-1">I flyplassens åpningstid skal flyværstasjonen utarbeide og distribuere METAR hver halvtime. Slike METAR skal utarbeides på bakgrunn av manuelle observasjoner. Uavhengig av åpningstid gjelder dette kravet fra tre timer før første rutefly skal lande på eller ta av fra flyplassen.</article><article class="legalP" id="kapittel-5-paragraf-1-ledd-2">METAR kan erstattes med AUTOMETAR (automatisk genererte observasjoner) utenfor åpningstid, og i andre tilfeller etter avtale med brukerne og etter godkjenning fra Luftfartstilsynet.</article></article><article class="legalArticle" data-lovdata-URL="LTI/forskrift/2022-06-16-1029/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Værvarsel for landing (TREND-varsel)</span></h3><article class="legalP" id="kapittel-5-paragraf-2-ledd-1">Flyplassens flyværtjenestekontor skal utarbeide og distribuere værvarsel for landing (TREND-varsel) for Oslo lufthavn Gardermoen, Sandefjord lufthavn Torp, Stavanger lufthavn Sola, Bergen lufthavn Flesland, Trondheim lufthavn Værnes, Bodø lufthavn, Tromsø lufthavn Langnes og Svalbard lufthavn Longyear.</article><article class="legalP" id="kapittel-5-paragraf-2-ledd-2">Flyplassens flyværtjenestekontor bestemmer i hvilke perioder det skal utstedes TREND-varsel, ut fra flyoperative behov og i samråd med relevante flyoperatører.</article></article><article class="legalArticle" data-lovdata-URL="LTI/forskrift/2022-06-16-1029/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Varigheten av flyplassværvarsler (TAF)</span></h3><article class="legalP" id="kapittel-5-paragraf-3-ledd-1">Varigheten av flyplassværvarsler (TAF) kan tilpasses åpningstiden for flyplasser som har kortere enn 9 timers åpningstid.</article></article><article class="legalArticle" data-lovdata-URL="LTI/forskrift/2022-06-16-1029/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Flyplassvarsling (Aerodrome warning)</span></h3><article class="legalP" id="kapittel-5-paragraf-4-ledd-1">Flyplassens flyværtjenestekontor skal i samråd med flyplassoperatøren bestemme hvordan nødvendig flyplassvarsling (aerodrome warning) skal gis.</article></article><article class="legalArticle" data-lovdata-URL="LTI/forskrift/2022-06-16-1029/§5-5" data-name="§5-5" id="kapittel-5-paragraf-5"><h3 class="legalArticleHeader"><span class="legalArticleValue">§ 5-5</span>. <span class="legalArticleTitle">Varsel om moderat ising</span></h3><article class="legalP" id="kapittel-5-paragraf-5-ledd-1">Meteorologisk overvåkingskontor skal utstede AIRMET-melding om moderat ising når værforholdene krever det.</article></article><article class="legalArticle" data-lovdata-URL="LTI/forskrift/2022-06-16-1029/§5-6" data-name="§5-6" id="kapittel-5-paragraf-6"><h3 class="legalArticleHeader"><span class="legalArticleValue">§ 5-6</span>. <span class="legalArticleTitle">Områdevarsler for flyging m.m.</span></h3><article class="legalP" id="kapittel-5-paragraf-6-ledd-1">Meteorologisk overvåkingskontor skal utarbeide områdevarsel for flyging til minst flygenivå 450.</article><article class="legalP" id="kapittel-5-paragraf-6-ledd-2">Signifikant værkart (SIGWX) skal utstedes hver sjette time eller oftere. Kartet skal oversiktlig beskrive flyværet i norske FIR. Opplysninger om signifikante værforhold og forhold som foranlediger SIGMET, skal alltid oppgis.</article><article class="legalP" id="kapittel-5-paragraf-6-ledd-3">Grafisk områdevarsel for norske FIR, i form av automatiske modelldata, skal gjøres tilgjengelig og oppdateres når nye modelldata foreligger.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2022-06-16-1029/KAPITTEL_6"><h2>Kapittel 6 – Særskilte nasjonale bestemmelser – ytere av luftfartsinformasjonstjenester</h2><article class="legalP" id="kapittel-6-ledd-1">(...)</article></section><section class="section" data-name="kap7" id="kapittel-7" data-lovdata-URL="LTI/forskrift/2022-06-16-1029/KAPITTEL_7"><h2>Kapittel 7 – Særskilte nasjonale bestemmelser – ytere av kommunikasjons-, navigasjons- og overvåkingstjenester</h2><article class="legalP" id="kapittel-7-ledd-1">(...)</article></section><section class="section" data-name="kap8" id="kapittel-8" data-lovdata-URL="LTI/forskrift/2022-06-16-1029/KAPITTEL_8"><h2>Kapittel 8 – Særskilte nasjonale bestemmelser – ytere av trafikkflytstyring</h2><article class="legalP" id="kapittel-8-ledd-1">(...)</article></section><section class="section" data-name="kap9" id="kapittel-9" data-lovdata-URL="LTI/forskrift/2022-06-16-1029/KAPITTEL_9"><h2>Kapittel 9 – Dispensasjon og overtredelsesgebyr</h2><article class="legalArticle" data-lovdata-URL="LTI/forskrift/2022-06-16-1029/§9-1" data-name="§9-1" id="kapittel-9-paragraf-1"><h3 class="legalArticleHeader"><span class="legalArticleValue">§ 9-1</span>. <span class="legalArticleTitle">Dispensasjon</span></h3><article class="legalP" id="kapittel-9-paragraf-1-ledd-1">Luftfartstilsynet kan unntaksvis dispensere fra § 3-4 første ledd bokstav a til e og § 3-5 annet ledd bokstav a til h. Dispensasjon kan bare gis dersom det anses særlig samfunnsnyttig, eller dersom de hensyn bestemmelsen er ment å ivareta anses tilstrekkelig ivaretatt på annen måte.</article></article><article class="legalArticle" data-lovdata-URL="LTI/forskrift/2022-06-16-1029/§9-2" data-name="§9-2" id="kapittel-9-paragraf-2"><h3 class="legalArticleHeader"><span class="legalArticleValue">§ 9-2</span>. <span class="legalArticleTitle">Overtredelsesgebyr</span></h3><article class="legalP" id="kapittel-9-paragraf-2-ledd-1">Luftfartstilsynet kan ilegge overtredelsesgebyr etter luftfartsloven § 13a-5 for brudd på eller manglende overholdelse av krav fastsatt i medhold av § 3-1, § 3-2, § 3-4 og § 3-5 og bestemmelsene i kapitlene 4 til 8.</article></article></section><section class="section" data-name="kap10" id="kapittel-10" data-lovdata-URL="LTI/forskrift/2022-06-16-1029/KAPITTEL_10"><h2>Kapittel 10 – Ikrafttredelse og endring i andre forskrifter</h2><article class="legalArticle" data-lovdata-URL="LTI/forskrift/2022-06-16-1029/§10-1" data-name="§10-1" id="kapittel-10-paragraf-1"><h3 class="legalArticleHeader"><span class="legalArticleValue">§ 10-1</span>. <span class="legalArticleTitle">Ikrafttredelse og oppheving</span></h3><article class="legalP" id="kapittel-10-paragraf-1-ledd-1">Forskriften trer i kraft 1. september 2022. Fra samme tid oppheves<ul class="defaultList"><li data-li-identifier="a." data-name="a."><article class="listArticle" id="kapittel-10-paragraf-1-ledd-1-punkt-1"><article class="legalP" id="kapittel-10-paragraf-1-ledd-1-punkt-1-ledd-1">forskrift 11. november 2003 nr. 1345 om etablering, organisering og drift av lufttrafikktjeneste § 4 til § 17, § 20 til § 26, § 30, § 32 og vedleggene 5 og 7</article></article></li><li data-li-identifier="b." data-name="b."><article class="listArticle" id="kapittel-10-paragraf-1-ledd-1-punkt-2"><article class="legalP" id="kapittel-10-paragraf-1-ledd-1-punkt-2-ledd-1">forskrift 24. september 2018 nr. 1407 om krav til ytere av lufttrafikkstyrings- og flysikringstjenester (ATM/ANS) og nettverksfunksjoner for lufttrafikkstyring (ATM-nettverksfunksjoner).</article></article></li></ul></article></article><article class="legalArticle" data-lovdata-URL="LTI/forskrift/2022-06-16-1029/§10-2" data-name="§10-2" id="kapittel-10-paragraf-2"><h3 class="legalArticleHeader"><span class="legalArticleValue">§ 10-2</span>. <span class="legalArticleTitle">Endring av forskrift</span></h3><article class="legalP" id="kapittel-10-paragraf-2-ledd-1">Fra tidspunktet for ikrafttredelse endres § 3 bokstav b i forskrift 14. desember 2021 nr. 3530 om luftromsorganisering til:<ul class="defaultList"><li data-li-identifier="b." data-name="b."><article class="listArticle" id="kapittel-10-paragraf-2-ledd-1-punkt-1"><article class="legalP" id="kapittel-10-paragraf-2-ledd-1-punkt-1-ledd-1"><i>ATM/ANS-forskriften:</i> forskrift 16. juni 2022 nr. 1029 om krav til lufttrafikktjenester og ytere av lufttrafikkstyrings- og flysikringstjenester (ATM/ANS) m.m.</article></article></li></ul></article></article></section></main></body></html>