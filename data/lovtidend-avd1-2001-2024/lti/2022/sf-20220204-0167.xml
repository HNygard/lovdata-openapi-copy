<!DOCTYPE html><html lang="no"><head><title>Forskrift til utfylling og gjennomføring av lov om lønnsstøtte (økonomiske tiltak i møte med pandemien)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-02-04-167</dd><dt class="dokid">DokumentID</dt><dd class="dokid">LTI/forskrift/2022-02-04-167</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattelovavdelingen</li></ul></dd><dt class="dateInForce">I kraft fra</dt><dd class="dateInForce">2022-02-04</dd><dt class="basedOn">Hjemmel</dt><dd class="basedOn"><ul><li>lov/2022-01-28-2/§3</li><li>lov/2022-01-28-2/§5</li><li>lov/2022-01-28-2/§6</li><li>lov/2022-01-28-2/§7</li><li>lov/2022-01-28-2/§8</li><li>lov/2022-01-28-2/§10</li><li>lov/2022-01-28-2/§11</li><li>lov/2022-01-28-2/§12</li><li>lov/2022-01-28-2/§13</li><li>lov/2022-01-28-2/§15</li><li>lov/2022-01-28-2/§17</li></ul></dd><dt class="dateOfPublication">Kunngjort</dt><dd class="dateOfPublication">2022-02-04 16:00</dd><dt class="journalNumber">Journalnummer</dt><dd class="journalNumber">2022-0160</dd><dt class="title">Tittel</dt><dd class="title">Forskrift til utfylling og gjennomføring av lov om lønnsstøtte (økonomiske tiltak i møte med pandemien)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 4. februar 2022 med hjemmel i lov 28. januar 2022 nr. 2 om lønnsstøtte (økonomiske tiltak i møte med pandemien) § 3, § 5 åttende ledd, § 6 syvende ledd, § 7 tredje ledd, § 8 annet ledd, § 10 annet ledd, § 11 annet ledd, § 12 annet ledd, § 13 annet ledd, § 15 femte ledd og § 17 annet ledd.</dd><dt class="refid">RefID</dt><dd class="refid">forskrift/2022-02-04-167</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift til utfylling og gjennomføring av lov om lønnsstøtte (økonomiske tiltak i møte med pandemien)<ul class="tocSubUl"><li>Kapittel 1. Virkeområde<ul class="tocSubUl"><li>§ 1-1. Svalbard</li></ul></li><li>Kapittel 2. Vilkår for støtte<ul class="tocSubUl"><li>§ 2-1. Lovlig aktivitet</li><li>§ 2-2. Registrering i Aa-registeret</li><li>§ 2-3. Ansattes aktivitet i støttemåneden</li><li>§ 2-4. Ytterligere vilkår for støtte</li><li>§ 2-5. Når permittering anses iverksatt</li><li>§ 2-6. Kombinasjon av støtte fra flere støtteordninger</li></ul></li><li>Kapittel 3. Utfyllende bestemmelser om beregning av støtte<ul class="tocSubUl"><li>§ 3-1. Omsetningsbegrepet</li><li>§ 3-2. Beregning av omsetningsfall</li><li>§ 3-3. Beregning av støtte</li><li>§ 3-4. Særlige regler for konsern</li></ul></li><li>Kapittel 4. Forvaltning<ul class="tocSubUl"><li>§ 4-1. Offentliggjøring av opplysninger</li><li>§ 4-2. Innhenting av opplysninger fra offentlige myndigheter og private rettssubjekter</li><li>§ 4-3. Søknad om støtte</li><li>§ 4-4. Hvem som kan sende inn søknad</li><li>§ 4-5. Bekreftelse og kontroll fra revisor eller autorisert regnskapsfører</li><li>§ 4-6. Krav til dokumentasjon av opplysninger i søknaden</li></ul></li><li>Kapittel 5. Betaling og innkreving<ul class="tocSubUl"><li>§ 5-1. Beløpsgrense for utbetaling og tilbakebetaling av støtte</li></ul></li><li>Kapittel 6. Ikrafttredelse<ul class="tocSubUl"><li>§ 6-1. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2022-02-04-167" id="dokument"><h1>Forskrift til utfylling og gjennomføring av lov om lønnsstøtte (økonomiske tiltak i møte med pandemien)</h1><section class="section" data-name="kap1" id="kapittel-1" data-lovdata-URL="LTI/forskrift/2022-02-04-167/KAPITTEL_1"><h2>Kapittel 1. Virkeområde</h2><article class="legalArticle" data-lovdata-URL="LTI/forskrift/2022-02-04-167/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Svalbard</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Lønnsstøtteordningen gjelder tilsvarende for Svalbard, for følgende arbeidsgivere:<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-1-nummer-1-punkt-1"><article class="legalP" id="kapittel-1-paragraf-1-nummer-1-punkt-1-ledd-1">selskap som er skattemessig hjemmehørende på Svalbard</article></article></li><li data-li-identifier="b." data-name="b."><article class="listArticle" id="kapittel-1-paragraf-1-nummer-1-punkt-2"><article class="legalP" id="kapittel-1-paragraf-1-nummer-1-punkt-2-ledd-1">enkeltpersonforetak drevet av person som er skattemessig hjemmehørende på Svalbard</article></article></li><li data-li-identifier="c." data-name="c."><article class="listArticle" id="kapittel-1-paragraf-1-nummer-1-punkt-3"><article class="legalP" id="kapittel-1-paragraf-1-nummer-1-punkt-3-ledd-1">selskap med deltakerfastsetting hvor deltakerne er skattemessig hjemmehørende på Svalbard.</article></article></li></ul></article><article class="numberedLegalP" data-numerator="2" id="kapittel-1-paragraf-1-nummer-2">(2) Lønnsstøtteordningen gjelder ikke for institusjon eller organisasjon på Svalbard som er omfattet av skatteloven § 2-32.</article><article class="numberedLegalP" data-numerator="3" id="kapittel-1-paragraf-1-nummer-3">(3) Foretak som nevnt i foretaksregisterloven § 2-1, må være registrert i Foretaksregisteret. Melding om registrering i henhold til foretaksregisterloven kapittel IV må ha vært mottatt av Foretaksregisteret senest 1. desember 2021.</article><article class="numberedLegalP" data-numerator="4" id="kapittel-1-paragraf-1-nummer-4">(4) Foretaket må følge norske regler om bokføring, regnskap og revisjon. Ble foretaket etablert i 2019 eller tidligere, må dette også være gjort for regnskapsårene 2019 til 2021. Ble foretaket etablert i 2020 eller senere, må dette være gjort for etableringsåret og etterfølgende regnskapsår.</article><article class="numberedLegalP" data-numerator="5" id="kapittel-1-paragraf-1-nummer-5">(5) Søker må ikke være fritatt fra å levere næringsoppgave med hjemmel i skatteforvaltningsforskriften § 8-2-1 fjerde ledd.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2022-02-04-167/KAPITTEL_2"><h2>Kapittel 2. Vilkår for støtte</h2><article class="legalArticle" data-lovdata-URL="LTI/forskrift/2022-02-04-167/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Lovlig aktivitet</span></h3><article class="legalP" id="kapittel-2-paragraf-1-ledd-1">Foretak skal ha de tillatelser, godkjenninger eller bevillinger som kreves for driften.</article></article><article class="legalArticle" data-lovdata-URL="LTI/forskrift/2022-02-04-167/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Registrering i Aa-registeret</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Søker må være registrert i Arbeidsgiver- og arbeidstakerregisteret med korrekte opplysninger.</article><article class="numberedLegalP" data-numerator="2" id="kapittel-2-paragraf-2-nummer-2">(2) Alle pliktige opplysninger om arbeidsforholdet til den enkelte ansatte det søkes støtte for, må være registrert i Arbeidsgiver- og arbeidstakerregisteret med korrekt innhold.</article></article><article class="legalArticle" data-lovdata-URL="LTI/forskrift/2022-02-04-167/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Ansattes aktivitet i støttemåneden</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Den ansatte må i støttemåneden utføre arbeidsoppgaver som har betydning for driften av foretaket eller gjennomføre tiltak som gjør den ansatte bedre skikket til å utføre arbeidsoppgaver som er relevante for foretaket.</article><article class="numberedLegalP" data-numerator="2" id="kapittel-2-paragraf-3-nummer-2">(2) Foretaket må, ved forespørsel, kunne sannsynliggjøre at den ansatte har utført slike arbeidsoppgaver eller gjennomført slike tiltak, og fremlegge en kort redegjørelse for dette.</article></article><article class="legalArticle" data-lovdata-URL="LTI/forskrift/2022-02-04-167/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Ytterligere vilkår for støtte</span></h3><article class="numberedLegalP" data-numerator="1" id="kapittel-2-paragraf-4-nummer-1">(1) Den som søker om støtte, må oppfylle følgende vilkår:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-4-nummer-1-punkt-1"><article class="legalP" id="kapittel-2-paragraf-4-nummer-1-punkt-1-ledd-1">Søker må kunne dokumentere sin fullstendige eierstruktur, herunder både direkte og indirekte reelle eiere.</article></article></li><li data-li-identifier="b." data-name="b."><article class="listArticle" id="kapittel-2-paragraf-4-nummer-1-punkt-2"><article class="legalP" id="kapittel-2-paragraf-4-nummer-1-punkt-2-ledd-1">Skatter, avgifter og forskuddstrekk forfalt før 29. februar 2020 må være betalt.</article></article></li><li data-li-identifier="c." data-name="c."><article class="listArticle" id="kapittel-2-paragraf-4-nummer-1-punkt-3"><article class="legalP" id="kapittel-2-paragraf-4-nummer-1-punkt-3-ledd-1">Skattemelding for formues- og inntektsskatt og årsregnskap for 2020 må være levert av søker som driver skattepliktig virksomhet etablert i 2020 eller tidligere, som har plikt til å levere dette. Øvrige rapporteringsplikter etter skatteforvaltningsloven kapittel 8 med leveringsfrist i perioden 1. januar 2019 og frem til 1. desember 2021, må være overholdt.</article></article></li><li data-li-identifier="d." data-name="d."><article class="listArticle" id="kapittel-2-paragraf-4-nummer-1-punkt-4"><article class="legalP" id="kapittel-2-paragraf-4-nummer-1-punkt-4-ledd-1">Støttemottaker må ha bankkontonummer som fremgår av bankenes felles Konto- og adresseringsregister.</article></article></li><li data-li-identifier="e." data-name="e."><article class="listArticle" id="kapittel-2-paragraf-4-nummer-1-punkt-5"><article class="legalP" id="kapittel-2-paragraf-4-nummer-1-punkt-5-ledd-1">Søker skal ikke være registrert under avvikling i Foretaksregisteret.</article></article></li><li data-li-identifier="f." data-name="f."><article class="listArticle" id="kapittel-2-paragraf-4-nummer-1-punkt-6"><article class="legalP" id="kapittel-2-paragraf-4-nummer-1-punkt-6-ledd-1">Det kan ikke eksistere tvangsgrunnlag eller avtale som gir særskilt dekningsrett i utbetalt støtte.</article></article></li><li data-li-identifier="g." data-name="g."><article class="listArticle" id="kapittel-2-paragraf-4-nummer-1-punkt-7"><article class="legalP" id="kapittel-2-paragraf-4-nummer-1-punkt-7-ledd-1">Person med ledende rolle knyttet til søker kan ikke være ilagt konkurskarantene, jf. konkursloven kapittel XVIII.</article></article></li></ul></article><article class="numberedLegalP" data-numerator="2" id="kapittel-2-paragraf-4-nummer-2">(2) Med person med ledende rolle knyttet til søker menes daglig leder, styreleder, innehaver av enkeltpersonforetak, deltakere i ansvarlige selskap, hovedaksjonær eller den som kontrollerer selskapet indirekte selv eller gjennom nærstående som definert i aksjeloven § 1-5 første ledd, eller med annen særskilt tilknytning til foretaket.</article><article class="numberedLegalP" data-numerator="3" id="kapittel-2-paragraf-4-nummer-3">(3) Det gis ikke støtte til søker som for tidligere søknadsperioder i denne støtteordningen ikke har levert etterspurt dokumentasjon etter anmodning fra tilskuddsmyndigheten.</article></article><article class="legalArticle" data-lovdata-URL="LTI/forskrift/2022-02-04-167/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Når permittering anses iverksatt</span></h3><article class="legalP" id="kapittel-2-paragraf-5-ledd-1">Ansatte anses permittert ved iverksettelse av permittering, ved at varslingsperioden etter Hovedavtalen § 7-3 er utløpt.</article></article><article class="legalArticle" data-lovdata-URL="LTI/forskrift/2022-02-04-167/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Kombinasjon av støtte fra flere støtteordninger</span></h3><article class="numberedLegalP" data-numerator="1" id="kapittel-2-paragraf-6-nummer-1">(1) Foretakets samlede støtte per måned fra offentlige ordninger til lønnskostnader kan ikke overstige grunnlag for arbeidsgiveravgift, jf. folketrygdloven § 23-2 tillagt arbeidsgiveravgift i støttemåneden. Overskytende beløp vil komme til fratrekk fra beregnet støtte etter lønnsstøtteloven § 7.</article><article class="numberedLegalP" data-numerator="2" id="kapittel-2-paragraf-6-nummer-2">(2) Foretak må gi opplysninger om samlet støtte mottatt under hver av følgende ordninger:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-6-nummer-2-punkt-1"><article class="legalP" id="kapittel-2-paragraf-6-nummer-2-punkt-1-ledd-1">kompensasjonsordningen for kultursektoren</article></article></li><li data-li-identifier="b." data-name="b."><article class="listArticle" id="kapittel-2-paragraf-6-nummer-2-punkt-2"><article class="legalP" id="kapittel-2-paragraf-6-nummer-2-punkt-2-ledd-1">stimuleringsordningen for kultursektoren</article></article></li><li data-li-identifier="c." data-name="c."><article class="listArticle" id="kapittel-2-paragraf-6-nummer-2-punkt-3"><article class="legalP" id="kapittel-2-paragraf-6-nummer-2-punkt-3-ledd-1">kommunal kompensasjonsordning for lokale virksomheter</article></article></li><li data-li-identifier="d." data-name="d."><article class="listArticle" id="kapittel-2-paragraf-6-nummer-2-punkt-4"><article class="legalP" id="kapittel-2-paragraf-6-nummer-2-punkt-4-ledd-1">tilskuddsordningen for sysselsetting av sjøfolk (nettolønnsordningen)</article></article></li><li data-li-identifier="e." data-name="e."><article class="listArticle" id="kapittel-2-paragraf-6-nummer-2-punkt-5"><article class="legalP" id="kapittel-2-paragraf-6-nummer-2-punkt-5-ledd-1">estimerte refusjoner og tilskudd fra NAV tillagt arbeidsgiveravgift.</article></article></li></ul></article><article class="numberedLegalP" data-numerator="3" id="kapittel-2-paragraf-6-nummer-3">(3) For å beregne overkompensasjon av foretakets samlede lønnsytelser vil følgende støtte legges til grunn:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-6-nummer-3-punkt-1"><article class="legalP" id="kapittel-2-paragraf-6-nummer-3-punkt-1-ledd-1">100 prosent av mottatt lønnsstøtte.</article></article></li><li data-li-identifier="b." data-name="b."><article class="listArticle" id="kapittel-2-paragraf-6-nummer-3-punkt-2"><article class="legalP" id="kapittel-2-paragraf-6-nummer-3-punkt-2-ledd-1">20 prosent av støtte mottatt gjennom kompensasjonsordningen og stimuleringsordningen for kultursektoren. Det er sjablongmessig forutsatt at 20 prosent av støtten i ordningene dekker lønnskostnader. For foretak som kan dokumentere, og få bekreftelse fra revisor eller autorisert regnskapsfører på, at andel av støtten i ordningen som har gått til lønn er lavere, kan denne andelen benyttes.</article></article></li><li data-li-identifier="c." data-name="c."><article class="listArticle" id="kapittel-2-paragraf-6-nummer-3-punkt-3"><article class="legalP" id="kapittel-2-paragraf-6-nummer-3-punkt-3-ledd-1">20 prosent av støtte mottatt gjennom kommunal kompensasjonsordning for lokale virksomheter. Det er sjablongmessig forutsatt at 20 prosent av støtten i ordningen dekker lønnskostnader. For foretak som kan dokumentere, og få bekreftelse fra revisor eller autorisert regnskapsfører på, at andel av støtten i ordningen som har gått til lønn er lavere, kan denne andelen benyttes.</article></article></li><li data-li-identifier="d." data-name="d."><article class="listArticle" id="kapittel-2-paragraf-6-nummer-3-punkt-4"><article class="legalP" id="kapittel-2-paragraf-6-nummer-3-punkt-4-ledd-1">100 prosent av støtte mottatt gjennom tilskuddsordningen for sysselsetting av sjøfolk (nettolønnsordningen).</article></article></li><li data-li-identifier="e." data-name="e."><article class="listArticle" id="kapittel-2-paragraf-6-nummer-3-punkt-5"><article class="legalP" id="kapittel-2-paragraf-6-nummer-3-punkt-5-ledd-1">100 prosent av estimerte refusjoner og tilskudd som skal dekkes av NAV tillagt arbeidsgiveravgift.</article></article></li></ul></article></article></section><section class="section" data-name="kap3" id="kapittel-3" data-lovdata-URL="LTI/forskrift/2022-02-04-167/KAPITTEL_3"><h2>Kapittel 3. Utfyllende bestemmelser om beregning av støtte</h2><article class="legalArticle" data-lovdata-URL="LTI/forskrift/2022-02-04-167/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Omsetningsbegrepet</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Med omsetning menes inntekt fra salg av varer som er levert og tjenester som er utført. For foretak som skattlegges i Norge etter skatteloven § 2-3 første ledd bokstav b, omfattes inntekt fra salg av varer og tjenester som er skattepliktig til Norge.</article><article class="numberedLegalP" data-numerator="2" id="kapittel-3-paragraf-1-nummer-2">(2) Som omsetning anses også inntekt til erstatning for inntekt som nevnt i første ledd, herunder forsikring. Dette gjelder likevel ikke offentlige tilskudd og inntektssikring gitt i forbindelse med koronautbruddet.</article><article class="numberedLegalP" data-numerator="3" id="kapittel-3-paragraf-1-nummer-3">(3) Avkastning fra kapital og andre finansielle eiendeler anses ikke som omsetning. Det samme gjelder annen avkastning av fast eiendom enn inntekt ved utleie.</article></article><article class="legalArticle" data-lovdata-URL="LTI/forskrift/2022-02-04-167/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Beregning av omsetningsfall</span></h3><article class="legalP" id="kapittel-3-paragraf-2-ledd-1">Foretak som har vært part i fisjon eller fusjon som er registrert gjennomført i Foretaksregisteret i referanseperioden eller senere, jf. lov om lønnsstøtte § 5 første ledd, kan for referanseperioden medregne omsetningen fra overdragende selskap. Dersom dette velges må arbeidsgiveravgiftsgrunnlaget, jf. folketrygdloven § 23-2, tillagt arbeidsgiveravgift fra overdragende selskap inngå i beregningen av fall i lønnskostnader, jf. lov om lønnsstøtte § 7 annet ledd bokstav a.</article></article><article class="legalArticle" data-lovdata-URL="LTI/forskrift/2022-02-04-167/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Beregning av støtte</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) Som opptjent brutto lønn anses lønn som er opptjent i støttemåneden som kontantytelse, avgrenset til fastlønn, timelønn, fast tillegg, uregelmessige tillegg, helligdagstillegg, hyretillegg, honorar og tips.</article><article class="numberedLegalP" data-numerator="2" id="kapittel-3-paragraf-3-nummer-2">(2) Støtteberettiget lønn må samsvare med den ansattes ordinære avlønning per timeverk eller månedsverk per 30. november 2021 for ansettelsesforhold inngått før 1. desember 2021. For ansettelsesforhold inngått i løpet av desember 2021 må lønnen samsvare med den ansattes ordinære avlønning per timeverk eller månedsverk per 31. desember 2021.</article><article class="numberedLegalP" data-numerator="3" id="kapittel-3-paragraf-3-nummer-3">(3) Med antallet timer per måned i en fulltidsstilling, jf. lov om lønnsstøtte § 7 første ledd bokstav b, menes det antall arbeidstimer som utgjør en fulltidsstilling i et tilsvarende arbeidsforhold, fratrukket ubetalt spisepause. Timetallet er ikke justert for eventuell overtid, fravær, mertid mv. For ansatte som har flere separate arbeidsforhold for samme arbeidsgiver, legges det laveste timeantallet til grunn. Dersom timeantall ikke er oppgitt i a-meldingen benyttes en arbeidstid på 162,5 timer.</article><article class="numberedLegalP" data-numerator="4" id="kapittel-3-paragraf-3-nummer-4">(4) Avkortning etter lov om lønnsstøtte § 7 annet ledd bokstav a skal skje ved at beregnet støttebeløp multipliseres med faktoren som fremkommer ved følgende formel:<p class="leddfortsettelse">(100/(100 – samlet fall i lønnskostnader i prosent)) * (omsetningsfall i prosent – samlet fall i lønnskostnader i prosent)/omsetningsfall i prosent. Med lønnskostnader menes foretakets grunnlag for arbeidsgiveravgift, jf. folketrygdloven § 23-2, tillagt arbeidsgiveravgift. Referanseperioden for beregning av fall i lønnskostnader skal være den samme som ved beregning av omsetningsfallet, jf. lov om lønnsstøtte § 5 første ledd.</p></article></article><article class="legalArticle" data-lovdata-URL="LTI/forskrift/2022-02-04-167/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Særlige regler for konsern</span></h3><article class="numberedLegalP" data-numerator="1" id="kapittel-3-paragraf-4-nummer-1">(1) For konsern anvendes beløpsgrensene etter lov om lønnsstøtte § 7 annet ledd bokstav b på summen av beregnede støttebeløp for alle foretakene i konsernet som søker om støtte. Et konsern må utpeke et foretak som er ansvarlig for å opplyse om konsernets eierstruktur og konsernets øvrige innsendte opplysninger. Det må utpekes en kontaktperson i dette foretaket. Alle foretak i et konsern må i søknaden opplyse om at de inngår i et konsern, og om hvilket foretak som er det ansvarlige foretaket i konsernet. Reglene i kapittel 4 gjelder for det enkelte foretak selv om det inngår i et konsern.</article><article class="numberedLegalP" data-numerator="2" id="kapittel-3-paragraf-4-nummer-2">(2) Et konsern kan søke om støtte samlet som om konsernet var ett foretak. Ved slik søknad skal omsetning og kostnader ta utgangspunkt i konsolidert regnskap for den norske delen av konsernet. Vilkårene i § 2-1 til § 2-5 og i lov om lønnsstøtte § 5 må være oppfylt for foretakene i den norske delen av konsernet. Kapittel 4 gjelder for foretaket som søker på vegne av konsernet. Foretaket som søker på vegne av konsernet, må innhente samtykke fra alle foretakene som inngår i konsernet. Samtykke kan gis av personer som er berettiget til å søke, jf. § 4-4. Beløpsgrensene etter lov om lønnsstøtte § 7 annet ledd bokstav b gjelder tilsvarende som om konsernet var ett foretak.</article><article class="numberedLegalP" data-numerator="3" id="kapittel-3-paragraf-4-nummer-3">(3) For konsern som søker samlet etter annet ledd, gjelder lov om lønnsstøtte § 5 fjerde ledd som om konsernet var ett foretak.</article><article class="numberedLegalP" data-numerator="4" id="kapittel-3-paragraf-4-nummer-4">(4) I denne forskriften utgjør et morselskap sammen med ett eller flere datterselskap et konsern. Et foretak er morselskap når det eier så mange aksjer eller andeler i et annet foretak at det representerer mer enn 50 prosent av stemmene i det andre foretaket. Det andre foretaket anses som datterselskap. Et foretak der ett datterselskap alene eller sammen med morselskapet og/eller ett eller flere andre datterselskap eier så mange aksjer eller andeler at de til sammen representerer mer enn 50 prosent av stemmene i foretaket, anses også som datterselskap.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2022-02-04-167/KAPITTEL_4"><h2>Kapittel 4. Forvaltning</h2><article class="legalArticle" data-lovdata-URL="LTI/forskrift/2022-02-04-167/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Offentliggjøring av opplysninger</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Tilskuddsmyndigheten kan offentliggjøre opplysninger om saksnummer, støttemottakers navn og organisasjonsnummer, fylke, tildelingsdato, antall ansatte det er gitt støtte for, utbetalt beløp, faktisk omsetning i desember 2019, januar og februar 2020, oktober, november og desember 2021 og januar og februar 2022, omsetningsfall, fall i lønnskostnader i prosent og om foretaket har mottatt støtte fra andre offentlige støtteordninger. Tilskuddsmyndigheten kan også offentliggjøre opplysninger om at et foretak inngår i et konsern, at en søknad gjelder ett eller flere foretak i et konsern, herunder opplysninger om hvem som er ansvarlig for å gi opplysninger om konsernets eierstruktur og konsernets innsendte opplysninger, jf. § 3-4, antall støtteutbetalinger til foretak i konsernet og samlet utbetalt beløp til foretak i konsernet.</article><article class="numberedLegalP" data-numerator="2" id="kapittel-4-paragraf-1-nummer-2">(2) Dersom støttemottaker har færre enn 5 fast ansatte, offentliggjøres ikke opplysninger om antall ansatte det er gitt støtte for.</article></article><article class="legalArticle" data-lovdata-URL="LTI/forskrift/2022-02-04-167/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Innhenting av opplysninger fra offentlige myndigheter og private rettssubjekter</span></h3><article class="numberedLegalP" data-numerator="1" id="kapittel-4-paragraf-2-nummer-1">(1) Tilskuddsmyndigheten skal uten hinder av taushetsplikt ha tilgang til enhver opplysning som skattemyndighetene, jf. skatteforvaltningsloven § 2-1 til § 2-6, og skattekontoret, jf. skattebetalingsloven § 2-1 første ledd, har eller mottar. Dette gjelder også opplysninger som skattemyndighetene har fått fra tredjeparter, herunder opplysninger etter lov 17. april 2020 nr. 23 om midlertidig tilskuddsordning for foretak med stort omsetningsfall og opplysninger etter lov 23. juni 2020 nr. 99 om tilskudd ved avbrutt permittering (økonomiske tiltak i møte med virusutbruddet).</article><article class="numberedLegalP" data-numerator="2" id="kapittel-4-paragraf-2-nummer-2">(2) Folkeregistreringsmyndigheten, deltakende myndigheter i a-krimsentrene, Brønnøysundregistrene, Arbeidstilsynet, Arbeids- og velferdsetaten og andre offentlige myndigheter, skal uten hinder av taushetsplikt gi tilskuddsmyndigheten opplysninger som har betydning for forvaltningen av støtteordningen.</article><article class="numberedLegalP" data-numerator="3" id="kapittel-4-paragraf-2-nummer-3">(3) Følgende private rettssubjekter skal uten hinder av taushetsplikt gi opplysninger som har betydning for forvaltningen av støtteordningen til tilskuddsmyndigheten:<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-2-nummer-3-punkt-1"><article class="legalP" id="kapittel-4-paragraf-2-nummer-3-punkt-1-ledd-1">banker og finansforetak, herunder opplysninger fra bankenes felles konto- og adresseringsregister, opplysninger om kreditorer, transaksjoner, konti, aktører med risiko for misbruk av støtteordningen</article></article></li><li data-li-identifier="b." data-name="b."><article class="listArticle" id="kapittel-4-paragraf-2-nummer-3-punkt-2"><article class="legalP" id="kapittel-4-paragraf-2-nummer-3-punkt-2-ledd-1">forsikringsselskap og pensjonsforetak, herunder opplysninger om driftsavbruddsforsikring</article></article></li><li data-li-identifier="c." data-name="c."><article class="listArticle" id="kapittel-4-paragraf-2-nummer-3-punkt-3"><article class="legalP" id="kapittel-4-paragraf-2-nummer-3-punkt-3-ledd-1">gjeldsregisteret, herunder oppdatert gjeldsinformasjon</article></article></li><li data-li-identifier="d." data-name="d."><article class="listArticle" id="kapittel-4-paragraf-2-nummer-3-punkt-4"><article class="legalP" id="kapittel-4-paragraf-2-nummer-3-punkt-4-ledd-1">inkassoforetak, herunder inkassoopplysninger</article></article></li><li data-li-identifier="e." data-name="e."><article class="listArticle" id="kapittel-4-paragraf-2-nummer-3-punkt-5"><article class="legalP" id="kapittel-4-paragraf-2-nummer-3-punkt-5-ledd-1">kredittvurderingsbyråer, herunder opplysninger om betalingsanmerkninger og inkassosaker</article></article></li><li data-li-identifier="f." data-name="f."><article class="listArticle" id="kapittel-4-paragraf-2-nummer-3-punkt-6"><article class="legalP" id="kapittel-4-paragraf-2-nummer-3-punkt-6-ledd-1">tilbyder av tilgang til elektronisk kommunikasjonsnett eller -tjeneste, herunder informasjon om elektronisk kommunikasjonsadresse.</article></article></li></ul><p class="leddfortsettelse">Ved innhenting av opplysninger fra private rettssubjekter gjelder skatteforvaltningsloven § 10-2 tilsvarende.</p></article><article class="numberedLegalP" data-numerator="4" id="kapittel-4-paragraf-2-nummer-4">(4) Opplysningene skal leveres i den formen og innen den fristen Skattedirektoratet bestemmer.</article></article><article class="legalArticle" data-lovdata-URL="LTI/forskrift/2022-02-04-167/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Søknad om støtte</span></h3><article class="numberedLegalP" data-numerator="1" id="kapittel-4-paragraf-3-nummer-1">(1) Søknad om støtte skal leveres elektronisk i den formen Skattedirektoratet bestemmer.</article><article class="numberedLegalP" data-numerator="2" id="kapittel-4-paragraf-3-nummer-2">(2) Søknad om støtte for desember 2021 kan tidligst sendes inn 10. februar 2022 og senest 10. mai 2022. Søknad om støtte for januar og februar 2022 kan tidligst sendes inn 10. april 2022 og senest 10. mai 2022. Søknaden anses sendt inn ved revisor eller autorisert regnskapsførers bekreftelse.</article><article class="numberedLegalP" data-numerator="3" id="kapittel-4-paragraf-3-nummer-3">(3) Søker skal blant annet gi følgende opplysninger i søknadsskjemaet:<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-3-nummer-3-punkt-1"><article class="legalP" id="kapittel-4-paragraf-3-nummer-3-punkt-1-ledd-1">organisasjonsnummer</article></article></li><li data-li-identifier="b." data-name="b."><article class="listArticle" id="kapittel-4-paragraf-3-nummer-3-punkt-2"><article class="legalP" id="kapittel-4-paragraf-3-nummer-3-punkt-2-ledd-1">omsetningstall for aktuelle perioder, jf. § 3-1 til § 3-3</article></article></li><li data-li-identifier="c." data-name="c."><article class="listArticle" id="kapittel-4-paragraf-3-nummer-3-punkt-3"><article class="legalP" id="kapittel-4-paragraf-3-nummer-3-punkt-3-ledd-1">om søker er institusjon eller organisasjon som omfattes av skatteloven § 2-32</article></article></li><li data-li-identifier="d." data-name="d."><article class="listArticle" id="kapittel-4-paragraf-3-nummer-3-punkt-4"><article class="legalP" id="kapittel-4-paragraf-3-nummer-3-punkt-4-ledd-1">perioden det søkes om for henholdsvis lærlinger og øvrige ansatte</article></article></li><li data-li-identifier="e." data-name="e."><article class="listArticle" id="kapittel-4-paragraf-3-nummer-3-punkt-5"><article class="legalP" id="kapittel-4-paragraf-3-nummer-3-punkt-5-ledd-1">foretakets samlede arbeidsgiveravgiftsgrunnlag jf. folketrygdloven § 23-2, tillagt arbeidsgiveravgift for støttemåneden og referanseperioden.</article></article></li></ul></article><article class="numberedLegalP" data-numerator="4" id="kapittel-4-paragraf-3-nummer-4">(4) Søker skal i søknaden bekrefte å ha gjort seg kjent med regelverket og at foretaket oppfyller vilkårene for støtte, herunder at omsetningsfallet for en vesentlig del skyldes nasjonale begrensninger på foretakets forretningsområde, jf. covid-19 forskriften § 13a og § 14 annet ledd bokstav b og c og tredje ledd, samt § 14d og § 15. Søker skal bekrefte at opplysningene som gis i søknaden er riktige og fullstendige, at de kan dokumenteres og at søker vil oppbevare all nødvendig dokumentasjon i samsvar med § 4-6 fjerde ledd. Søker skal også bekrefte kjennskap til at det kan bli ilagt straff eller administrativ sanksjon dersom det er gitt uriktige eller ufullstendige opplysninger, eller det unnlates å gi pliktig opplysning.</article><article class="numberedLegalP" data-numerator="5" id="kapittel-4-paragraf-3-nummer-5">(5) Det kan ikke treffes vedtak om tildeling av støtte etter 30. juni 2022. Første punktum er ikke til hinder for å kreve tilbakebetaling av uriktig utbetalt støtte jf. lov om lønnsstøtte § 19.</article></article><article class="legalArticle" data-lovdata-URL="LTI/forskrift/2022-02-04-167/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Hvem som kan sende inn søknad</span></h3><article class="numberedLegalP" data-numerator="1" id="kapittel-4-paragraf-4-nummer-1">(1) Personer i foretak registrert med nøkkelrolle i Enhetsregisteret kan sende inn søknad. Med nøkkelrolle menes følgende roller i foretaket:<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-4-nummer-1-punkt-1"><article class="legalP" id="kapittel-4-paragraf-4-nummer-1-punkt-1-ledd-1">norsk representant for utenlandsk selskap</article></article></li><li data-li-identifier="b." data-name="b."><article class="listArticle" id="kapittel-4-paragraf-4-nummer-1-punkt-2"><article class="legalP" id="kapittel-4-paragraf-4-nummer-1-punkt-2-ledd-1">styrets leder</article></article></li><li data-li-identifier="c." data-name="c."><article class="listArticle" id="kapittel-4-paragraf-4-nummer-1-punkt-3"><article class="legalP" id="kapittel-4-paragraf-4-nummer-1-punkt-3-ledd-1">komplementar</article></article></li><li data-li-identifier="d." data-name="d."><article class="listArticle" id="kapittel-4-paragraf-4-nummer-1-punkt-4"><article class="legalP" id="kapittel-4-paragraf-4-nummer-1-punkt-4-ledd-1">innehaver</article></article></li><li data-li-identifier="e." data-name="e."><article class="listArticle" id="kapittel-4-paragraf-4-nummer-1-punkt-5"><article class="legalP" id="kapittel-4-paragraf-4-nummer-1-punkt-5-ledd-1">deltaker med fullt ansvar</article></article></li><li data-li-identifier="f." data-name="f."><article class="listArticle" id="kapittel-4-paragraf-4-nummer-1-punkt-6"><article class="legalP" id="kapittel-4-paragraf-4-nummer-1-punkt-6-ledd-1">deltaker med delt ansvar</article></article></li><li data-li-identifier="g." data-name="g."><article class="listArticle" id="kapittel-4-paragraf-4-nummer-1-punkt-7"><article class="legalP" id="kapittel-4-paragraf-4-nummer-1-punkt-7-ledd-1">daglig leder eller administrerende direktør</article></article></li><li data-li-identifier="h." data-name="h."><article class="listArticle" id="kapittel-4-paragraf-4-nummer-1-punkt-8"><article class="legalP" id="kapittel-4-paragraf-4-nummer-1-punkt-8-ledd-1">bestyrende reder.</article></article></li></ul></article><article class="numberedLegalP" data-numerator="2" id="kapittel-4-paragraf-4-nummer-2">(2) Revisor eller autorisert regnskapsfører kan søke på vegne av foretaket.</article></article><article class="legalArticle" data-lovdata-URL="LTI/forskrift/2022-02-04-167/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Bekreftelse og kontroll fra revisor eller autorisert regnskapsfører</span></h3><article class="numberedLegalP" data-numerator="1" id="kapittel-4-paragraf-5-nummer-1">(1) Revisor eller autorisert regnskapsfører skal på grunnlag av fastsatte kontrollhandlinger bekrefte innholdet i søknaden. (1) Revisor eller autorisert regnskapsfører skal bekrefte at de ikke har kjennskap til at det er gitt uriktige eller ufullstendige opplysninger i søknaden, herunder uriktige eller ufullstendige opplysninger som kan medføre at foretaket mottar uberettiget støtte.</article><article class="numberedLegalP" data-numerator="2" id="kapittel-4-paragraf-5-nummer-2">(2) Revisor eller autorisert regnskapsfører skal på grunnlag av fastsatte kontrollhandlinger bekrefte at opplysningene om omsetningsfallets omfang som er gitt i søknaden, er riktige, jf. lov om lønnsstøtte § 5 første ledd.</article><article class="numberedLegalP" data-numerator="3" id="kapittel-4-paragraf-5-nummer-3">(3) Revisor eller autorisert regnskapsfører skal på grunnlag av fastsatte kontrollhandlinger bekrefte blant annet følgende opplysninger i søknaden:<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-5-nummer-3-punkt-1"><article class="legalP" id="kapittel-4-paragraf-5-nummer-3-punkt-1-ledd-1">summen av opptjent bruttolønn i støttemåneden tillagt arbeidsgiveravgift, fratrukket estimert opptjent bruttolønn som skal dekkes av refusjoner eller tilskudd fra NAV tillagt arbeidsgiveravgift per ansatt, jf. lov om lønnsstøtte § 7 første ledd bokstav c.</article></article></li><li data-li-identifier="b." data-name="b."><article class="listArticle" id="kapittel-4-paragraf-5-nummer-3-punkt-2"><article class="legalP" id="kapittel-4-paragraf-5-nummer-3-punkt-2-ledd-1">at støtteberettiget lønn samsvarer med den ansattes ordinære avlønning per timeverk/årsverk, jf. § 3-3 annet ledd.</article></article></li><li data-li-identifier="c." data-name="c."><article class="listArticle" id="kapittel-4-paragraf-5-nummer-3-punkt-3"><article class="legalP" id="kapittel-4-paragraf-5-nummer-3-punkt-3-ledd-1">at grunnlaget for beregnet stillingsprosent, jf. lov om lønnsstøtte § 7 første ledd bokstav b, er korrekt.</article></article></li><li data-li-identifier="d." data-name="d."><article class="listArticle" id="kapittel-4-paragraf-5-nummer-3-punkt-4"><article class="legalP" id="kapittel-4-paragraf-5-nummer-3-punkt-4-ledd-1">at grunnlaget for arbeidsgiveravgift, jf. folketrygdloven § 23-2, tillagt arbeidsgiveravgift, jf. lov om lønnsstøtte § 7 annet ledd bokstav a, er korrekt for både støttemåneden og referanseperioden.</article></article></li><li data-li-identifier="e." data-name="e."><article class="listArticle" id="kapittel-4-paragraf-5-nummer-3-punkt-5"><article class="legalP" id="kapittel-4-paragraf-5-nummer-3-punkt-5-ledd-1">at opplysningene om konsernforhold, jf. § 3-4 første ledd er korrekte.</article></article></li></ul></article><article class="numberedLegalP" data-numerator="4" id="kapittel-4-paragraf-5-nummer-4">(4) Revisor eller autorisert regnskapsfører skal på grunnlag av fastsatte kontrollhandlinger bekrefte at blant annet følgende vilkår for å motta støtte er oppfylt:<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-5-nummer-4-punkt-1"><article class="legalP" id="kapittel-4-paragraf-5-nummer-4-punkt-1-ledd-1">at minst én ansatt i foretaket har fått utbetalt lønn for hver av månedene september, oktober og november 2021, jf. lov om lønnsstøtte § 5 tredje ledd.</article></article></li><li data-li-identifier="b." data-name="b."><article class="listArticle" id="kapittel-4-paragraf-5-nummer-4-punkt-2"><article class="legalP" id="kapittel-4-paragraf-5-nummer-4-punkt-2-ledd-1">skatteplikt til Norge, jf. lov om lønnsstøtte § 5 syvende ledd.</article></article></li><li data-li-identifier="c." data-name="c."><article class="listArticle" id="kapittel-4-paragraf-5-nummer-4-punkt-3"><article class="legalP" id="kapittel-4-paragraf-5-nummer-4-punkt-3-ledd-1">at søker har hentet alle ansatte som ble permittert etter 30. november 2021, tilbake i arbeid senest 23. desember 2021, jf. lov om lønnsstøtte § 5 fjerde ledd.</article></article></li></ul></article><article class="numberedLegalP" data-numerator="5" id="kapittel-4-paragraf-5-nummer-5">(5) Bekreftelse skal gis elektronisk i den formen Skattedirektoratet bestemmer, før søknad sendes inn.</article><article class="numberedLegalP" data-numerator="6" id="kapittel-4-paragraf-5-nummer-6">(6) Ved endringer i opplysninger gitt i søknaden, må søker på forespørsel fremlegge bekreftelse fra revisor eller autorisert regnskapsfører om at de nye opplysningene er riktige.</article><article class="numberedLegalP" data-numerator="7" id="kapittel-4-paragraf-5-nummer-7">(7) Skattedirektoratet fastsetter og offentliggjør krav til kontrollhandlinger som revisor eller autorisert regnskapsfører skal utføre i forbindelse med bekreftelse etter første til femte ledd.</article></article><article class="legalArticle" data-lovdata-URL="LTI/forskrift/2022-02-04-167/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Krav til dokumentasjon av opplysninger i søknaden</span></h3><article class="numberedLegalP" data-numerator="1" id="kapittel-4-paragraf-6-nummer-1">(1) Søker skal etter krav fra tilskuddsmyndigheten dokumentere opplysninger gitt i søknaden, eller som er av betydning for denne.</article><article class="numberedLegalP" data-numerator="2" id="kapittel-4-paragraf-6-nummer-2">(2) Før søknad sendes, skal søker sørge for at det er utarbeidet en oppstilling som underbygger og dokumenterer alle tall og beregninger som ligger til grunn for søknaden. Oppstillingen skal henvise til relevant dokumentasjon, for eksempel fakturajournal og kontospesifikasjon med tilhørende salgsdokumentasjon, oversikter over opptjent inntekt som ikke er fakturert, kjøpsdokumentasjon, kontrakter, spesifikasjon av lønnsopplysningspliktige ytelser og dokumentasjon av lønn mv., timelister, arbeidskontrakter, permitteringsvarsler, årsregnskap, skattemelding eller tilsvarende dokumentasjon og oversikt over overføring av lønnsutbetalinger til de ansatte.</article><article class="numberedLegalP" data-numerator="3" id="kapittel-4-paragraf-6-nummer-3">(3) Dokumentasjon skal fremlegges på et av de nordiske språkene eller engelsk.</article><article class="numberedLegalP" data-numerator="4" id="kapittel-4-paragraf-6-nummer-4">(4) All dokumentasjon som er nødvendig for å avgjøre om vilkårene for støtte er oppfylt skal oppbevares i minst ti år etter tildeling av støtte, med mindre lengre oppbevaringstid følger av bestemmelser gitt i eller i medhold av bokføringsloven.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2022-02-04-167/KAPITTEL_5"><h2>Kapittel 5. Betaling og innkreving</h2><article class="legalArticle" data-lovdata-URL="LTI/forskrift/2022-02-04-167/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Beløpsgrense for utbetaling og tilbakebetaling av støtte</span></h3><article class="legalP" id="kapittel-5-paragraf-1-ledd-1">Støtte og tilbakebetalingskrav som alene utgjør under 100 kroner, utbetales eller tilbakebetales ikke.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2022-02-04-167/KAPITTEL_6"><h2>Kapittel 6. Ikrafttredelse</h2><article class="legalArticle" data-lovdata-URL="LTI/forskrift/2022-02-04-167/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-1-ledd-1">Forskriften trer i kraft straks.</article></article></section></main></body></html>