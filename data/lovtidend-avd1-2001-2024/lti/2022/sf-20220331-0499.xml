<!DOCTYPE html><html lang="no"><head><title>Midlertidig forskrift om unntak fra plan- og bygningsloven for å håndtere høye ankomster av fordrevne ukrainere</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-03-31-499</dd><dt class="dokid">DokumentID</dt><dd class="dokid">LTI/forskrift/2022-03-31-499</dd><dt class="ministry">Departement</dt><dd class="ministry"><ul><li>Kommunal- og distriktsdepartementet</li></ul></dd><dt class="subunit">Etat</dt><dd class="subunit"><ul><li>Bolig- og bygningsavdelingen</li></ul></dd><dt class="dateInForce">I kraft fra</dt><dd class="dateInForce">2022-03-31 – 2024-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2022-03-07-336</li></ul></dd><dt class="basedOn">Hjemmel</dt><dd class="basedOn"><ul><li>lov/2008-06-27-71/§19-2</li><li>lov/2008-06-27-71/§20-1</li><li>lov/2008-06-27-71/§20-4</li><li>lov/2008-06-27-71/§20-5</li><li>lov/2008-06-27-71/§21-3</li><li>lov/2008-06-27-71/§21-8</li><li>lov/2008-06-27-71/§23-8</li><li>lov/2008-06-27-71/§29-5</li><li>lov/2008-06-27-71/§30-5</li><li>lov/2008-06-27-71/§31-2</li></ul></dd><dt class="dateOfPublication">Kunngjort</dt><dd class="dateOfPublication">2022-04-01 14:55</dd><dt class="lastupdated">Rettet</dt><dd class="lastupdated">2022-04-04 (se nederst).</dd><dt class="journalNumber">Journalnummer</dt><dd class="journalNumber">2022-0390</dd><dt class="title">Tittel</dt><dd class="title">Midlertidig forskrift om unntak fra plan- og bygningsloven for å håndtere høye ankomster av fordrevne ukrainere</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og distriktsdepartementet 31. mars 2022 med hjemmel i lov 27. juni 2008 nr. 71 om planlegging og byggesaksbehandling (plan- og bygningsloven) § 19-2, § 20-1, § 20-4, § 20-5, § 21-3, § 21-8, § 23-8, § 29-5, § 30-5 og § 31-2.</dd><dt class="refid">RefID</dt><dd class="refid">forskrift/2022-03-31-499</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om unntak fra plan- og bygningsloven for å håndtere høye ankomster av fordrevne ukrainere<ul class="tocSubUl"><li>§ 1. Forskriftens virkeområde og formål</li><li>§ 2. Kommunens adgang til å gi unntak fra krav om søknad og tillatelse</li><li>§ 3. Kommunens frist for å behandle anmodning om unntak fra søknadsplikt</li><li>§ 4. Kommunens behandling av søknad om midlertidig dispensasjon fra plan</li><li>§ 5. Unntak fra krav om nabovarsel</li><li>§ 6. Unntak fra byggteknisk forskrift</li><li>§ 7. Unntak fra krav om midlertidig brukstillatelse og ferdigattest</li><li>§ 8. Klage</li><li>§ 9. Opphør av bruk</li><li>§ 10. Ikrafttredelse og varighet</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2022-03-31-499" id="dokument"><h1>Midlertidig forskrift om unntak fra plan- og bygningsloven for å håndtere høye ankomster av fordrevne ukrainere</h1><article class="legalArticle" data-lovdata-URL="LTI/forskrift/2022-03-31-499/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde og formål</span></h2><article class="legalP" id="paragraf-1-ledd-1">Formålet med forskriften er å sikre rask etablering av innkvartering av asylsøkere og andre utlendinger som Utlendingsdirektoratet gir botilbud til, omsorgssentre for enslige mindreårige asylsøkere under 15 år, barnehage eller skole og bolig, for å avhjelpe konsekvenser som følge av invasjonen av Ukraina.</article></article><article class="legalArticle" data-lovdata-URL="LTI/forskrift/2022-03-31-499/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Kommunens adgang til å gi unntak fra krav om søknad og tillatelse</span></h2><article class="legalP" id="paragraf-2-ledd-1">Kommunen kan vedta unntak fra krav om søknad om tillatelse for tidsbestemt bruksendring og plassering av midlertidige bygninger som omfattes av § 1. Unntak for etablering av innkvartering av asylsøkere og andre utlendinger som Utlendingsdirektoratet gir botilbud til, omsorgssentre for enslige mindreårige asylsøkere under 15 år, barnehage eller skole, krever anmodning fra offentlig myndighet.</article><article class="legalP" id="paragraf-2-ledd-2">Kommunen kan ikke gi unntak dersom dette vil medføre fare for skade på miljø eller kulturminner eller tap av naturmangfold eller dyrket eller dyrkbar jord. Ved avslag skal kommunen foreslå andre egnede bygninger som kan tas i bruk, såfremt slike alternativer eksisterer i kommunen.</article><article class="legalP" id="paragraf-2-ledd-3">Når vedtak er gitt etter denne bestemmelsen kommer unntakene i denne forskriften § 5 til § 7 til anvendelse.</article><article class="legalP" id="paragraf-2-ledd-4">Tiltakshaver har ansvaret for at tiltak som gjennomføres etter denne forskrift, ikke er i strid med annet regelverk, og at at tiltaket utføres og brukes i samsvar med krav gitt i eller i medhold av plan- og bygningsloven, i den utstrekning denne forskriften ikke gjør unntak fra disse kravene.</article></article><article class="legalArticle" data-lovdata-URL="LTI/forskrift/2022-03-31-499/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kommunens frist for å behandle anmodning om unntak fra søknadsplikt</span></h2><article class="legalP" id="paragraf-3-ledd-1">Kommunen skal fatte vedtak senest innen fem virkedager. Fristen løper fra den skriftlige anmodningen er mottatt og kan ikke forlenges. Fattes det ikke vedtak innen fristen, kan tiltaket likevel settes i gang. Varigheten av unntaket skal fremgå av vedtaket og kan være for inntil ett år.</article></article><article class="legalArticle" data-lovdata-URL="LTI/forskrift/2022-03-31-499/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kommunens behandling av søknad om midlertidig dispensasjon fra plan</span></h2><article class="legalP" id="paragraf-4-ledd-1">Midlertidig plassering av bygninger er, med mindre planen selv oppstiller forbud mot denne type tiltak, ikke avhengig av dispensasjon fra plan.</article><article class="legalP" id="paragraf-4-ledd-2">Der tidsbestemt bruksendring eller plassering av midlertidige bygninger er avhengig av dispensasjon fra plan eller planbestemmelser, skal søknad om dispensasjon avgjøres av kommunen innen fem dager. Fristen kan ikke forlenges.</article><article class="legalP" id="paragraf-4-ledd-3">Fristen etter andre ledd løper i den tiden søknaden er til uttalelse hos statlige og regionale myndigheter, jf. plan- og bygningsloven § 19-1. Statlige og regionale myndigheter skal uttale seg eller gi samtykke innen tre dager fra de mottar søknaden elektronisk fra kommunen. Fristen kan ikke forlenges. Kommunen kan behandle og avgjøre saken etter plan- og bygningsloven dersom fristen til statlige og regionale myndigheter ikke overholdes.</article></article><article class="legalArticle" data-lovdata-URL="LTI/forskrift/2022-03-31-499/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Unntak fra krav om nabovarsel</span></h2><article class="legalP" id="paragraf-5-ledd-1">Det er ikke krav om nabovarsel etter plan- og bygningsloven § 19-1 og § 21-3.</article></article><article class="legalArticle" data-lovdata-URL="LTI/forskrift/2022-03-31-499/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Unntak fra byggteknisk forskrift</span></h2><article class="legalP" id="paragraf-6-ledd-1">For bygninger som midlertidig skal brukes til innkvartering av asylsøkere og andre utlendinger som Utlendingsdirektoratet gir botilbud til, gjelder følgende unntak fra krav i forskrift 19. juni 2017 nr. 840 om tekniske krav til byggverk (byggteknisk forskrift):<ul class="defaultList"><li data-li-identifier="a." data-name="a."><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">kapittel 4 Dokumentasjon for forvaltning, drift og vedlikehold</article></article></li><li data-li-identifier="b." data-name="b."><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">kapittel 5 Grad av utnytting</article></article></li><li data-li-identifier="c." data-name="c."><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">kapittel 6 Beregnings- og måleregler</article></article></li><li data-li-identifier="d." data-name="d."><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">§ 8-2 til § 8-5, § 8-7 til § 8-8</article></article></li><li data-li-identifier="e." data-name="e."><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">§ 9-3 og § 9-4, § 9-10</article></article></li><li data-li-identifier="f." data-name="f."><article class="listArticle" id="paragraf-6-ledd-1-punkt-6"><article class="legalP" id="paragraf-6-ledd-1-punkt-6-ledd-1">§ 12-2, § 12-7 til § 12-12, § 12-15, § 12-17</article></article></li><li data-li-identifier="g." data-name="g."><article class="listArticle" id="paragraf-6-ledd-1-punkt-7"><article class="legalP" id="paragraf-6-ledd-1-punkt-7-ledd-1">§ 13-2 og § 13-3, § 13-5 til § 13-15</article></article></li><li data-li-identifier="h." data-name="h."><article class="listArticle" id="paragraf-6-ledd-1-punkt-8"><article class="legalP" id="paragraf-6-ledd-1-punkt-8-ledd-1">kapittel 14 Energi</article></article></li><li data-li-identifier="i." data-name="i."><article class="listArticle" id="paragraf-6-ledd-1-punkt-9"><article class="legalP" id="paragraf-6-ledd-1-punkt-9-ledd-1">§ 15-1 til § 15-4, § 15-9 til § 15-15.</article></article></li></ul><p class="leddfortsettelse">Så fremt bygningen har brannalarmanlegg og rømningsveier som oppfyller bestemmelsene i byggteknisk forskrift kapittel 11, er det ikke krav om automatisk brannslokkeanlegg (sprinkling).</p></article><article class="legalP" id="paragraf-6-ledd-2">Bygninger som midlertidig skal brukes som omsorgssenter for enslige mindreårige asylsøkere under 15 år, skole eller barnehage skal oppfylle kravene som følger av byggteknisk forskrift § 1-2 (4).</article><article class="legalP" id="paragraf-6-ledd-3">Eksisterende fritidsboliger som midlertidig skal brukes som bolig, må oppfylle alle hovedfunksjoner for bolig, herunder kjøkken, bad og toalett, soverom og stue, krav til brannsikkerhet etter byggteknisk forskrift § 11-1 og være tilknyttet offentlig eller privat ledningsanlegg, jf. plan- og bygningsloven § 27-1 og § 27-2.</article></article><article class="legalArticle" data-lovdata-URL="LTI/forskrift/2022-03-31-499/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Unntak fra krav om midlertidig brukstillatelse og ferdigattest</span></h2><article class="legalP" id="paragraf-7-ledd-1">Krav om midlertidig brukstillatelse eller ferdigattest etter plan- og bygningsloven § 21-10 gjelder ikke.</article></article><article class="legalArticle" data-lovdata-URL="LTI/forskrift/2022-03-31-499/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Klage</span></h2><article class="legalP" id="paragraf-8-ledd-1">Kommunens vedtak etter § 2 kan påklages av en part eller annen med rettslig klageinteresse i saken, jf. forvaltningsloven § 28. En klagesak skal forberedes av kommunen og sendes klageinstansen innen fem arbeidsdager etter at klagen er mottatt. Klageinstansen skal avgjøre saken innen fem arbeidsdager. Fristene kan ikke forlenges.</article><article class="legalP" id="paragraf-8-ledd-2">Oversitter kommunen fristen i første ledd, kan klagen tas under behandling av klageinstansen.</article></article><article class="legalArticle" data-lovdata-URL="LTI/forskrift/2022-03-31-499/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Opphør av bruk</span></h2><article class="legalP" id="paragraf-9-ledd-1">Når behovet for unntak ikke lenger er til stede, skal tiltakshaver sørge for at den midlertidige bruken straks opphører, og at eventuelle midlertidig plasserte bygninger fjernes. Tidligere lovlig bruk kan gjenopptas uten søknad om tillatelse etter plan- og bygningsloven § 20-2.</article></article><article class="legalArticle" data-lovdata-URL="LTI/forskrift/2022-03-31-499/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse og varighet</span></h2><article class="legalP" id="paragraf-10-ledd-1">Forskriften trer i kraft straks, og gjelder til 1. januar 2024. Samtidig oppheves forskrift 7. mars 2022 nr. 366 om unntak fra plan- og bygningsloven for innkvartering av personer som søker beskyttelse (asylsøkere).</article></article><section class="section" id="kapittel-1" data-lovdata-URL="LTI/forskrift/2022-03-31-499/KAPITTEL_1"><h2>Rettelser</h2><article class="defaultP" data-text-size="small">Det som er rettet er satt i kursiv.</article> <article class="gazettenote" data-gazette-note-date="2022-04-04" data-gazette-note-type="rettelse"><article class="defaultP">§ 10 annet punktum skal lyde:</article><article class="legalP" id="kapittel-1-ledd-1">Samtidig oppheves forskrift 7. mars 2022 nr. <i>336</i> om unntak fra plan- og bygningsloven for innkvartering av personer som søker beskyttelse (asylsøkere).</article></article></section></main></body></html>