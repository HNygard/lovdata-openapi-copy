<!DOCTYPE html><html lang="no"><head><title>Forskrift om rekvirering av forbudt narkotikum og bestemte legemidler til humanmedisinsk bruk</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-09-22-1630</dd><dt class="dokid">DokumentID</dt><dd class="dokid">LTI/forskrift/2022-09-22-1630</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helsedirektoratet</li></ul></dd><dt class="dateInForce">I kraft fra</dt><dd class="dateInForce">2022-09-22</dd><dt class="basedOn">Hjemmel</dt><dd class="basedOn"><ul><li>forskrift/2013-02-14-199/§5</li><li>forskrift/2013-03-05-1461</li><li>forskrift/2022-06-02-977/§3-1</li><li>lov/1992-12-04-132/§2</li><li>lov/1992-12-04-132/§d</li><li>lov/1992-12-04-132/§8</li><li>lov/1992-12-04-132/§10</li><li>lov/1992-12-04-132/§22</li><li>lov/1992-12-04-132/§23a</li><li>lov/1992-12-04-132/§24</li><li>lov/1992-12-04-132/§25</li><li>lov/1992-12-04-132/§25a</li><li>lov/1992-12-04-132/§25b</li><li>lov/1999-07-02-64/§11</li><li>lov/1999-07-02-64/§39</li><li>lov/1999-07-02-64/§40</li><li>lov/2000-06-02-39/§5-5a</li><li>lov/2000-06-02-39/§6-6</li><li>lov/2000-06-02-39/§6-8</li><li>lov/2001-06-15-75/§17</li><li>lov/2003-12-19-124/§29</li></ul></dd><dt class="dateOfPublication">Kunngjort</dt><dd class="dateOfPublication">2022-09-23 13:50</dd><dt class="journalNumber">Journalnummer</dt><dd class="journalNumber">2022-1258</dd><dt class="title">Tittel</dt><dd class="title">Forskrift om rekvirering av forbudt narkotikum og bestemte legemidler til humanmedisinsk bruk</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helsedirektoratet 22. september 2022 med hjemmel i forskrift 14. februar 2013 nr. 199 om narkotika (narkotikaforskriften) § 5 andre ledd, jf. delegeringsvedtak 5. mars 2013 nr. 1461, og forskrift 2. juni 2022 nr. 977 om rekvirering og utlevering av legemidler m.m. § 3-1 sjette ledd.</dd><dt class="refid">RefID</dt><dd class="refid">forskrift/2022-09-22-1630</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om rekvirering av forbudt narkotikum og bestemte legemidler til humanmedisinsk bruk<ul class="tocSubUl"><li>Kapittel 1. Alminnelige bestemmelser<ul class="tocSubUl"><li>§ 1-1. Formål</li><li>§ 1-2. Virkeområde</li></ul></li><li>Kapittel 2. Rekvireringsbestemmelser for sentralstimulerende legemidler<ul class="tocSubUl"><li>§ 2-1. Sentralstimulerende legemidler</li><li>§ 2-2. Rekvireringsrett til sentralstimulerende legemidler</li></ul></li><li>Kapittel 3. Rekvireringsbestemmelser for cannabisholdige legemidler til medisinsk bruk<ul class="tocSubUl"><li>§ 3-1. Cannabisholdige legemidler</li><li>§ 3-2. Rekvireringsrett til cannabisholdige legemidler</li><li>§ 3-3. Forutsetninger for bruk av cannabisholdige legemidler</li></ul></li><li>Kapittel 4. Rekvireringsbestemmelser for substitusjonslegemidler<ul class="tocSubUl"><li>§ 4-1. Rekvireringsrett for substitusjonslegemidler</li></ul></li><li>Kapittel 5. Ikrafttredelse mv.<ul class="tocSubUl"><li>§ 5-1. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2022-09-22-1630" id="dokument"><h1>Forskrift om rekvirering av forbudt narkotikum og bestemte legemidler til humanmedisinsk bruk</h1><section class="section" data-name="kap1" id="kapittel-1" data-lovdata-URL="LTI/forskrift/2022-09-22-1630/KAPITTEL_1"><h2>Kapittel 1. Alminnelige bestemmelser</h2><article class="legalArticle" data-lovdata-URL="LTI/forskrift/2022-09-22-1630/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med forskriften er å sikre forsvarlig rekvirering av bestemte legemidler, og forebygge spredning og misbruk av narkotika, herunder sikre forsvarlige kontrolltiltak, samt sikre tilgang til nødvendige legemidler til medisinsk og vitenskapelig bruk.</article></article><article class="legalArticle" data-lovdata-URL="LTI/forskrift/2022-09-22-1630/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder rekvireringsrett i Norge for legemidlene som er omtalt i forskriftens kapitler 2 til 4.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2022-09-22-1630/KAPITTEL_2"><h2>Kapittel 2. Rekvireringsbestemmelser for sentralstimulerende legemidler</h2><article class="legalArticle" data-lovdata-URL="LTI/forskrift/2022-09-22-1630/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Sentralstimulerende legemidler</span></h3><article class="legalP" id="kapittel-2-paragraf-1-ledd-1">Legemidler som har sentralstimulerende virkning og klassifisert som forbudt narkotikum etter narkotikaforskriften § 4 er sentralstimulerende legemidler i denne forskriften.</article><article class="legalP" id="kapittel-2-paragraf-1-ledd-2">Følgende sentralstimulerende legemidler kan rekvireres av leger i § 2-2:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-1-ledd-2-punkt-1"><article class="legalP" id="kapittel-2-paragraf-1-ledd-2-punkt-1-ledd-1">Amfetamin – ATC Kode – N06BA01</article></article></li><li data-li-identifier="b." data-name="b."><article class="listArticle" id="kapittel-2-paragraf-1-ledd-2-punkt-2"><article class="legalP" id="kapittel-2-paragraf-1-ledd-2-punkt-2-ledd-1">Deksamfetamin – ATC-kode – N06BA02</article></article></li><li data-li-identifier="c." data-name="c."><article class="listArticle" id="kapittel-2-paragraf-1-ledd-2-punkt-3"><article class="legalP" id="kapittel-2-paragraf-1-ledd-2-punkt-3-ledd-1">Deksmetylfenidat – ATC-kode – N06BA11</article></article></li><li data-li-identifier="d." data-name="d."><article class="listArticle" id="kapittel-2-paragraf-1-ledd-2-punkt-4"><article class="legalP" id="kapittel-2-paragraf-1-ledd-2-punkt-4-ledd-1">Lisdeksamfetamin – ATC-kode – N06BA12</article></article></li><li data-li-identifier="e." data-name="e."><article class="listArticle" id="kapittel-2-paragraf-1-ledd-2-punkt-5"><article class="legalP" id="kapittel-2-paragraf-1-ledd-2-punkt-5-ledd-1">Metylfenidat – ATC-kode – N06BA04.</article></article></li></ul></article></article><article class="legalArticle" data-lovdata-URL="LTI/forskrift/2022-09-22-1630/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Rekvireringsrett til sentralstimulerende legemidler</span></h3><article class="legalP" id="kapittel-2-paragraf-2-ledd-1">Leger som kan rekvirere sentralstimulerende legemidler er leger som har rett til å rekvirere legemidler i reseptgruppe A og som er:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">lege med spesialistgodkjenning innen fagområdene barne- og ungdomspsykiatri, pediatri, psykiatri, nevrologi eller rus- og avhengighetsmedisin.</article></article></li><li data-li-identifier="2." data-name="2."><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">lege som er i spesialisering (LIS-lege) innen fagområdene barne- og ungdomspsykiatri, pediatri, psykiatri, nevrologi eller rus- og avhengighetsmedisin.</article><article class="legalP" id="kapittel-2-paragraf-2-ledd-1-punkt-2-ledd-2">LIS-lege kan bare rekvirere sentralstimulerende legemidler når: <ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-2-ledd-1-punkt-2-ledd-2-punkt-1"><article class="legalP" id="kapittel-2-paragraf-2-ledd-1-punkt-2-ledd-2-punkt-1-ledd-1">virksomheten legger til rette for forsvarlig pasientbehandling.</article></article></li><li data-li-identifier="b." data-name="b."><article class="listArticle" id="kapittel-2-paragraf-2-ledd-1-punkt-2-ledd-2-punkt-2"><article class="legalP" id="kapittel-2-paragraf-2-ledd-1-punkt-2-ledd-2-punkt-2-ledd-1">selvstendig utredning, diagnostikk og oppstart av legemiddelbehandling ikke utføres før LIS-legen har fått god erfaring med denne typen behandling og har nødvendig veiledning av lege som nevnt i punkt 1).</article></article></li></ul></article></article></li><li data-li-identifier="3." data-name="3."><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">Andre leger som har pasient der behandling med sentralstimulerende legemidler videreføres etter at behandlingen er startet opp av lege i spesialisthelsetjenesten som nevnt i punkt 1) og 2).</article></article></li></ul></article></article></section><section class="section" data-name="kap3" id="kapittel-3" data-lovdata-URL="LTI/forskrift/2022-09-22-1630/KAPITTEL_3"><h2>Kapittel 3. Rekvireringsbestemmelser for cannabisholdige legemidler til medisinsk bruk</h2><article class="legalArticle" data-lovdata-URL="LTI/forskrift/2022-09-22-1630/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Cannabisholdige legemidler</span></h3><article class="legalP" id="kapittel-3-paragraf-1-ledd-1">Legemidler som inneholder cannabis og den primære psykoaktive komponent tetrahydrocannabinol (THC) er cannabisholdige legemidler i denne forskriften.</article></article><article class="legalArticle" data-lovdata-URL="LTI/forskrift/2022-09-22-1630/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Rekvireringsrett til cannabisholdige legemidler</span></h3><article class="legalP" id="kapittel-3-paragraf-2-ledd-1">Leger som kan rekvirere cannabisholdige legemidler er leger som har rett til å rekvirere legemidler i reseptgruppe A:<ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">alle leger kan rekvirere cannabisholdige legemidler som er godkjente eller har markedsføringstillatelse i Norge.</article></article></li><li data-li-identifier="2." data-name="2."><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">alle leger kan rekvirere cannabisholdige legemidler med THC-innhold under 1&#xa0;% som ikke er godkjente eller har markedsføringstillatelse i Norge.</article></article></li><li data-li-identifier="3." data-name="3."><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">lege med spesialistgodkjenning som er ansatt i det offentlige helsevesenet eller i privat sykehus, kan rekvirere cannabisholdige legemidler med THC-innhold over 1 % som ikke er godkjente eller har markedsføringstillatelse i Norge.</article></article></li></ul></article></article><article class="legalArticle" data-lovdata-URL="LTI/forskrift/2022-09-22-1630/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Forutsetninger for bruk av cannabisholdige legemidler</span></h3><article class="legalP" id="kapittel-3-paragraf-3-ledd-1">Forutsetninger for rekvireringsretten er at:<ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">kriterier gitt i veiledninger fra Helsedirektoratet og Statens legemiddelverk følges og dokumenteres i journal.</article></article></li><li data-li-identifier="2." data-name="2."><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">rekvirent søker om godkjenningsfritak hos Statens legemiddelverk før behandling finner sted.</article></article></li><li data-li-identifier="3." data-name="3."><article class="listArticle" id="kapittel-3-paragraf-3-ledd-1-punkt-3"><article class="legalP" id="kapittel-3-paragraf-3-ledd-1-punkt-3-ledd-1">pasienten følges nøye med hensyn til effekt og bivirkninger for å finne egnet dosering av legemidlet, samt at mistanke om bivirkninger meldes til RELIS.</article></article></li></ul></article></article></section><section class="section" data-name="kap4" id="kapittel-4" data-lovdata-URL="LTI/forskrift/2022-09-22-1630/KAPITTEL_4"><h2>Kapittel 4. Rekvireringsbestemmelser for substitusjonslegemidler</h2><article class="legalArticle" data-lovdata-URL="LTI/forskrift/2022-09-22-1630/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Rekvireringsrett for substitusjonslegemidler</span></h3><article class="legalP" id="kapittel-4-paragraf-1-ledd-1">Legemidler med innhold av metadon kan bare rekvireres til den enkelte pasient når behandlingen er påbegynt i sykehus som ledd i smertebehandling, eller når kriteriene for legemiddelassistert rehabilitering ved narkotikamisbruk er oppfylt, jf. andre ledd.</article><article class="legalP" id="kapittel-4-paragraf-1-ledd-2">Legemidler til bruk for substitusjonsbehandling ved narkotikaavhengighet kan bare rekvireres til den enkelte pasient i følgende tilfeller:<ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-1-ledd-2-punkt-1"><article class="legalP" id="kapittel-4-paragraf-1-ledd-2-punkt-1-ledd-1">når vedkommende er innvilget legemiddelassistert rehabilitering i spesialisthelsetjenesten, jf. forskrift 18. desember 2009 nr. 1641 om legemiddelassistert rehabilitering § 5, eller</article></article></li><li data-li-identifier="2." data-name="2."><article class="listArticle" id="kapittel-4-paragraf-1-ledd-2-punkt-2"><article class="legalP" id="kapittel-4-paragraf-1-ledd-2-punkt-2-ledd-1">som ledd i en kortvarig, klart definert og tverrfaglig nedtrappingsplan som er utarbeidet i samarbeid med spesialisthelsetjenesten.</article></article></li></ul></article><article class="legalP" id="kapittel-4-paragraf-1-ledd-3">Rekvirerende lege må forsikre seg om at ovennevnte vilkår er oppfylt og føre nødvendige opplysninger som bekrefter dette på resepten.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2022-09-22-1630/KAPITTEL_5"><h2>Kapittel 5. Ikrafttredelse mv.</h2><article class="legalArticle" data-lovdata-URL="LTI/forskrift/2022-09-22-1630/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-1-ledd-1">Forskriften trer i kraft straks.</article></article></section></main></body></html>