<!DOCTYPE html><html lang="no"><head><title>Forskrift om endring i forskrift om særlige tiltak mot Hviterussland</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-01-14-89</dd><dt class="dokid">DokumentID</dt><dd class="dokid">LTI/forskrift/2022-01-14-89</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="subunit">Etat</dt><dd class="subunit"><ul><li>Seksjon for humanitær- og strafferett</li></ul></dd><dt class="dateInForce">I kraft fra</dt><dd class="dateInForce">2022-01-14</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-09-08-1041</li></ul></dd><dt class="basedOn">Hjemmel</dt><dd class="basedOn"><ul><li>forskrift/2006-09-08-1041/§5</li><li>lov/2001-04-27-14</li><li>lov/2021-04-16-18/§8</li></ul></dd><dt class="dateOfPublication">Kunngjort</dt><dd class="dateOfPublication">2022-01-20 15:55</dd><dt class="journalNumber">Journalnummer</dt><dd class="journalNumber">2022-0089</dd><dt class="titleShort">Korttittel</dt><dd class="titleShort">Endr. i forskrift om særlige tiltak mot Hviterussland</dd><dt class="title">Tittel</dt><dd class="title">Forskrift om endring i forskrift om særlige tiltak mot Hviterussland</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Utenriksdepartementet 14. januar 2022 med hjemmel i forskrift 8. september 2006 nr. 1041 om særlige tiltak mot Hviterussland § 5.</dd><dt class="refid">RefID</dt><dd class="refid">forskrift/2022-01-14-89</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om særlige tiltak mot Hviterussland<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-01-14-89" id="dokument"><h1>Forskrift om endring i forskrift om særlige tiltak mot Hviterussland</h1><section class="section" data-name="kapI" id="kapittel-1" data-lovdata-URL="LTI/forskrift/2022-01-14-89/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 8. september 2006 nr. 1041 om særlige tiltak mot Hviterussland gjøres følgende endringer:</article> <article class="defaultP" margin-top="true">Vedlegg A, Artikkel 1l skal lyde:</article><article class="numberedLegalP" data-numerator="1" id="kapittel-1-nummer-1">1. Det er forbudt å yte forsikrings- eller gjenforsikringstjenester til<ul class="defaultList"><li data-li-identifier="i)" data-name="i)"><article class="listArticle" id="kapittel-1-nummer-1-punkt-1"><article class="legalP" id="kapittel-1-nummer-1-punkt-1-ledd-1">den hviterussiske regjeringen samt dens offentlige organer, foretak eller etater, eller</article></article></li><li data-li-identifier="ii)" data-name="ii)"><article class="listArticle" id="kapittel-1-nummer-1-punkt-2"><article class="legalP" id="kapittel-1-nummer-1-punkt-2-ledd-1">fysiske eller juridiske personer, enheter eller organer som handler på vegne av eller på instruks fra juridiske personer, enheter eller organer omtalt i punkt i).</article></article></li></ul></article><article class="numberedLegalP" data-numerator="2" id="kapittel-1-nummer-2">2. Forbudet i nr. 1 gjelder ikke levering av obligatorisk forsikring eller ansvarsforsikring til hviterussiske personer, enheter eller organer dersom risikoen som forsikringen gjelder, er lokalisert innenfor EU, eller levering av forsikring til hviterussiske utenriksstasjoner i EU.</article><article class="numberedLegalP" data-numerator="3" id="kapittel-1-nummer-3">3. Forbudene i nr. 1 berører ikke oppfyllelse av kontrakter inngått før 25. juni 2021 eller tilknyttede kontrakter som er nødvendige for å oppfylle slike kontrakter.</article> <article class="defaultP" margin-top="true">Vedlegg A, Artikkel 2 nr. 6 skal lyde:</article><article class="numberedLegalP" data-numerator="6" id="kapittel-1-nummer-4">6. Vedlegg I skal også inneholde en liste over<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-4-punkt-1"><article class="legalP" id="kapittel-1-nummer-4-punkt-1-ledd-1">de fysiske eller juridiske personene, enhetene eller organene som, i samsvar med artikkel 4 nr. 1 bokstav c) i beslutning 2012/642/FUSP, av Rådet anses å organisere eller medvirke til Lukasjenka-regimets virksomhet som legger til rette for <ul class="defaultList"><li data-li-identifier="i)" data-name="i)"><article class="listArticle" id="kapittel-1-nummer-4-punkt-1-ledd-1-punkt-1"><article class="legalP" id="kapittel-1-nummer-4-punkt-1-ledd-1-punkt-1-ledd-1">ulovlig passering av Unionens yttergrenser, eller</article></article></li><li data-li-identifier="ii)" data-name="ii)"><article class="listArticle" id="kapittel-1-nummer-4-punkt-1-ledd-1-punkt-2"><article class="legalP" id="kapittel-1-nummer-4-punkt-1-ledd-1-punkt-2-ledd-1">overføring av forbudte varer og ulovlig overføring av varer som er pålagt restriksjoner, herunder farlige varer, til Unionens territorium, og</article></article></li></ul></article></article></li><li data-li-identifier="b)" data-name="b)"><article class="listArticle" id="kapittel-1-nummer-4-punkt-2"><article class="legalP" id="kapittel-1-nummer-4-punkt-2-ledd-1">de juridiske personene, enhetene eller organene som, i samsvar med artikkel 4 nr. 1 bokstav d) i beslutning 2012/642/FUSP, av Rådet anses å være juridiske personer, enheter eller organer som eies eller kontrolleres av personer, enheter eller organer nevnt i bokstav a).</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2022-01-14-89/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskriften trer i kraft straks.</article></section></main></body></html>