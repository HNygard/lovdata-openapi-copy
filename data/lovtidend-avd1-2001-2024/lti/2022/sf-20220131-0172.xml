<!DOCTYPE html><html lang="no"><head><title>Forskrift om endring i forskrift om fulltidsstudiene ved Norges Handelshøyskole, NHH</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-01-31-172</dd><dt class="dokid">DokumentID</dt><dd class="dokid">LTI/forskrift/2022-01-31-172</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Norges Handelshøyskole</li></ul></dd><dt class="dateInForce">I kraft fra</dt><dd class="dateInForce">2022-01-31</dd><dt class="changesToDocuments">Endrer</dt><dd class="changesToDocuments"><ul><li>forskrift/2021-04-29-1956</li></ul></dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>lov/2005-04-01-15/§3-5</li><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§3-9</li><li>lov/2005-04-01-15/§3-10</li><li>lov/2005-04-01-15/§3-11</li><li>lov/2005-04-01-15/§4-2</li><li>lov/2005-04-01-15/§4-5</li><li>lov/2005-04-01-15/§8-2</li></ul></dd><dt class="dateOfPublication">Kunngjort</dt><dd class="dateOfPublication">2022-02-07 14:25</dd><dt class="journalNumber">Journalnummer</dt><dd class="journalNumber">2022-0167</dd><dt class="title">Tittel</dt><dd class="title">Forskrift om endring i forskrift om fulltidsstudiene ved Norges Handelshøyskole, NHH</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Norges Handelshøyskole 31.januar 2022 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3, 3-5, 3-6, 3-7, 3-9, 3-10, 3-11, 4-2, 4-5 og 8-2.</dd><dt class="refid">RefID</dt><dd class="refid">forskrift/2022-01-31-172</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om fulltidsstudiene ved Norges Handelshøyskole, NHH<ul class="tocSubUl"><li>I<ul class="tocSubUl"><li>§ 3-1. Studieplan og emnebeskrivelser</li><li>§ 3-3. Innpass</li><li>§ 4-2. Forkunnskaper og obligatorisk aktivitet (arbeidskrav)</li><li>§ 4-5. Semester for vurdering</li><li>§ 4-8. Antall forsøk</li><li>§ 5-1. Fusk</li><li>§ 5-2. Skyldkrav og sanksjoner</li><li>§ 7-1. Vitnemål</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-01-31-172" id="dokument"><h1>Forskrift om endring i forskrift om fulltidsstudiene ved Norges Handelshøyskole, NHH</h1><section class="section" data-name="kapI" id="kapittel-1" data-lovdata-URL="LTI/forskrift/2022-01-31-172/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 29. april 2021 nr. 1956 om fulltidsstudiene ved Norges Handelshøyskole, NHH gjøres følgende endringer:</article> <article class="defaultP" margin-top="true">§ 3-1 skal lyde:</article><article class="futureLegalArticle" data-name="§3-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-1</span>. <span class="legalArticleTitle">Studieplan og emnebeskrivelser</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Alle studieprogram skal være beskrevet i en plan for det faglige innholdet i et studieprogram. Alle emner som inngår i en studieplan, skal være beskrevet i en emnebeskrivelse. Studenten må gjøre seg kjent med aktuell studieplan og aktuelle emnebeskrivelser.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Etter universitets- og høyskoleloven § 3-3 er det styret som fastsetter nye studieplaner. Styret kan delegere denne myndigheten. Prorektor for utdanning kan fastsette endringer i eksisterende studieplaner.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) En emnebeskrivelse utarbeides av den som er ansvarlig for emnet, og fastsettes av den som i henhold til mandat eller utfyllende bestemmelser har myndighet til det.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Studieplanen skal minimum fastsette;<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-nummer-4-punkt-1"><article class="legalP" id="kapittel-1-foreslåttparagraf-1-nummer-4-punkt-1-ledd-1">forventet læringsutbytte</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-nummer-4-punkt-2"><article class="legalP" id="kapittel-1-foreslåttparagraf-1-nummer-4-punkt-2-ledd-1">hvilke emner som inngår</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-nummer-4-punkt-3"><article class="legalP" id="kapittel-1-foreslåttparagraf-1-nummer-4-punkt-3-ledd-1">omfang i studiepoeng</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-nummer-4-punkt-4"><article class="legalP" id="kapittel-1-foreslåttparagraf-1-nummer-4-punkt-4-ledd-1">mulighet for opphold i utlandet</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-1-nummer-4-punkt-5"><article class="legalP" id="kapittel-1-foreslåttparagraf-1-nummer-4-punkt-5-ledd-1">hvilke emner som til sammen utgjør fordypningen i aktuell grad</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-1-nummer-4-punkt-6"><article class="legalP" id="kapittel-1-foreslåttparagraf-1-nummer-4-punkt-6-ledd-1">oppbyggingen av studieprogrammet, hva som er obligatorisk og valgfritt, samt rekkefølgen på emner</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-1-nummer-4-punkt-7"><article class="legalP" id="kapittel-1-foreslåttparagraf-1-nummer-4-punkt-7-ledd-1">eventuelle betingelser til studieprogresjon.</article></article></li></ul></article><article class="numberedLegalP" data-numerator="5" id="kapittel-1-foreslåttparagraf-1-nummer-5">(5) Emnebeskrivelsen skal minimum inneholde;<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-nummer-5-punkt-1"><article class="legalP" id="kapittel-1-foreslåttparagraf-1-nummer-5-punkt-1-ledd-1">forventet læringsutbytte</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-nummer-5-punkt-2"><article class="legalP" id="kapittel-1-foreslåttparagraf-1-nummer-5-punkt-2-ledd-1">eventuelle krav til forkunnskaper/spesielle opptakskrav</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-nummer-5-punkt-3"><article class="legalP" id="kapittel-1-foreslåttparagraf-1-nummer-5-punkt-3-ledd-1">undervisningssemester og om vurdering tilbys utenfor undervisningssemesteret</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-nummer-5-punkt-4"><article class="legalP" id="kapittel-1-foreslåttparagraf-1-nummer-5-punkt-4-ledd-1">faginnhold</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-1-nummer-5-punkt-5"><article class="legalP" id="kapittel-1-foreslåttparagraf-1-nummer-5-punkt-5-ledd-1">læringsformer</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-1-nummer-5-punkt-6"><article class="legalP" id="kapittel-1-foreslåttparagraf-1-nummer-5-punkt-6-ledd-1">undervisningsspråk</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-1-nummer-5-punkt-7"><article class="legalP" id="kapittel-1-foreslåttparagraf-1-nummer-5-punkt-7-ledd-1">emnets omfang i studiepoeng</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-1-nummer-5-punkt-8"><article class="legalP" id="kapittel-1-foreslåttparagraf-1-nummer-5-punkt-8-ledd-1">eventuell obligatorisk aktivitet (arbeidskrav)</article></article></li><li data-li-identifier="i." data-name="i."><article class="listArticle" id="kapittel-1-foreslåttparagraf-1-nummer-5-punkt-9"><article class="legalP" id="kapittel-1-foreslåttparagraf-1-nummer-5-punkt-9-ledd-1">vurderingsordning, karakterskala og intern vekting mellom ulike delvurderinger som inngår i sluttkarakteren</article></article></li><li data-li-identifier="j." data-name="j."><article class="listArticle" id="kapittel-1-foreslåttparagraf-1-nummer-5-punkt-10"><article class="legalP" id="kapittel-1-foreslåttparagraf-1-nummer-5-punkt-10-ledd-1">eventuell studiepoengsreduksjon ved overlapp</article></article></li><li data-li-identifier="k." data-name="k."><article class="listArticle" id="kapittel-1-foreslåttparagraf-1-nummer-5-punkt-11"><article class="legalP" id="kapittel-1-foreslåttparagraf-1-nummer-5-punkt-11-ledd-1">eventuell plassbegrensing.</article></article></li></ul></article></article> <article class="defaultP" margin-top="true">§ 3-3 skal lyde:</article><article class="futureLegalArticle" data-name="§3-3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-3</span>. <span class="legalArticleTitle">Innpass</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) En student med studierett kan søke om å få innpasset emne studenten har avlagt tidligere, jf. universitets- og høyskoleloven § 3-5e. Søknad må sendes Studieadministrativ avdeling innen fastsatte frister. For å få innpass kreves det at studenten har gjenstående forsøk, jf. § 4-8, og at det at det aktuelle emnet tilsvarer et emne NHH tilbyr. Det omsøkte emnet må minst ha samme omfang målt i studiepoeng, minst være på samme nivå (bachelor/master) og ha tilsvarende innhold/læringsutbytte (bredde/dybde) som NHH-emnet.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Det generelle kravet om tilknytning i § 6-1 og det spesielle kravet i relasjon til utstedelse av en ny grad i § 6-2 vil kunne begrense mulighetene etter første ledd.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) En student kan få godkjent inntil 30 studiepoeng på grunnlag av emner bestått ved utenlandsk lærested i forbindelse med utvekslingsopphold organisert av NHH. For dobbeltgrader gitt i samarbeid med internasjonale samarbeidsinstitusjoner gjelder egne regler.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) Student som har fått innpass for et emne, kan likevel velge å ta emnet ved NHH. Vedtaket om innpass faller da bort.</article></article> <article class="defaultP" margin-top="true">Overskriften til kapittel 4 skal lyde:</article><span class="futuretitle" id="kapittel-1-foreslåttittel-1">Kapittel 4 – Vurdering (eksamen) og obligatorisk aktivitet (arbeidskrav)</span><article class="defaultP">§ 4-2 skal lyde:</article><article class="futureLegalArticle" data-name="§4-2" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4-2</span>. <span class="legalArticleTitle">Forkunnskaper og obligatorisk aktivitet (arbeidskrav)</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Eventuelle krav til forkunnskaper og obligatorisk aktivitet (arbeidskrav) som vilkår for vurdering skal være klart angitt i emnebeskrivelsen.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) En student som ikke gjennomfører oppgitt obligatorisk aktivitet (arbeidskrav), har ikke anledning til å gjennomføre vurdering i emnet. Se også § 4-5 Semester for vurdering.</article></article> <article class="defaultP" margin-top="true">§ 4-5 skal lyde:</article><article class="futureLegalArticle" data-name="§4-5" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4-5</span>. <span class="legalArticleTitle">Semester for vurdering</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) I alle emner gjennomføres det vurdering i undervisningssemesteret. Hvis programleder har bestemt at vurdering også tilbys utenfor undervisningssemesteret, skal dette være oppgitt i emnebeskrivelsen, jf. § 3-1, femte ledd.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Vurdering skjer i henhold til det pensum, de krav til forkunnskaper, de krav til obligatorisk aktivitet (arbeidskrav) og den vurderingsordning som er fastsatt for emnet på tidspunktet for vurdering.</article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) Når et obligatorisk emne opphører, skal det normalt avholdes vurdering i de to påfølgende semester etter siste ordinære vurdering.</article><article class="numberedLegalP" data-numerator="4" id="kapittel-1-foreslåttparagraf-4-nummer-4">(4) Prorektor for utdanning kan i særlige tilfeller vedta at det skal tilbys vurdering utover det som følger av denne bestemmelsen.</article></article> <article class="defaultP" margin-top="true">§ 4-8 skal lyde:</article><article class="futureLegalArticle" data-name="§4-8" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 4-8</span>. <span class="legalArticleTitle">Antall forsøk</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Under forutsetning av at det gjennomføres vurdering, har en student to forsøk på å gjennomføre vurdering i samme emne. I emner som inngår i masterstudiet i regnskap og revisjon har man tre forsøk på å gjennomføre vurdering i samme emne. Beste resultat gjelder.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Endring av krav til obligatorisk aktivitet (arbeidskrav) og endring av vurderingsordning kan medføre at studenten må ta hele emnet på nytt, jf. § 4-5, andre ledd.</article><article class="numberedLegalP" data-numerator="3" id="kapittel-1-foreslåttparagraf-5-nummer-3">(3) Består vurderingsordningen av flere vurderingsformer eller delvurderinger, er antall forsøk knyttet til vurderingsordningen under ett og ikke til de enkelte vurderingsformer eller delvurderinger. Selv om en student kun gjennomfører en av flere vurderingsformer (-deler) av vurderingsordningen telles det som ett forsøk.</article><article class="numberedLegalP" data-numerator="4" id="kapittel-1-foreslåttparagraf-5-nummer-4">(4) Begrensningen i antall vurderingsforsøk gjelder totalt for et emne. Tidligere forsøk teller selv om emnet har skiftet kode, inngår med ulik kode i flere studieprogrammer eller studenten har fått nytt opptak til det samme eller annet studieprogram hvor emnet inngår.</article><article class="numberedLegalP" data-numerator="5" id="kapittel-1-foreslåttparagraf-5-nummer-5">(5) I særlige tilfeller kan Studieadministrativ avdeling innvilge en student som har benyttet alle forsøk etter første ledd, uten å ha oppnådd bestått resultat, ytterligere ett forsøk på vurdering i samme emne.</article><article class="numberedLegalP" data-numerator="6" id="kapittel-1-foreslåttparagraf-5-nummer-6">(6) Masterstudent(er) kan kun levere masteroppgave ved NHH én gang i samme masterprogram, jf. § 6-3. Kun hvis oppgaven blir bedømt til ikke bestått, vil kandidaten(e) få mulighet til å levere en bearbeidet oppgave til bedømming.</article><article class="numberedLegalP" data-numerator="7" id="kapittel-1-foreslåttparagraf-5-nummer-7">(7) Student med særskilt forlenget studierett etter § 2-6, tredje ledd har ikke anledning til å gjennomføre ny vurdering etter første ledd.</article></article> <article class="defaultP" margin-top="true">§ 5-1 skal lyde:</article><article class="futureLegalArticle" data-name="§5-1" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 5-1</span>. <span class="legalArticleTitle">Fusk</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) Fusk er et alvorlig tillitsbrudd overfor NHH, medstudenter og samfunnet for øvrig. NHH reagerer derfor strengt overfor alle former for fusk under gjennomføring av emner og vurderinger ved NHH.</article><article class="numberedLegalP" data-numerator="2" id="kapittel-1-foreslåttparagraf-6-nummer-2">(2) Som fusk regnes eksempelvis:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-6-nummer-2-punkt-1"><article class="legalP" id="kapittel-1-foreslåttparagraf-6-nummer-2-punkt-1-ledd-1">å handle i strid med kapittel 5 i utfyllende bestemmelser gitt i medhold av forskriften</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-6-nummer-2-punkt-2"><article class="legalP" id="kapittel-1-foreslåttparagraf-6-nummer-2-punkt-2-ledd-1">å ha ulovlige hjelpemidler tilgjengelig under vurdering</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-6-nummer-2-punkt-3"><article class="legalP" id="kapittel-1-foreslåttparagraf-6-nummer-2-punkt-3-ledd-1">å presentere andres arbeid som sitt eget</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-6-nummer-2-punkt-4"><article class="legalP" id="kapittel-1-foreslåttparagraf-6-nummer-2-punkt-4-ledd-1">å presentere eget tidligere arbeid som noe nytt (selvplagiat.</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-6-nummer-2-punkt-5"><article class="legalP" id="kapittel-1-foreslåttparagraf-6-nummer-2-punkt-5-ledd-1">å sitere kilder eller på annen måte benytte kilder i skriftlige arbeider uten tilstrekkelige kildehenvisninger</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-6-nummer-2-punkt-6"><article class="legalP" id="kapittel-1-foreslåttparagraf-6-nummer-2-punkt-6-ledd-1">å ha skaffet seg adgang til vurdering ved å ha fusket på prøve eller lignende som er vilkår for å gjennomføre vurdering</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-6-nummer-2-punkt-7"><article class="legalP" id="kapittel-1-foreslåttparagraf-6-nummer-2-punkt-7-ledd-1">på uriktig grunnlag ha fått godkjenning for deltakelse i obligatorisk undervisning eller andre obligatoriske aktiviteter</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-6-nummer-2-punkt-8"><article class="legalP" id="kapittel-1-foreslåttparagraf-6-nummer-2-punkt-8-ledd-1">ureglementert samarbeid mellom kandidater eller grupper av kandidater</article></article></li><li data-li-identifier="i." data-name="i."><article class="listArticle" id="kapittel-1-foreslåttparagraf-6-nummer-2-punkt-9"><article class="legalP" id="kapittel-1-foreslåttparagraf-6-nummer-2-punkt-9-ledd-1">manipulering av en besvarelse etter at den er levert</article></article></li><li data-li-identifier="j." data-name="j."><article class="listArticle" id="kapittel-1-foreslåttparagraf-6-nummer-2-punkt-10"><article class="legalP" id="kapittel-1-foreslåttparagraf-6-nummer-2-punkt-10-ledd-1">uredelige handlinger eller forhold som tar sikte på å gi eller kan gi kandidaten et uberettiget fortrinn i tilknytning til oppfyllelse av obligatorisk aktivitet (arbeidskrav) eller ved en vurdering</article></article></li><li data-li-identifier="k." data-name="k."><article class="listArticle" id="kapittel-1-foreslåttparagraf-6-nummer-2-punkt-11"><article class="legalP" id="kapittel-1-foreslåttparagraf-6-nummer-2-punkt-11-ledd-1">handlinger som på andre måter kan bidra til at kandidatens kunnskaper og ferdigheter ikke blir prøvet og vurdert på en upartisk og faglig betryggende måte (jf. § 4-1).</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-6-nummer-3">(3) Forsøk på og medvirkning til fusk kan sanksjoneres på samme måte som fusk.</article></article> <article class="defaultP" margin-top="true">§ 5-2 skal lyde:</article><article class="futureLegalArticle" data-name="§5-2" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 5-2</span>. <span class="legalArticleTitle">Skyldkrav og sanksjoner</span></span><article class="legalP" id="kapittel-1-foreslåttparagraf-7-ledd-1">Krav til skyld og sanksjonene ved fusk følger av universitets- og høyskoleloven § 4-7 (annullering) og § 4-8 (utestengning).</article></article> <article class="defaultP" margin-top="true">§ 7-1 skal lyde:</article><article class="futureLegalArticle" data-name="§7-1" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 7-1</span>. <span class="legalArticleTitle">Vitnemål</span></span><article class="numberedLegalP" data-numerator="1" id="kapittel-1-foreslåttparagraf-8-nummer-1">(1) Vitnemål for oppnådd grad utstedes når kravene i aktuell studieplan er oppfylt. En student som oppnår aktuell grad før utløpet av det som er angitt som normert tid i aktuell studieplan kan velge å utsette utstedelsen av vitnemål til den ordinære studieretten etter § 2-4.</article><article class="numberedLegalP" data-numerator="2" id="kapittel-1-foreslåttparagraf-8-nummer-2">(2) Det enkelte vitnemål utstedes bare én gang. Ved tap av vitnemål kan NHH, etter søknad, utstede duplikat. NHH kan holde tilbake vitnemål til student som i forbindelse med kontroll ikke har lagt frem originaldokumentene som lå til grunn for opptak eller for utstedelse av vitnemålet.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2022-01-31-172/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>