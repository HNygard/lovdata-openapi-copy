<!DOCTYPE html><html lang="no"><head><title>Forskrift om endring i covid-19-forskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-02-01-149</dd><dt class="dokid">DokumentID</dt><dd class="dokid">LTI/forskrift/2022-02-01-149</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavdelingen</li></ul></dd><dt class="dateInForce">I kraft fra</dt><dd class="dateInForce">2022-02-01 kl. 23.00</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-27-470</li></ul></dd><dt class="basedOn">Hjemmel</dt><dd class="basedOn"><ul><li>lov/1994-08-05-55/§3-1</li><li>lov/1994-08-05-55/§4-1</li><li>lov/1994-08-05-55/§4-3</li><li>lov/1994-08-05-55/§4-3a</li><li>forskrift/2020-03-27-470/§25</li></ul></dd><dt class="dateOfPublication">Kunngjort</dt><dd class="dateOfPublication">2022-02-01 20:05</dd><dt class="journalNumber">Journalnummer</dt><dd class="journalNumber">2022-0147</dd><dt class="titleShort">Korttittel</dt><dd class="titleShort">Endr. i covid-19-forskriften</dd><dt class="title">Tittel</dt><dd class="title">Forskrift om endring i covid-19-forskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 1. februar 2022 med hjemmel i lov 5. august 1994 nr. 55 om vern mot smittsomme sykdommer § 3-1, § 4-1 første ledd bokstav a, b og c, jf. andre og sjette ledd, § 4-3 og § 4-3a, jf. forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) § 25.</dd><dt class="refid">RefID</dt><dd class="refid">forskrift/2022-02-01-149</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i covid-19-forskriften<ul class="tocSubUl"><li>I<ul class="tocSubUl"><li>§ 6i. Særlige regler om isolasjon for forsvarspersonell</li><li>§ 7. Plikt til å isolere seg ved bekreftet smitte</li><li>§ 9. Karanteneregulering og inn- og utreiseregler for Svalbard</li><li>§ 9a. Krav om negativ test for SARS-CoV-2 før avreise til Svalbard</li><li>§ 14a. Krav til smittevernfaglig forsvarlig drift ved andre virksomheter</li><li>§ 24. Straff</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-02-01-149" id="dokument"><h1>Forskrift om endring i covid-19-forskriften</h1><section class="section" data-name="kapI" id="kapittel-1" data-lovdata-URL="LTI/forskrift/2022-02-01-149/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) gjøres følgende endringer:</article> <article class="defaultP" margin-top="true">§ 3 andre og tredje ledd oppheves.</article> <article class="defaultP" margin-top="true">§ 3 fjerde til åttende ledd blir andre til sjette ledd.</article> <article class="defaultP" margin-top="true">§ 3 niende ledd oppheves.</article> <article class="defaultP" margin-top="true">§ 4a første ledd skal lyde:</article><article class="legalP" id="kapittel-1-ledd-2">Personer over 18 år som ankommer Norge skal ved innreise ha en attest som viser negativ test for SARS-CoV-2. Godkjent testmetode er PCR eller antigen hurtigtest. Testen skal være tatt i løpet av de siste 24 timene før ankomst til Norge. For personer som ankommer med fly, kan testen være tatt i løpet av de siste 24 timene før oppsatt avgangstid på første del av flyreise. Flyreisen kan være direkteflygning til Norge eller sammenhengende flyreise til Norge med mellomlandinger på andre flyplasser. Kravet om attest som viser negativ test for SARS-CoV-2 gjelder ikke for personer som er fullvaksinert og kan dokumentere dette med en attest, eller på en måte som oppført i vedlegg D og personer som i løpet av de siste seks månedene har gjennomgått covid-19 og kan dokumentere dette med en attest, eller på en måte som oppført i vedlegg D. Attester etter dette ledd skal være på norsk, svensk, dansk, engelsk, fransk eller tysk.</article> <article class="defaultP" margin-top="true">§ 4d oppheves.</article> <article class="defaultP" margin-top="true">§ 4i oppheves.</article> <article class="defaultP" margin-top="true">§ 5f oppheves.</article> <article class="defaultP" margin-top="true">§ 5g oppheves</article> <article class="defaultP" margin-top="true">§ 6 oppheves.</article> <article class="defaultP" margin-top="true">§ 6e oppheves.</article> <article class="defaultP" margin-top="true">§ 6i skal lyde:</article><article class="futureLegalArticle" data-name="§6i" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6i</span>. <span class="legalArticleTitle">Særlige regler om isolasjon for forsvarspersonell</span></span><article class="legalP" id="kapittel-1-foreslåttparagraf-1-ledd-1">Forsvarspersonell i tjeneste eller som tjenestegjør i trening, øving, operasjon eller innsats godkjent av Forsvarsdepartementet, som har fått positivt testresultat for SARS-CoV-2, kan gjennomføre isolasjon i garnison, militærleir, teltleir, i felt eller lignende. Isolasjonen kan gjennomføres i grupper som er fysisk adskilt fra øvrige grupper og sivilbefolkningen. Forsvarets sanitet skal godkjenne isolasjonsordningen for øvrig.</article></article> <article class="defaultP" margin-top="true">§ 6j oppheves.</article> <article class="defaultP" margin-top="true">§ 6l oppheves.</article> <article class="defaultP" margin-top="true">§ 6m oppheves.</article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Plikt til å isolere seg ved bekreftet smitte</span></span><article class="legalP" id="kapittel-1-foreslåttparagraf-2-ledd-1">Personer som er bekreftet smittet av SARS-CoV-2, men ikke har symptomer skal isolere seg i 4 døgn beregnet fra tidspunktet test med positivt resultat for SARS-CoV-2 ble avlagt. Personer som er bekreftet smittet av SARS-CoV-2 og har symptomer skal isolere seg i minimum 4 døgn fra symptomene startet. Isoleringen skal ikke avbrytes før personen har vært feberfri i minst 24 timer, uten å bruke febernedsettende medisin. Å isolere seg innebærer å oppholde seg i egen bolig eller på et annet egnet oppholdssted der det er mulig å unngå nærkontakt med andre, med enerom, eget bad, og eget kjøkken eller matservering, isolert fra andre, så langt som mulig også fra andre i samme husstand.</article></article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Karanteneregulering og inn- og utreiseregler for Svalbard</span></span><article class="legalP" id="kapittel-1-foreslåttparagraf-3-ledd-1">Sysselmesteren på Svalbard kan under hensyn til de stedlige forholdene i forskrift fastsette regler om innreisekarantene, herunder regler om unntak fra karantene og vilkår for slikt unntak, for personer som ankommer Svalbard.</article><article class="legalP" id="kapittel-1-foreslåttparagraf-3-ledd-2">Forskrift om innreisekarantene kan omfatte, men er ikke begrenset til, regler om oppholdssted, nærkontakt med andre, samvær med barn og bruk av offentlig transport samt regler om testing for å avslutte karantenen.</article><article class="legalP" id="kapittel-1-foreslåttparagraf-3-ledd-3">Sysselmesteren på Svalbard kan under hensyn til de stedlige forholdene i forskrift fastsette forbud mot å gå i land på Svalbard, samt unntak fra ilandstigningsforbud og vilkår for slikt unntak.</article><article class="legalP" id="kapittel-1-foreslåttparagraf-3-ledd-4">Personer som befinner seg på Svalbard uten å være bosatt der, og som er underlagt innreisekarantene, kan forlate Svalbard. Karanteneplikten er heller ikke til hinder for videre utreise fra Norge. Nærkontakt med andre personer skal så langt som mulig unngås, jf. § 3.</article><article class="legalP" id="kapittel-1-foreslåttparagraf-3-ledd-5">Utreise fra karantene på Svalbard skjer i tråd med beslutning fra Sysselmesteren på Svalbard, etter samråd med Universitetssykehuset Nord-Norge HF – Longyearbyen sykehus. Sysselmesteren på Svalbard kan i vedtak gi pålegg om at personer som nevnt i fjerde ledd har plikt til å forlate Svalbard.</article><article class="legalP" id="kapittel-1-foreslåttparagraf-3-ledd-6">Sysselmesteren på Svalbard kan treffe vedtak om særskilt unntak fra smittekarantene for personell i kritiske samfunnsfunksjoner på Svalbard, jf. § 6e.</article></article> <article class="defaultP" margin-top="true">§ 9a skal lyde:</article><article class="futureLegalArticle" data-name="§9a" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 9a</span>. <span class="legalArticleTitle">Krav om negativ test for SARS-CoV-2 før avreise til Svalbard</span></span><article class="legalP" id="kapittel-1-foreslåttparagraf-4-ledd-1">De som reiser til Svalbard skal før avreise fremvise en attest som viser negativt testsvar for SARS-CoV-2. Godkjent testmetode er PCR eller antigen hurtigtest. Testen skal være tatt i Norge i løpet av de siste 24 timene før oppsatt avgangstid. Barn under 16 år skal ikke testes der det er uforholdsmessig krevende å få tatt testen av barnet.</article><article class="legalP" id="kapittel-1-foreslåttparagraf-4-ledd-2">Første ledd gjelder ikke for:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-4-ledd-2-punkt-1"><article class="legalP" id="kapittel-1-foreslåttparagraf-4-ledd-2-punkt-1-ledd-1">personer som kan dokumentere at de er fastboende på Svalbard,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-4-ledd-2-punkt-2"><article class="legalP" id="kapittel-1-foreslåttparagraf-4-ledd-2-punkt-2-ledd-1">personer som kan dokumentere at de er beskyttet på en måte som oppført i vedlegg D,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-4-ledd-2-punkt-3"><article class="legalP" id="kapittel-1-foreslåttparagraf-4-ledd-2-punkt-3-ledd-1">utlendinger som er nevnt i utlendingsforskriften § 1-4 eller § 1-5, og som kan fremvise diplomat- eller tjenestepass, eventuelt nasjonalt pass i kombinasjon med norsk ID-kort utstedt av Utenriksdepartementet, eller i kombinasjon med Schengen-oppholdskort for ambassadepersonell, sideakkrediterte diplomater og diplomatiske kurerer.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-4-ledd-2-punkt-4"><article class="legalP" id="kapittel-1-foreslåttparagraf-4-ledd-2-punkt-4-ledd-1">personer som ankommer Svalbard med båt.</article></article></li></ul></article></article> <article class="defaultP" margin-top="true">§ 9c fjerde ledd skal lyde:</article><article class="legalP" id="kapittel-1-ledd-3">Personer unntatt fra krav om negativ test for SARS-CoV-2 etter § 9a andre ledd bokstav c er unntatt fra kravet etter denne bestemmelsens første ledd.</article> <article class="defaultP" margin-top="true">§ 13a oppheves.</article> <article class="defaultP" margin-top="true">§ 13b første og andre ledd skal lyde:</article><article class="legalP" id="kapittel-1-ledd-4">Arrangøren skal sørge for at alle som er til stede på arrangementer skal kunne holde minst 1 meters avstand til andre som ikke er i samme husstand eller er tilsvarende nære, målt fra skulder til skulder. Arrangøren skal ikke gjennomføre aktiviteter som krever mindre avstand mellom utøvere eller deltakere enn det.</article><article class="legalP" id="kapittel-1-ledd-5">Kravet til avstand i første ledd første punktum gjelder ikke for personer som sitter på faste tilviste plasser. Arrangøren skal legge til rette for at det er mulig å holde avstand ellers i lokalet eller arrangementsområdet.</article> <article class="defaultP" margin-top="true">§ 13b tredje ledd bokstav f skal lyde:<ul class="defaultList"><li data-li-identifier="f." data-name="f."><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">personer som er i samme gruppe i barnehage eller barneskole.</article></article></li></ul></article> <article class="defaultP" margin-top="true">§ 13c femte ledd oppheves.</article> <article class="defaultP" margin-top="true">§ 13d oppheves.</article> <article class="defaultP" margin-top="true">§ 14 første ledd bokstav b oppheves.</article> <article class="defaultP" margin-top="true">§ 14 første ledd bokstav c blir bokstav b.</article> <article class="defaultP" margin-top="true">§ 14 andre ledd oppheves.</article> <article class="defaultP" margin-top="true">§ 14 tredje ledd blir andre ledd og skal lyde:</article><article class="legalP" id="kapittel-1-ledd-6">Forskriften § 13b og § 13c gjelder ikke for privat sammenkomst på serveringssted.</article> <article class="defaultP" margin-top="true">§ 14a skal lyde:</article><article class="futureLegalArticle" data-name="§14a" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 14a</span>. <span class="legalArticleTitle">Krav til smittevernfaglig forsvarlig drift ved andre virksomheter</span></span><article class="legalP" id="kapittel-1-foreslåttparagraf-5-ledd-1">Treningssentre, svømmehaller, badeland, spaanlegg, hotellbasseng, bowlinghaller, kjøpesentre, butikker, bingohaller, bibliotek, museer, varemesser, midlertidige markeder, fornøyelsesparker, lekeland, spillehaller og lignende skal, for å kunne holde åpent, drives smittevernfaglig forsvarlig. Med smittevernfaglig forsvarlig drift menes at virksomheten skal sørge for<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-5-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1">at det er mulig å holde minst 1 meters avstand til personer som ikke er i samme husstand</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-5-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-2-ledd-1">å utarbeide rutiner for god hygiene og godt renhold, og at rutinene blir overholdt.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-5-ledd-1-punkt-3"><article class="legalP" id="kapittel-1-foreslåttparagraf-5-ledd-1-punkt-3-ledd-1">å fastsette hvor mange personer som maksimalt kan være til stede i lokalene, beregnet ut fra lokalenes størrelse og utforming. Det skal om nødvendig benyttes vakthold for å sikre at kravet etterkommes.</article></article></li></ul></article></article> <article class="defaultP" margin-top="true">§ 14d oppheves.</article> <article class="defaultP" margin-top="true">§ 15 oppheves.</article> <article class="defaultP" margin-top="true">§ 16 femte ledd ny bokstav e skal lyde:<ul class="defaultList"><li data-li-identifier="e." data-name="e."><article class="listArticle" id="kapittel-1-foreslåttparagraf-5-ledd-1-punkt-4"><article class="legalP" id="kapittel-1-foreslåttparagraf-5-ledd-1-punkt-4-ledd-1">på arrangement mens man sitter på en fast tilvist plass.</article></article></li></ul></article> <article class="defaultP" margin-top="true">§ 19 fjerde ledd skal lyde:</article><article class="legalP" id="kapittel-1-ledd-7">Med koronasertifikat menes sertifikater og pass som nevnt i vedlegg D. Koronasertifikatet skal dokumentere at personen:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">er fullvaksinert, jf. § 3 sjette ledd</article></article></li><li data-li-identifier="b." data-name="b."><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">ved godkjent laboratoriemetode har testet positivt for SARS-CoV-2, med varighet fra avisolering til 180 dager etter prøvedato.</article></article></li></ul></article> <article class="defaultP" margin-top="true">§ 24 skal lyde:</article><article class="futureLegalArticle" data-name="§24" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 24</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-6-ledd-1">Forsettlig eller grovt uaktsom overtredelse av bestemmelser i denne forskriften, straffes med bøter eller fengsel inntil 6 måneder, jf. smittevernloven § 8-1. Overtredelse av § 5b og § 9c straffes med bot og bare når overtredelsen er skjedd uten rimelig grunn. Overtredelse av § 8 skal ikke straffes.</article></article> <article class="defaultP" margin-top="true">§ 25 andre ledd oppheves.</article> <article class="defaultP" margin-top="true">§ 25 tredje ledd blir andre ledd.</article></section><section class="section" data-name="kapII" id="kapittel-2" data-lovdata-URL="LTI/forskrift/2022-02-01-149/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. februar 2022 kl. 23.00.</article></section></main></body></html>