<!DOCTYPE html><html lang="no"><head><title>Lov om midlertidige endringer i lovverket som følge av ankomst av fordrevne fra Ukraina</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2022-06-10-35</dd><dt class="dokid">DokumentID</dt><dd class="dokid">LTI/lov/2022-06-10-35</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer, 2023-07-01</dd><dt class="changesToDocuments">Endrer</dt><dd class="changesToDocuments"><ul><li>lov/1992-07-17-100</li><li>lov/1997-02-28-19</li><li>lov/1998-07-17-61</li><li>lov/1999-07-02-61</li><li>lov/1999-07-02-63</li><li>lov/2005-06-17-64</li><li>lov/2008-06-27-71</li><li>lov/2011-06-24-30</li><li>lov/2020-11-06-127</li><li>lov/2021-06-18-97</li></ul></dd><dt class="legalArea">Rettsområde</dt><dd class="legalArea"><ul><li>Utlendingsrett</li> <li>Skoler, universiteter og forskning</li> <li>Pensjons- og trygderett</li> <li>Helse- og omsorgsrett</li> <li>Familie-, person- og barnerett &gt; Barnevern</li></ul></dd><dt class="dateOfPublication">Kunngjort</dt><dd class="dateOfPublication">2022-06-10 11:50</dd><dt class="journalNumber">Journalnummer</dt><dd class="journalNumber">2022-0740</dd><dt class="titleShort">Korttittel</dt><dd class="titleShort">Midlertidig endringslov som følge av ankomst av fordrevne fra Ukraina</dd><dt class="title">Tittel</dt><dd class="title">Lov om midlertidige endringer i lovverket som følge av ankomst av fordrevne fra Ukraina</dd><dt class="miscInformation">Annet om dokumentet</dt><dd class="miscInformation">Prop.107 L (2021–2022), Innst.352 L (2021–2022), Lovvedtak 88 (2021–2022). Stortingets første og andre gangs behandling hhv. 3. og 7. juni 2022. Fremmet av Arbeids- og inkluderingsdepartementet.</dd><dt class="refid">RefID</dt><dd class="refid">lov/2022-06-10-35</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om midlertidige endringer i lovverket som følge av ankomst av fordrevne fra Ukraina<ul class="tocSubUl"><li>I</li><li>II</li><li>III</li><li>IV<ul class="tocSubUl"><li>§ 2-5 d. Midlertidige unntak fra plikter</li></ul></li><li>V<ul class="tocSubUl"><li>§ 2-5 d. Midlertidige unntak fra rettigheter</li></ul></li><li>VI</li><li>VII<ul class="tocSubUl"><li>§ 20-9. Midlertidige unntak fra loven</li><li>§ 20-10. Saksbehandling etter § 20-9</li></ul></li><li>VIII<ul class="tocSubUl"><li>§ 7-2 b. Midlertidige unntak fra plikter</li></ul></li><li>IX<ul class="tocSubUl"><li>§ 37 a. Unntak fra plikt til å delta i opplæring i mottak</li><li>§ 37 b. Kompetansekartlegging og karriereveiledning</li><li>§ 37 c. Introduksjonsprogram</li><li>§ 37 d. Opplæring i norsk</li><li>§ 37 e. Forskriftshjemmel</li></ul></li><li>X<ul class="tocSubUl"><li>§ 2-7. Midlertidig adgang til unntak fra frister</li></ul></li><li>XI</li></ul></li></ul></dd></dl></header><main class="documentBody" data-lovdata-URL="LTI/lov/2022-06-10-35" id="dokument"><h1>Lov om midlertidige endringer i lovverket som følge av ankomst av fordrevne fra Ukraina</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 17. juli 1992 nr. 100 om barneverntjenester (barnevernloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 28. februar 1997 nr. 19 om folketrygd (folketrygdloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 17. juli 1998 nr. 61 om grunnskolen og den vidaregåande opplæringa (opplæringslova).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 2. juli 1999 nr. 61 om spesialisthelsetjenesten m.m. (spesialisthelsetjenesteloven).</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 2. juli 1999 nr. 63 om pasient- og brukerrettigheter (pasient- og brukerrettighetsloven).</article></article></li><li data-li-identifier="6" data-name="6"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 17. juni 2005 nr. 64 om barnehager (barnehageloven).</article></article></li><li data-li-identifier="7" data-name="7"><article class="listArticle" data-text-size="small" id="punkt-7"><article class="legalP" id="punkt-7-ledd-1">Lov 27. juni 2008 nr. 71 om planlegging og byggesaksbehandling (plan- og bygningsloven).</article></article></li><li data-li-identifier="8" data-name="8"><article class="listArticle" data-text-size="small" id="punkt-8"><article class="legalP" id="punkt-8-ledd-1">Lov 24. juni 2011 nr. 30 om kommunale helse- og omsorgstjenester m.m. (helse- og omsorgstjenesteloven).</article></article></li><li data-li-identifier="9" data-name="9"><article class="listArticle" data-text-size="small" id="punkt-9"><article class="legalP" id="punkt-9-ledd-1">Lov 6. november 2020 nr. 127 om integrering gjennom opplæring, utdanning og arbeid (integreringsloven).</article></article></li><li data-li-identifier="10" data-name="10"><article class="listArticle" data-text-size="small" id="punkt-10"><article class="legalP" id="punkt-10-ledd-1">Lov 18. juni 2021 nr. 97 om barnevern (barnevernsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2022-06-10-35/KAPITTEL_1"><h2 data-text-align="center">I</h2><article class="defaultP">I lov 17. juli 1992 nr. 100 om barneverntjenester gjøres følgende endringer:</article> <article class="defaultP" margin-top="true">§ 4-4 a andre ledd første punktum skal lyde:</article><article class="legalP" id="kapittel-1-ledd-1">Barneverntjenesten kan samtykke i plassering av et barn i et konkret fosterhjem eller en institusjon i Norge etter en anmodning fra en stat som har tiltrådt konvensjon 19. oktober 1996 om jurisdiksjon, lovvalg, anerkjennelse, fullbyrdelse og samarbeid vedrørende foreldremyndighet og tiltak for beskyttelse av barn.</article> <article class="defaultP" margin-top="true">§ 4-4 a nytt tredje ledd skal lyde:</article><article class="legalP" id="kapittel-1-ledd-2">Når det som følge av krigen i Ukraina er nødvendig å evakuere barn som er under omsorg av ukrainske myndigheter, kan barneverntjenesten samtykke i plassering av barn i et fosterhjem eller en institusjon i Norge etter en anmodning fra ukrainske myndigheter dersom:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Plasseringen er forsvarlig og til barnets beste.</article></article></li><li data-li-identifier="b." data-name="b."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Det er inngått en avtale med kompetente ukrainske myndigheter.</article></article></li><li data-li-identifier="c." data-name="c."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">Vilkår for plassering etter artikkel 33 i konvensjon 19. oktober 1996 om jurisdiksjon, lovvalg, anerkjennelse, fullbyrdelse og samarbeid vedrørende foreldremyndighet og tiltak for beskyttelse av barn, er oppfylt.</article></article></li></ul><p class="leddfortsettelse">Barneverntjenesten skal sørge for at barnet registreres med søknad om beskyttelse eller søknad om opphold hos utlendingsmyndighetene. Dersom barnet har vanlig bosted i Norge når den ekstraordinære situasjonen opphører, skal barneverntjenesten vurdere om vilkårene for å anmode om en overføring av jurisdiksjon til barnets tidligere bostedsstat er oppfylt.</p></article> <article class="defaultP" margin-top="true">§ 5A-1 nytt fjerde til sjette ledd skal lyde:</article><article class="legalP" id="kapittel-1-ledd-3">Bestemmelsen gjelder også barn under 15 år som har flyktningstatus eller er innvilget midlertidig kollektiv beskyttelse.</article><article class="legalP" id="kapittel-1-ledd-4">Når det som følge av et høyt antall ankomster til Norge av personer fordrevet fra Ukraina er nødvendig av kapasitetshensyn for å ivareta det enkelte barnets behov, kan tilbudet etter første ledd også være opphold i et familiebasert botilbud. Slike botilbud skal fylle kravene som stilles til fosterforeldre etter § 4-22 med forskrifter. Når barnet har opphold i et familiebasert botilbud, har Barne-, ungdoms- og familieetaten omsorgsansvaret for barnet og ansvaret for kartleggingen etter § 5A-6. Botilbudet utøver omsorgsansvaret på vegne av Barne-, ungdoms- og familieetaten.</article><article class="legalP" id="kapittel-1-ledd-5">Barne-, ungdoms- og familieetaten har ansvaret for godkjenning, opplæring og oppfølging av det familiebaserte botilbudet, og for oppfølgingen av barnet. Ansvaret for oppfølging tilsvarer oppfølgingsplikten etter § 4-22 med forskrift og plikten til å fatte oppfølgingsvedtak etter § 5A-4. Barne-, ungdoms- og familieetaten er også ansvarlig for utgifter forbundet med det familiebaserte botilbudet.</article> <article class="defaultP" margin-top="true">§ 5A-4 nytt tredje ledd skal lyde:</article><article class="legalP" id="kapittel-1-ledd-6">Når det som følge av et høyt antall ankomster til Norge av personer fordrevet fra Ukraina er nødvendig for at Barne-, ungdoms- og familieetaten eller omsorgssenteret skal kunne gjennomføre og prioritere sine oppgaver på en formålstjenlig og forsvarlig måte, kan fristene etter første ledd forlenges. Fristen for omsorgssenteret til å sende forslag til oppfølgingsvedtak kan utvides til fem uker etter barnets ankomst til senteret. Fristen for Barne-, ungdoms- og familieetaten til å treffe vedtak kan utvides til ti uker etter barnets ankomst til senteret. Barne-, ungdoms- og familieetaten skal orientere statsforvalteren dersom unntaksadgangen tas i bruk. Beslutningen skal begrunnes og dokumenteres.</article> <article class="defaultP" margin-top="true">§ 5A-6 andre ledd andre punktum oppheves.</article> <article class="defaultP" margin-top="true">§ 5A-7 nytt andre ledd skal lyde:</article><article class="legalP" id="kapittel-1-ledd-7">Statsforvalterens tilsynsansvar gjelder også familiebaserte botilbud etter § 5A-1 femte ledd.</article> <article class="defaultP" margin-top="true">§ 6-9 nytt fjerde ledd skal lyde:</article><article class="legalP" id="kapittel-1-ledd-8">Når det som følge av et høyt antall ankomster til Norge av personer fordrevet fra Ukraina er nødvendig for at barneverntjenesten skal kunne gjennomføre og prioritere sine oppgaver på en formålstjenlig og forsvarlig måte, kan departementet gi midlertidig forskrift om unntak fra fristene i denne paragrafen første ledd og § 4-2 første ledd.</article> <article class="defaultP" margin-top="true">§ 6-10 tredje ledd nytt fjerde punktum skal lyde:</article><article class="legalP" id="kapittel-1-ledd-9">Plikten til å legge fram politiattest etter første punktum gjelder også den eller de som skal ta imot enslige mindreårige i et familiebasert botilbud som nevnt i § 5A-1 femte ledd.</article></section><section class="section" data-name="kapII" id="kapittel-2" data-lovdata-URL="LTI/lov/2022-06-10-35/KAPITTEL_2"><h2 data-text-align="center">II</h2><article class="defaultP">I lov 28. februar 1997 nr. 19 om folketrygd skal § 8-52 nytt tredje ledd lyde:</article><article class="legalP" id="kapittel-2-ledd-1">Første ledd første punktum gjelder ikke overfor et medlem som mottar ugradert avtalefestet pensjon fra offentlig tjenestepensjonsordning, og som utfører arbeid der avlønningen skjer etter særskilt sats for pensjonistavlønning for tjeneste som er nødvendig for å ivareta et ekstraordinært personellbehov i forbindelse med personer fordrevet fra Ukraina. Unntaket gjelder fra 1. april 2022 til og med 31. desember 2022. Sykepenger som er tilstått i perioden, løper ut ordinær sykepengeperiode.</article></section><section class="section" data-name="kapIII" id="kapittel-3" data-lovdata-URL="LTI/lov/2022-06-10-35/KAPITTEL_3"><h2 data-text-align="center">III</h2><article class="defaultP">I lov 17. juli 1998 nr. 61 om grunnskolen og den vidaregåande opplæringa gjøres følgende endringer:</article> <article class="defaultP" margin-top="true">§ 2-1 andre ledd andre og nytt tredje punktum skal lyde:</article><article class="legalP" id="kapittel-3-ledd-1">Retten skal oppfyllast så raskt som mogleg og seinast innan tre månader. Dersom det er nødvendig fordi det kjem svært mange fordrivne barn frå Ukraina, kan departementet gi forskrift om mellombels forlenging av tremånadersfristen.</article> <article class="defaultP" margin-top="true">Nåværende tredje til femte punktum blir fjerde til nytt sjette punktum.</article> <article class="defaultP" margin-top="true">§ 2-8 femte ledd nytt åttende punktum skal lyde:</article><article class="legalP" id="kapittel-3-ledd-2">Kravet til samtykke gjeld likevel ikkje dersom opplæring gjennom eit særskilt organisert tilbod er nødvendig for å gi nykomne elevar eit forsvarleg opplæringstilbod i ein situasjon der det kjem svært mange fordrivne frå Ukraina.</article> <article class="defaultP" margin-top="true">§ 3-12 femte ledd nytt åttende punktum skal lyde:</article><article class="legalP" id="kapittel-3-ledd-3">Kravet til samtykke gjeld likevel ikkje dersom opplæring gjennom eit særskilt organisert tilbod er nødvendig for å gi nykomne elevar eit forsvarleg opplæringstilbod i ein situasjon der det kjem svært mange fordrivne frå Ukraina.</article></section><section class="section" data-name="kapIV" id="kapittel-4" data-lovdata-URL="LTI/lov/2022-06-10-35/KAPITTEL_4"><h2 data-text-align="center">IV</h2><article class="defaultP">I lov 2. juli 1999 nr. 61 om spesialisthelsetjenesten m.m. skal ny § 2-5 d lyde:</article><article class="futureLegalArticle" data-name="§2-5d" id="kapittel-4-foreslåttparagraf-1"><span class="futureLegalArticleHeader"><span class="legalArticleValue">§ 2-5 d</span>. <span class="legalArticleTitle">Midlertidige unntak fra plikter</span></span><article class="legalP" id="kapittel-4-foreslåttparagraf-1-ledd-1">Når det som følge av et høyt antall ankomster til Norge av personer fordrevet fra Ukraina er nødvendig å foreta omstillinger eller prioriteringer for å bidra til å sikre at spesialisthelsetjenestens kapasitet ikke overskrides, kan departementet gi forskrift om helt eller delvis unntak fra følgende bestemmelser:<ul class="defaultList"><li data-li-identifier="a." data-name="a."><article class="listArticle" id="kapittel-4-foreslåttparagraf-1-ledd-1-punkt-1"><article class="legalP" id="kapittel-4-foreslåttparagraf-1-ledd-1-punkt-1-ledd-1">§ 2-5 om individuell plan</article></article></li><li data-li-identifier="b." data-name="b."><article class="listArticle" id="kapittel-4-foreslåttparagraf-1-ledd-1-punkt-2"><article class="legalP" id="kapittel-4-foreslåttparagraf-1-ledd-1-punkt-2-ledd-1">§ 2-5 a om koordinator</article></article></li><li data-li-identifier="c." data-name="c."><article class="listArticle" id="kapittel-4-foreslåttparagraf-1-ledd-1-punkt-3"><article class="legalP" id="kapittel-4-foreslåttparagraf-1-ledd-1-punkt-3-ledd-1">§ 2-5 c om kontaktlege.</article></article></li></ul></article></article></section><section class="section" data-name="kapV" id="kapittel-5" data-lovdata-URL="LTI/lov/2022-06-10-35/KAPITTEL_5"><h2 data-text-align="center">V</h2><article class="defaultP">I lov 2. juli 1999 nr. 63 om pasient- og brukerrettigheter skal ny § 2-5 d lyde:</article><article class="futureLegalArticle" data-name="§2-5d" id="kapittel-5-foreslåttparagraf-1"><span class="futureLegalArticleHeader"><span class="legalArticleValue">§ 2-5 d</span>. <span class="legalArticleTitle">Midlertidige unntak fra rettigheter</span></span><article class="legalP" id="kapittel-5-foreslåttparagraf-1-ledd-1">Når det som følge av et høyt antall ankomster til Norge av personer fordrevet fra Ukraina er nødvendig å kunne foreta omstillinger eller prioriteringer for å bidra til å sikre at helse- og omsorgstjenestens kapasitet ikke overskrides, kan departementet gi forskrift om helt eller delvis unntak fra følgende bestemmelser:<ul class="defaultList"><li data-li-identifier="a." data-name="a."><article class="listArticle" id="kapittel-5-foreslåttparagraf-1-ledd-1-punkt-1"><article class="legalP" id="kapittel-5-foreslåttparagraf-1-ledd-1-punkt-1-ledd-1">§ 2-1 b andre ledd andre punktum om fastsettelse av frist for når pasienten senest skal få nødvendig helsehjelp</article></article></li><li data-li-identifier="b." data-name="b."><article class="listArticle" id="kapittel-5-foreslåttparagraf-1-ledd-1-punkt-2"><article class="legalP" id="kapittel-5-foreslåttparagraf-1-ledd-1-punkt-2-ledd-1">§ 2-1 b fjerde ledd om rett til nødvendig helsehjelp uten opphold ved brudd på frist fastsatt etter andre ledd andre punktum</article></article></li><li data-li-identifier="c." data-name="c."><article class="listArticle" id="kapittel-5-foreslåttparagraf-1-ledd-1-punkt-3"><article class="legalP" id="kapittel-5-foreslåttparagraf-1-ledd-1-punkt-3-ledd-1">§ 2-2 første ledd første punktum om informasjon om rett til nødvendig helsehjelp</article></article></li><li data-li-identifier="d." data-name="d."><article class="listArticle" id="kapittel-5-foreslåttparagraf-1-ledd-1-punkt-4"><article class="legalP" id="kapittel-5-foreslåttparagraf-1-ledd-1-punkt-4-ledd-1">§ 2-2 første ledd fjerde punktum om informasjon om tidspunkt for når utredning eller behandling skal settes i gang</article></article></li><li data-li-identifier="e." data-name="e."><article class="listArticle" id="kapittel-5-foreslåttparagraf-1-ledd-1-punkt-5"><article class="legalP" id="kapittel-5-foreslåttparagraf-1-ledd-1-punkt-5-ledd-1">§ 2-2 andre ledd om plikt til å kontakte HELFO</article></article></li><li data-li-identifier="f." data-name="f."><article class="listArticle" id="kapittel-5-foreslåttparagraf-1-ledd-1-punkt-6"><article class="legalP" id="kapittel-5-foreslåttparagraf-1-ledd-1-punkt-6-ledd-1">§ 2-3 om rett til fornyet vurdering</article></article></li><li data-li-identifier="g." data-name="g."><article class="listArticle" id="kapittel-5-foreslåttparagraf-1-ledd-1-punkt-7"><article class="legalP" id="kapittel-5-foreslåttparagraf-1-ledd-1-punkt-7-ledd-1">§ 2-4 om rett til fritt behandlingsvalg</article></article></li><li data-li-identifier="h." data-name="h."><article class="listArticle" id="kapittel-5-foreslåttparagraf-1-ledd-1-punkt-8"><article class="legalP" id="kapittel-5-foreslåttparagraf-1-ledd-1-punkt-8-ledd-1">§ 2-5 om rett til individuell plan</article></article></li><li data-li-identifier="i." data-name="i."><article class="listArticle" id="kapittel-5-foreslåttparagraf-1-ledd-1-punkt-9"><article class="legalP" id="kapittel-5-foreslåttparagraf-1-ledd-1-punkt-9-ledd-1">§ 2-5 a om rett til kontaktlege</article></article></li><li data-li-identifier="j." data-name="j."><article class="listArticle" id="kapittel-5-foreslåttparagraf-1-ledd-1-punkt-10"><article class="legalP" id="kapittel-5-foreslåttparagraf-1-ledd-1-punkt-10-ledd-1">§ 2-5 b om rett til koordinator</article></article></li><li data-li-identifier="k." data-name="k."><article class="listArticle" id="kapittel-5-foreslåttparagraf-1-ledd-1-punkt-11"><article class="legalP" id="kapittel-5-foreslåttparagraf-1-ledd-1-punkt-11-ledd-1">§ 2-5 c om rett til barnekoordinator.</article></article></li></ul></article></article></section><section class="section" data-name="kapVI" id="kapittel-6" data-lovdata-URL="LTI/lov/2022-06-10-35/KAPITTEL_6"><h2 data-text-align="center">VI</h2><article class="defaultP">I lov 17. juni 2005 nr. 64 om barnehager gjøres følgende endringer:</article> <article class="defaultP" margin-top="true">§ 14 nytt fjerde ledd skal lyde:</article><article class="legalP" id="kapittel-6-ledd-1">Departementet kan gi forskrift om midlertidig godkjenning ved etablering av barnehager og barnehageplasser som opprettes for å dekke et midlertidig behov som følge av at det kommer svært mange fordrevne barn under opplæringspliktig alder fra Ukraina.</article> <article class="defaultP" margin-top="true">§ 19 nytt tredje ledd skal lyde:</article><article class="legalP" id="kapittel-6-ledd-2">Departementet kan gi forskrift om midlertidig tilskudd til drift av barnehager og barnehageplasser som er godkjent med hjemmel i forskrift etter § 14 fjerde ledd.</article></section><section class="section" data-name="kapVII" id="kapittel-7" data-lovdata-URL="LTI/lov/2022-06-10-35/KAPITTEL_7"><h2 data-text-align="center">VII</h2><article class="defaultP">I lov 27. juni 2008 nr. 71 om planlegging og byggesaksbehandling gjøres følgende endringer:</article> <article class="defaultP" margin-top="true">Ny § 20-9 skal lyde:</article><article class="futureLegalArticle" data-name="§20-9" id="kapittel-7-foreslåttparagraf-1"><span class="futureLegalArticleHeader"><span class="legalArticleValue">§ 20-9</span>. <span class="legalArticleTitle">Midlertidige unntak fra loven</span></span><article class="legalP" id="kapittel-7-foreslåttparagraf-1-ledd-1">Når det er nødvendig som følge av et høyt antall ankomster til Norge av personer fordrevet fra Ukraina, kan kommunen etter skriftlig anmodning fra en offentlig myndighet eller fra private tilbydere innen barnehage, skole eller bolig, gjøre unntak fra søknadsplikten. Plan- og bygningsloven § 1-6 andre ledd gjelder ikke. Unntak kan gjøres for oppføring av ny, varig bygning, tidsbestemt bruksendring og plassering av midlertidige bygninger som skal brukes til<ul class="defaultList"><li data-li-identifier="a." data-name="a."><article class="listArticle" id="kapittel-7-foreslåttparagraf-1-ledd-1-punkt-1"><article class="legalP" id="kapittel-7-foreslåttparagraf-1-ledd-1-punkt-1-ledd-1">innkvartering av asylsøkere og andre Utlendingsdirektoratet gir botilbud til</article></article></li><li data-li-identifier="b." data-name="b."><article class="listArticle" id="kapittel-7-foreslåttparagraf-1-ledd-1-punkt-2"><article class="legalP" id="kapittel-7-foreslåttparagraf-1-ledd-1-punkt-2-ledd-1">omsorgssentre for enslige mindreårige asylsøkere under 15 år</article></article></li><li data-li-identifier="c." data-name="c."><article class="listArticle" id="kapittel-7-foreslåttparagraf-1-ledd-1-punkt-3"><article class="legalP" id="kapittel-7-foreslåttparagraf-1-ledd-1-punkt-3-ledd-1">barnehage eller skole</article></article></li><li data-li-identifier="d." data-name="d."><article class="listArticle" id="kapittel-7-foreslåttparagraf-1-ledd-1-punkt-4"><article class="legalP" id="kapittel-7-foreslåttparagraf-1-ledd-1-punkt-4-ledd-1">bolig.</article></article></li></ul></article><article class="legalP" id="kapittel-7-foreslåttparagraf-1-ledd-2">Unntak etter første ledd kan ikke gjøres hvis det oppstår fare for liv og helse for brukerne, fare for skade på miljø eller kulturminner, tap av naturmangfold eller dyrket eller dyrkbar jord, eller gjennomføringen av en arealplan vanskeliggjøres. Bygninger som skal brukes til bolig, kan bare oppføres til varig bruk når området er avsatt til bebyggelse og anlegg i en arealplan og det ikke finnes andre alternativer som medfører mindre ulemper. Når behovet etter første ledd bortfaller, kan boligen brukes til annet varig boligformål.</article><article class="legalP" id="kapittel-7-foreslåttparagraf-1-ledd-3">Ved tidsbestemt bruksendring eller plassering av midlertidige bygninger skal det fremgå av vedtaket hvor lenge unntaket gjelder. Unntaket kan gjelde for inntil to år.</article><article class="legalP" id="kapittel-7-foreslåttparagraf-1-ledd-4">Departementet kan gi midlertidig forskrift om krav til innhold i og behandling av anmodninger om unntak, nabovarsling, tiltakshavers ansvar, tekniske krav til tiltaket, ansvar og ferdigstillelse.</article></article> <article class="defaultP" margin-top="true">Ny § 20-10 skal lyde:</article><article class="futureLegalArticle" data-name="§20-10" id="kapittel-7-foreslåttparagraf-2"><span class="futureLegalArticleHeader"><span class="legalArticleValue">§ 20-10</span>. <span class="legalArticleTitle">Saksbehandling etter § 20-9</span></span><article class="legalP" id="kapittel-7-foreslåttparagraf-2-ledd-1">Ved tidsbestemt bruksendring eller plassering av midlertidige bygninger, skal kommunen fatte vedtak innen syv virkedager. Gjelder tiltaket oppføring av bolig til varig bruk, er fristen 14 virkedager. Fristen løper fra den skriftlige anmodningen er mottatt og kan ikke forlenges. Fattes det ikke vedtak innen fristene, kan tiltaket likevel settes i gang på tiltakshavers egen risiko. Dersom det ut fra formålet med anmodningen om unntak er et sterkt behov for rask avgjørelse i saken, skal kommunen fatte vedtak så raskt som mulig etter at anmodningen er mottatt.</article><article class="legalP" id="kapittel-7-foreslåttparagraf-2-ledd-2">Ved oppføring av bolig til varig bruk som berører ansvarsområdet til statlige og regionale myndigheter, skal anmodning om unntak forelegges disse. Fristen løper i den tiden saken er til uttalelse. Statlige og regionale myndigheter skal uttale seg eller fatte vedtak innen fem virkedager fra de mottar saken. Fristen kan ikke forlenges. Kommunen kan behandle og avgjøre saken etter loven her dersom fristen ikke overholdes.</article><article class="legalP" id="kapittel-7-foreslåttparagraf-2-ledd-3">Ved avslag på anmodning om unntak skal kommunen samtidig orientere om andre alternative eiendommer eller egnede bygninger som kan tas i bruk, som kommunen kjenner til.</article><article class="legalP" id="kapittel-7-foreslåttparagraf-2-ledd-4">Kommunens vedtak etter første ledd kan påklages av en part eller andre med rettslig klageinteresse i saken. Klagefristen er syv virkedager fra kommunen har fattet vedtak. En klagesak skal forberedes av kommunen og sendes klageinstansen innen syv virkedager etter at klagen er mottatt. Dersom kommunen ikke overholder fristen, kan klagen tas under behandling av klageinstansen. Klageinstansen skal avgjøre saken innen syv virkedager. Fristene kan ikke forlenges.</article></article></section><section class="section" data-name="kapVIII" id="kapittel-8" data-lovdata-URL="LTI/lov/2022-06-10-35/KAPITTEL_8"><h2 data-text-align="center">VIII</h2><article class="defaultP">I lov 24. juni 2011 nr. 30 om kommunale helse- og omsorgstjenester m.m. skal ny § 7-2 b lyde:</article><article class="futureLegalArticle" data-name="§7-2b" id="kapittel-8-foreslåttparagraf-1"><span class="futureLegalArticleHeader"><span class="legalArticleValue">§ 7-2 b</span>. <span class="legalArticleTitle">Midlertidige unntak fra plikter</span></span><article class="legalP" id="kapittel-8-foreslåttparagraf-1-ledd-1">Når det som følge av et høyt antall ankomster til Norge av personer fordrevet fra Ukraina er nødvendig å kunne foreta omstillinger eller prioriteringer for å bidra til å sikre at den kommunale helse- og omsorgstjenestens kapasitet ikke overskrides, kan departementet gi forskrift om helt eller delvis unntak fra følgende bestemmelser:<ul class="defaultList"><li data-li-identifier="a." data-name="a."><article class="listArticle" id="kapittel-8-foreslåttparagraf-1-ledd-1-punkt-1"><article class="legalP" id="kapittel-8-foreslåttparagraf-1-ledd-1-punkt-1-ledd-1">§ 7-1 om individuell plan</article></article></li><li data-li-identifier="b." data-name="b."><article class="listArticle" id="kapittel-8-foreslåttparagraf-1-ledd-1-punkt-2"><article class="legalP" id="kapittel-8-foreslåttparagraf-1-ledd-1-punkt-2-ledd-1">§ 7-2 om koordinator</article></article></li><li data-li-identifier="c." data-name="c."><article class="listArticle" id="kapittel-8-foreslåttparagraf-1-ledd-1-punkt-3"><article class="legalP" id="kapittel-8-foreslåttparagraf-1-ledd-1-punkt-3-ledd-1">§ 7-2 a om barnekoordinator.</article></article></li></ul></article></article></section><section class="section" data-name="kapIX" id="kapittel-9" data-lovdata-URL="LTI/lov/2022-06-10-35/KAPITTEL_9"><h2 data-text-align="center">IX</h2><article class="defaultP">I lov 6. november 2020 nr. 127 om integrering gjennom opplæring, utdanning og arbeid skal nytt kapittel 6A lyde:</article><span class="futuretitle" id="kapittel-9-foreslåttittel-1">Kapittel 6A Midlertidige regler for personer som har fått oppholdstillatelse etter utlendingsloven § 34</span><article class="futureLegalArticle" data-name="§37a" id="kapittel-9-foreslåttparagraf-1"><span class="futureLegalArticleHeader"><span class="legalArticleValue">§ 37 a</span>. <span class="legalArticleTitle">Unntak fra plikt til å delta i opplæring i mottak</span></span><article class="legalP" id="kapittel-9-foreslåttparagraf-1-ledd-1">Asylsøkere som er i målgruppen for ordningen med kollektiv beskyttelse, har ikke plikt til å delta i opplæring i mottak etter § 5 i loven her.</article></article><article class="futureLegalArticle" data-name="§37b" id="kapittel-9-foreslåttparagraf-2"><span class="futureLegalArticleHeader"><span class="legalArticleValue">§ 37 b</span>. <span class="legalArticleTitle">Kompetansekartlegging og karriereveiledning</span></span><article class="legalP" id="kapittel-9-foreslåttparagraf-2-ledd-1">Retten og plikten til å gjennomføre kompetansekartlegging før bosetting etter § 6 i loven her gjelder ikke for personer som har fått oppholdstillatelse etter utlendingsloven § 34.</article><article class="legalP" id="kapittel-9-foreslåttparagraf-2-ledd-2">Personer som har fått oppholdstillatelse etter utlendingsloven § 34, har rett, men ikke plikt, til å gjennomføre kompetansekartlegging etter § 10 i loven her. Kartleggingen skal bidra til å avklare om vedkommende er kvalifisert for tilgjengelige arbeidsplasser i kommunen, og til at introduksjonsprogrammet etter § 37 c blir tilpasset den enkeltes behov.</article><article class="legalP" id="kapittel-9-foreslåttparagraf-2-ledd-3">Personer som har fått oppholdstillatelse etter utlendingsloven § 34, har rett, men ikke plikt, til å gjennomføre karriereveiledning etter § 11 i loven her. § 11 fjerde ledd gjelder ikke.</article></article><article class="futureLegalArticle" data-name="§37c" id="kapittel-9-foreslåttparagraf-3"><span class="futureLegalArticleHeader"><span class="legalArticleValue">§ 37 c</span>. <span class="legalArticleTitle">Introduksjonsprogram</span></span><article class="legalP" id="kapittel-9-foreslåttparagraf-3-ledd-1">Personer som har fått oppholdstillatelse etter utlendingsloven § 34, har rett, men ikke plikt, til å delta i et introduksjonsprogram etter kapittel 4 i loven her. For øvrig gjelder §§ 8 og 9 i loven her.</article><article class="legalP" id="kapittel-9-foreslåttparagraf-3-ledd-2">Personer som nevnt i første ledd kan delta i programmet i inntil seks måneder dersom de har utdanning på videregående nivå eller høyere fra før. Sluttmålet for programmet skal være overgang til lønnet arbeid, høyere utdanning eller høyere yrkesfaglig utdanning. Programmet kan forlenges med inntil seks måneder. § 13 første, femte og sjette ledd i loven her gjelder.</article><article class="legalP" id="kapittel-9-foreslåttparagraf-3-ledd-3">Personer som nevnt i første ledd kan delta i et program etter § 13 tredje eller fjerde ledd i loven her dersom de ikke har utdanning på videregående nivå fra før. § 13 første, femte og sjette ledd gjelder.</article><article class="legalP" id="kapittel-9-foreslåttparagraf-3-ledd-4">Programmet etter andre eller tredje ledd skal minst bestå av arbeids- eller utdanningsrettede elementer og et språktilbud. For deltagere som har barn under 18 år, skal også kurs i foreldreveiledning inngå. Det samme gjelder for deltagere som får barn i løpet av programmet. Kravene i § 14 første ledd bokstav a, b og c og kravet i § 14 fjerde ledd om at programmet skal være på fulltid, gjelder ikke. Dersom forhold på kommunens side medfører at programmet må være på deltid, skal det utbetales introduksjonsstønad tilsvarende deltagelse på fulltid.</article><article class="legalP" id="kapittel-9-foreslåttparagraf-3-ledd-5">Retten til å delta i et introduksjonsprogram etter andre eller tredje ledd gjelder også for personer som har gått ut i arbeid og tidligere har avvist eller avbrutt deltagelse i programmet. § 3 tredje ledd gjelder ikke.</article><article class="legalP" id="kapittel-9-foreslåttparagraf-3-ledd-6">Kommunen skal, samtidig som det treffes vedtak om introduksjonsprogram, utarbeide en integreringsplan. Planen skal utarbeides sammen med deltageren og utformes på bakgrunn av gjennomført kompetansekartlegging og en vurdering av hvilke elementer deltageren kan nyttiggjøre seg. Planen skal minst inneholde deltagerens sluttmål for programmet, programmets varighet, elementene i programmet og klagemuligheter. Kommunen avgjør innholdet i integreringsplanen dersom det er uenighet mellom kommunen og den enkelte. §§ 15 og 16 gjelder ikke.</article><article class="legalP" id="kapittel-9-foreslåttparagraf-3-ledd-7">Departementet kan gi forskrift om hva som regnes som utdanning på videregående nivå etter paragrafen her.</article></article><article class="futureLegalArticle" data-name="§37d" id="kapittel-9-foreslåttparagraf-4"><span class="futureLegalArticleHeader"><span class="legalArticleValue">§ 37 d</span>. <span class="legalArticleTitle">Opplæring i norsk</span></span><article class="legalP" id="kapittel-9-foreslåttparagraf-4-ledd-1">Personer som har fått oppholdstillatelse etter utlendingsloven § 34, har rett, men ikke plikt, til å delta i opplæring i norsk etter kapittel 6 i loven her. De har ikke rett eller plikt til opplæring i samfunnskunnskap. For øvrig gjelder § 26.</article><article class="legalP" id="kapittel-9-foreslåttparagraf-4-ledd-2">Retten til opplæring i norsk gjelder i ett år fra oppstartstidspunktet. For øvrig gjelder §§ 30 og 32 i loven her. Deltagere i opplæringen bør oppnå et minimumsnivå i norsk. Plikten til å avlegge prøver etter § 37 gjelder ikke. Kommunen skal likevel sørge for at deltagerne får mulighet til å avlegge gratis avsluttende prøve i norsk.</article><article class="legalP" id="kapittel-9-foreslåttparagraf-4-ledd-3">Kommunen skal, samtidig som det treffes vedtak om opplæring i norsk, utarbeide en norskplan. Norskplanen skal inneholde deltagerens norskmål, omfanget av opplæringen og klagemuligheter. § 34 gjelder ikke.</article></article><article class="futureLegalArticle" data-name="§37e" id="kapittel-9-foreslåttparagraf-5"><span class="futureLegalArticleHeader"><span class="legalArticleValue">§ 37 e</span>. <span class="legalArticleTitle">Forskriftshjemmel</span></span><article class="legalP" id="kapittel-9-foreslåttparagraf-5-ledd-1">Når det er nødvendig for å tilpasse integreringstiltak til personer som er innvilget midlertidig kollektiv beskyttelse etter utlendingsloven § 34, kan departementet gi midlertidig forskrift om<ul class="defaultList"><li data-li-identifier="a." data-name="a."><article class="listArticle" id="kapittel-9-foreslåttparagraf-5-ledd-1-punkt-1"><article class="legalP" id="kapittel-9-foreslåttparagraf-5-ledd-1-punkt-1-ledd-1">målgruppene for og rettigheter og plikter til opplæring i mottak, introduksjonsprogram og opplæring i norsk og samfunnskunnskap etter §§ 5, 8, 26, § 37 c og 37 d</article></article></li><li data-li-identifier="b." data-name="b."><article class="listArticle" id="kapittel-9-foreslåttparagraf-5-ledd-1-punkt-2"><article class="legalP" id="kapittel-9-foreslåttparagraf-5-ledd-1-punkt-2-ledd-1">retten til karriereveiledning etter §§ 11 og 37 b</article></article></li><li data-li-identifier="c." data-name="c."><article class="listArticle" id="kapittel-9-foreslåttparagraf-5-ledd-1-punkt-3"><article class="legalP" id="kapittel-9-foreslåttparagraf-5-ledd-1-punkt-3-ledd-1">utsettelse av frister for oppstart av introduksjonsprogram og opplæring i norsk og samfunnskunnskap etter §§ 12, 30, 37 c og 37 d</article></article></li><li data-li-identifier="d." data-name="d."><article class="listArticle" id="kapittel-9-foreslåttparagraf-5-ledd-1-punkt-4"><article class="legalP" id="kapittel-9-foreslåttparagraf-5-ledd-1-punkt-4-ledd-1">kravene til innhold i introduksjonsprogrammet etter §§ 14 og 37 c</article></article></li><li data-li-identifier="e." data-name="e."><article class="listArticle" id="kapittel-9-foreslåttparagraf-5-ledd-1-punkt-5"><article class="legalP" id="kapittel-9-foreslåttparagraf-5-ledd-1-punkt-5-ledd-1">retten til, beregningen av og reduksjon i introduksjonsstønaden etter kapittel 5 ved deltagelse i introduksjonsprogram etter § 37 c</article></article></li><li data-li-identifier="f." data-name="f."><article class="listArticle" id="kapittel-9-foreslåttparagraf-5-ledd-1-punkt-6"><article class="legalP" id="kapittel-9-foreslåttparagraf-5-ledd-1-punkt-6-ledd-1">varigheten og omfanget av opplæring og kravene til opplæringen etter §§ 30 til 33 og 37 d</article></article></li><li data-li-identifier="g." data-name="g."><article class="listArticle" id="kapittel-9-foreslåttparagraf-5-ledd-1-punkt-7"><article class="legalP" id="kapittel-9-foreslåttparagraf-5-ledd-1-punkt-7-ledd-1">prøver i norsk og samfunnskunnskap etter § 37.</article></article></li></ul><p class="leddfortsettelse">Forskrifter etter første punktum kan fravike bestemmelsene som nevnt i bokstav a til g.</p></article><article class="legalP" id="kapittel-9-foreslåttparagraf-5-ledd-2">Dersom kapasitetshensyn i kommunen eller fylkeskommunen gjør det nødvendig, kan en midlertidig forskrift etter første ledd også fravike kravene som følger av bestemmelsene som nevnt i første ledd bokstav a til g, for andre enn personer som har fått oppholdstillatelse etter utlendingsloven § 34.</article></article></section><section class="section" data-name="kapX" id="kapittel-10" data-lovdata-URL="LTI/lov/2022-06-10-35/KAPITTEL_10"><h2 data-text-align="center">X</h2><article class="defaultP">I lov 18. juni 2021 nr. 97 om barnevern gjøres følgende endringer:</article> <article class="defaultP" margin-top="true">Ny § 2-7 skal lyde:</article><article class="futureLegalArticle" data-name="§2-7" id="kapittel-10-foreslåttparagraf-1"><span class="futureLegalArticleHeader"><span class="legalArticleValue">§ 2-7</span>. <span class="legalArticleTitle">Midlertidig adgang til unntak fra frister</span></span><article class="legalP" id="kapittel-10-foreslåttparagraf-1-ledd-1">Når det som følge av et høyt antall ankomster til Norge av personer fordrevet fra Ukraina er nødvendig for at barnevernstjenesten skal kunne gjennomføre sine oppgaver på en formålstjenlig og forsvarlig måte, kan departementet gi midlertidig forskrift om unntak fra fristene i § 2-1 første ledd og § 2-2 annet ledd.</article></article> <article class="defaultP" margin-top="true">§ 3-3 nytt tredje ledd skal lyde:</article><article class="legalP" id="kapittel-10-ledd-1">Når det som følge av krigen i Ukraina er nødvendig å evakuere barn som er under omsorg av ukrainske myndigheter, kan barnevernstjenesten samtykke i plassering av barn i et fosterhjem eller en institusjon i Norge etter en anmodning fra ukrainske myndigheter, dersom<ul class="defaultList"><li data-li-identifier="a." data-name="a."><article class="listArticle" id="kapittel-10-ledd-1-punkt-1"><article class="legalP" id="kapittel-10-ledd-1-punkt-1-ledd-1">plasseringen er forsvarlig og til barnets beste</article></article></li><li data-li-identifier="b." data-name="b."><article class="listArticle" id="kapittel-10-ledd-1-punkt-2"><article class="legalP" id="kapittel-10-ledd-1-punkt-2-ledd-1">det er inngått en avtale med kompetente ukrainske myndigheter</article></article></li><li data-li-identifier="c." data-name="c."><article class="listArticle" id="kapittel-10-ledd-1-punkt-3"><article class="legalP" id="kapittel-10-ledd-1-punkt-3-ledd-1">vilkår for plassering etter artikkel 33 i konvensjon 19. oktober 1996 om jurisdiksjon, lovvalg, anerkjennelse, fullbyrdelse og samarbeid vedrørende foreldremyndighet og tiltak for beskyttelse av barn er oppfylt.</article></article></li></ul><p class="leddfortsettelse">Barnevernstjenesten skal sørge for at barnet registreres med søknad om beskyttelse eller søknad om opphold hos utlendingsmyndighetene. Dersom barnet har vanlig bosted i Norge når den ekstraordinære situasjonen opphører, skal barnevernstjenesten vurdere om vilkårene for å anmode om en overføring av jurisdiksjon til barnets tidligere bostedsstat er oppfylt.</p></article> <article class="defaultP" margin-top="true">§ 11-1 nytt fjerde til sjette ledd skal lyde:</article><article class="legalP" id="kapittel-10-ledd-2">Bestemmelsen gjelder også barn under 15 år som har flyktningstatus eller er innvilget midlertidig kollektiv beskyttelse.</article><article class="legalP" id="kapittel-10-ledd-3">Når det som følge av et høyt antall ankomster til Norge av personer fordrevet fra Ukraina er nødvendig av kapasitetshensyn og for å ivareta det enkelte barnets behov, kan tilbudet etter første ledd også være opphold i et familiebasert botilbud. Slike botilbud skal fylle kravene som stilles til fosterforeldre etter § 9-3 med forskrift. Når barnet har opphold i et familiebasert botilbud, har Barne-, ungdoms- og familieetaten omsorgsansvaret for barnet og ansvaret for kartleggingen etter § 11-4. Botilbudet utøver omsorgsansvaret på vegne av Barne-, ungdoms- og familieetaten.</article><article class="legalP" id="kapittel-10-ledd-4">Barne-, ungdoms- og familieetaten har ansvaret for godkjenning, opplæring og oppfølging av det familiebaserte botilbudet og for oppfølgingen av barnet. Ansvaret for oppfølging tilsvarer oppfølgingsplikten etter § 9-6 med forskrift og plikten til å fatte oppfølgingsvedtak etter § 11-3. Barne-, ungdoms- og familieetaten er også ansvarlig for utgifter forbundet med det familiebaserte botilbudet.</article> <article class="defaultP" margin-top="true">§ 11-3 nytt tredje ledd skal lyde:</article><article class="legalP" id="kapittel-10-ledd-5">Når det som følge av et høyt antall ankomster til Norge av personer fordrevet fra Ukraina er nødvendig for at Barne-, ungdoms- og familieetaten eller omsorgssenteret skal kunne gjennomføre og prioritere sine oppgaver på en formålstjenlig og forsvarlig måte, kan fristene etter første ledd forlenges. Fristen for omsorgssenteret til å sende forslag til oppfølgingsvedtak kan utvides til fem uker etter barnets ankomst til senteret. Fristen for Barne-, ungdoms- og familieetaten til å treffe vedtak kan utvides til ti uker etter barnets ankomst til senteret. Barne-, ungdoms- og familieetaten skal orientere statsforvalteren dersom unntaksadgangen tas i bruk. Beslutningen skal begrunnes og dokumenteres.</article> <article class="defaultP" margin-top="true">§ 12-11 fjerde ledd nytt fjerde punktum skal lyde:</article><article class="legalP" id="kapittel-10-ledd-6">Plikten til å legge fram politiattest i samsvar med første punktum gjelder også den eller de som skal ta imot enslige mindreårige i et familiebasert botilbud som nevnt i § 11-1 femte ledd.</article> <article class="defaultP" margin-top="true">§ 17-3 andre ledd nytt andre punktum skal lyde:</article><article class="legalP" id="kapittel-10-ledd-7">Tilsynsansvaret gjelder også familiebaserte botilbud etter § 11-1 femte ledd.</article></section><section class="section" data-name="kapXI" id="kapittel-11" data-lovdata-URL="LTI/lov/2022-06-10-35/KAPITTEL_11"><h2 data-text-align="center">XI</h2><ul class="defaultList"><li data-li-identifier="1." data-name="1."><article class="listArticle" id="kapittel-11-punkt-1"><article class="legalP" id="kapittel-11-punkt-1-ledd-1">Loven gjelder fra den tiden Kongen bestemmer. Kongen kan sette i kraft de enkelte bestemmelsene til ulik tid.</article></article></li><li data-li-identifier="2." data-name="2."><article class="listArticle" id="kapittel-11-punkt-2"><article class="legalP" id="kapittel-11-punkt-2-ledd-1">Del I til X i loven oppheves 1. juli 2023.</article></article></li><li data-li-identifier="3." data-name="3."><article class="listArticle" id="kapittel-11-punkt-3"><article class="legalP" id="kapittel-11-punkt-3-ledd-1">Kongen kan gi nærmere overgangsregler for ikrafttredelsen av loven og for opphevelsen av loven.</article></article></li></ul></section></main></body></html>