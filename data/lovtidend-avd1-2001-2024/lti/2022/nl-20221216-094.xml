<!DOCTYPE html><html lang="nb"><head><title>Lov om endringer i konkurranseloven m.m. (unntak fra offentleglova og beregning av renter)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2022-12-16-94</dd><dt class="dokid">DokumentID</dt><dd class="dokid">LTI/lov/2022-12-16-94</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1967-12-15-9</li><li>lov/2004-03-05-12</li><li>lov/2022-03-04-7</li></ul></dd><dt class="legalArea">Rettsområde</dt><dd class="legalArea"><ul><li>Forbruker-, kjøps- og konkurranserett &gt; Konkurranse</li></ul></dd><dt class="dateOfPublication">Kunngjort</dt><dd class="dateOfPublication">2022-12-16 13:00</dd><dt class="journalNumber">Journalnummer</dt><dd class="journalNumber">2022-1566</dd><dt class="titleShort">Korttittel</dt><dd class="titleShort">Endringslov til konkurranseloven m.m.</dd><dt class="title">Tittel</dt><dd class="title">Lov om endringer i konkurranseloven m.m. (unntak fra offentleglova og beregning av renter)</dd><dt class="miscInformation">Annet om dokumentet</dt><dd class="miscInformation">Prop.136 L (2021–2022), Innst.79 L (2022–2023), Lovvedtak 7 (2022–2023). Stortingets første og andre gangs behandling hhv. 29. november og 6. desember 2022. Fremmet av Nærings- og fiskeridepartementet.</dd><dt class="refid">RefID</dt><dd class="refid">lov/2022-12-16-94</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i konkurranseloven m.m. (unntak fra offentleglova og beregning av renter)<ul class="tocSubUl"><li>I</li><li>II</li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2022-12-16-94" id="dokument"><h1>Lov om endringer i konkurranseloven m.m. (unntak fra offentleglova og beregning av renter)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 15. desember 1967 nr. 9 om patenter (patentloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 5. mars 2004 nr. 12 om konkurranse mellom foretak og kontroll med foretakssammenslutninger (konkurranseloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 4. mars 2022 nr. 7 om nasjonale saksbehandlingsregler i saker om offentlig støtte (støtteprosessloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2022-12-16-94/KAPITTEL_1"><h2 data-text-align="center">I</h2><article class="defaultP">I lov 5. mars 2004 nr. 12 om konkurranse mellom foretak og kontroll med foretakssammenslutninger gjøres følgende endringer:</article> <article class="defaultP" margin-top="true">§ 26 første og andre ledd skal lyde:</article><article class="legalP" id="kapittel-1-ledd-1">Før saken er avsluttet gjelder ikke offentleglova i saker om overtredelse av:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">§ 10, § 11, § 18 første ledd eller § 19 første ledd</article></article></li><li data-li-identifier="b." data-name="b."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">pålegg gitt i medhold av § 18 tredje eller femte ledd, § 24 første eller andre ledd eller § 25 andre ledd</article></article></li><li data-li-identifier="c." data-name="c."><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">vedtak truffet i medhold av § 12</article></article></li><li data-li-identifier="d." data-name="d."><article class="listArticle" id="kapittel-1-ledd-1-punkt-4"><article class="legalP" id="kapittel-1-ledd-1-punkt-4-ledd-1">forskrift gitt i medhold av § 14</article></article></li></ul></article><article class="legalP" id="kapittel-1-ledd-2">Offentleglova gjelder heller ikke for dokumenter som er mottatt av Konkurransetilsynet i forbindelse med en lempningssøknad eller forliksforhandlinger etter § 29 a, også etter at saken er avsluttet. En sak regnes ikke som avsluttet hvis Konkurransetilsynet begjærer påtale eller påtalemyndigheten finner at offentlig påtale kreves av sterke allmenne hensyn.</article> <article class="defaultP" margin-top="true">Gjeldende § 26 andre ledd blir nytt tredje ledd.</article> <article class="defaultP" margin-top="true">§ 29 femte og sjette ledd skal lyde:</article><article class="legalP" id="kapittel-1-ledd-3">Det skal beregnes renter av overtredelsesgebyr etter første ledd i samsvar med forsinkelsesrenteloven fra det tidspunktet Konkurransetilsynets vedtak er endelig eller saken er rettskraftig avgjort. Det skal også beregnes renter av overtredelsesgebyret fra forfallstidspunktet i tredje ledd og frem til forsinkelsesrenten begynner å løpe. Rentesatsen etter andre punktum skal tilsvare den pengepolitiske styringsrenten fastsatt av Norges Bank per 1. januar det aktuelle året tillagt ett prosentpoeng. Konkurransetilsynet kan ettergi renter etter andre punktum helt eller delvis dersom vedtaket ikke er endelig eller saken ikke er rettskraftig avgjort innen tre år fra vedtak om overtredelsesgebyr ble fattet og dette ikke skyldes forhold på foretakets side.</article><article class="legalP" id="kapittel-1-ledd-4">Kongen kan ved forskrift gi nærmere regler om utmåling av overtredelsesgebyr og beregning av renter etter femte ledd.</article> <article class="defaultP" margin-top="true">§ 36 nytt femte ledd skal lyde:</article><article class="legalP" id="kapittel-1-ledd-5">Dersom det ikke er til hinder for forsvarlig saksbehandling, kan nemndas leder beslutte at saksforberedende avgjørelser om innsyn etter offentleglova eller forvaltningsloven kan treffes av sekretariatet. Nemndas leder kan også beslutte at klager på Konkurransetilsynets avslag på krav om innsyn og krav om dekning av sakskostnader etter forvaltningsloven skal behandles av ett nemndsmedlem.</article> <article class="defaultP" margin-top="true">Gjeldende § 36 femte og sjette ledd blir sjette og nytt sjuende ledd.</article> <article class="defaultP" margin-top="true">§ 37 nytt første ledd skal lyde:</article><article class="legalP" id="kapittel-1-ledd-6">Dersom Konkurransetilsynet ikke gir klager medhold, skal klagen og sakens øvrige dokumenter uten ugrunnet opphold oversendes Konkurranseklagenemnda. Dette gjelder likevel ikke interne dokumenter etter forvaltningsloven § 18 a.</article> <article class="defaultP" margin-top="true">Gjeldende § 37 første ledd blir nytt tredje ledd.</article></section><section class="section" data-name="kapII" id="kapittel-2" data-lovdata-URL="LTI/lov/2022-12-16-94/KAPITTEL_2"><h2 data-text-align="center">II</h2><article class="defaultP">I lov 15. desember 1967 nr. 9 om patenter skal § 50 a første ledd nytt sjette punktum lyde:</article><article class="legalP" id="kapittel-2-ledd-1">Konkurranseklagenemnda behandler klager over Konkurransetilsynets vedtak etter denne paragrafen.</article></section><section class="section" data-name="kapIII" id="kapittel-3" data-lovdata-URL="LTI/lov/2022-12-16-94/KAPITTEL_3"><h2 data-text-align="center">III</h2><article class="defaultP">I lov 4. mars 2022 nr. 7 om nasjonale saksbehandlingsregler i saker om offentlig støtte skal § 2 første ledd nytt annet punktum lyde:</article><article class="legalP" id="kapittel-3-ledd-1">Departementet kan gi forskrift om gjennomføring i norsk rett av EØS-prosedyreregler.</article></section><section class="section" data-name="kapIV" id="kapittel-4" data-lovdata-URL="LTI/lov/2022-12-16-94/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelser til forskjellig tid.</article></section></main></body></html>