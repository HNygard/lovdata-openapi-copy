<!DOCTYPE html><html lang="no"><head><title>Forskrift om endring i forskrift om tilsetningsstoffer til næringsmidler</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-09-19-1591</dd><dt class="dokid">DokumentID</dt><dd class="dokid">LTI/forskrift/2022-09-19-1591</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="dateInForce">I kraft fra</dt><dd class="dateInForce">2022-09-19</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-06-06-668</li></ul></dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§9</li><li>forskrift/2003-12-19-1790</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2022-09-19 14:55</dd><dt class="journalNumber">Journalnummer</dt><dd class="journalNumber">2022-1229</dd><dt class="title">Tittel</dt><dd class="title">Forskrift om endring i forskrift om tilsetningsstoffer til næringsmidler</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 19. september 2022 med hjemmel i lov 19. desember 2003 nr. 124 om matproduksjon og mattrygghet mv. (matloven) § 9 første ledd, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884. <br /> <strong>EØS-henvisninger:</strong> EØS-avtalen vedlegg II kap. XII nr. 54zzzzt (forordning (EU) 2021/148).</dd><dt class="refid">RefID</dt><dd class="refid">forskrift/2022-09-19-1591</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilsetningsstoffer til næringsmidler<ul class="tocSubUl"><li>I</li><li>II</li><li>Forordninger<ul class="tocSubUl"><li>Artikkel 7a Oppfølging av EFSAs uttalelser</li><li>Artikkel 7b Rådgivning før inngivelse</li><li>Artikkel 7c Melding om undersøkelser</li><li>Artikkel 7d Format for inngivelser</li><li>Artikkel 7e Åpenhet</li><li>Artikkel 8 Fortrolighet</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2022-09-19-1591" id="dokument"><h1>Forskrift om endring i forskrift om tilsetningsstoffer til næringsmidler</h1><section class="section" data-name="kapI" id="kapittel-1" data-lovdata-URL="LTI/forskrift/2022-09-19-1591/KAPITTEL_1"><h2 data-text-align="center">I</h2><article class="defaultP">I forskrift 6. juni 2011 nr. 668 om tilsetningsstoffer til næringsmidler gjøres følgende endringer:</article> <article class="defaultP" margin-top="true">Punktet i EØS-henvisningsfeltet som gjelder EØS-avtalen vedlegg II kapittel XII nr. 54zzzzt skal lyde:</article><article class="defaultP">nr. 54zzzzt (forordning (EU) nr. 257/2010 som endret ved forordning (EU) 2021/148)</article> <article class="defaultP" margin-top="true">§ 2 første ledd skal lyde:</article><article class="legalP" id="kapittel-1-ledd-1">EØS-avtalen vedlegg II kapittel XII nr. 54zzzzt (forordning (EU) nr. 257/2010 som endret ved forordning (EU) 2021/148) om iverksettelse av et program for re-evaluering av godkjente tilsetningsstoffer til næringsmidler i henhold til europaparlaments- og rådsforordning (EF) nr. 1333/2008 om tilsetningsstoffer til næringsmidler gjelder som forskrift med de tilpasningene som følger av vedlegg II, protokoll 1 til avtalen og avtalen for øvrig.</article></section><section class="section" data-name="kapII" id="kapittel-2" data-lovdata-URL="LTI/forskrift/2022-09-19-1591/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section><section class="section" id="kapittel-3" data-lovdata-URL="LTI/forskrift/2022-09-19-1591/KAPITTEL_3"><h2>Forordninger</h2><article class="defaultP">Endringer som gjøres i punktet «Forordninger»:</article> <article class="defaultP" margin-top="true">I punktet Forordning (EU) nr. 257/2010 gjøres følgende endringer:</article> <article class="defaultP" margin-top="true">Innledningsteksten og konsolideringsoversikten skal lyde:</article><article class="legalP" id="kapittel-3-ledd-1">Nedenfor gjengis til informasjon norsk oversettelse av forordning (EU) nr. 257/2010. Dette er grunnrettsakten. Grunnrettsakten er endret ved forordning (EU) 2021/148. Alle endringer av grunnrettsakten og de endringer og tillegg som følger av EØS-tilpasningen av rettsakten i samsvar med vedlegg II kapittel XII nr. 54zzzzt er innarbeidet nedenfor.</article><article class="defaultP">►<strong>B</strong></article><article class="defaultP">som endret ved</article><article class="defaultP">►<strong>M1</strong> Forordning (EU) 2021/148</article> <article class="defaultP" margin-top="true">I forordning (EU) nr. 257/2010 gjøres følgende endringer:</article><article class="defaultP">1. I artikkel 4 skal bokstav c) lyde:</article><article class="defaultP">►<strong>M1</strong><ul class="defaultList"><li data-li-identifier="c." data-name="c."><article class="listArticle" id="kapittel-3-ledd-1-punkt-1"><article class="legalP" id="kapittel-3-ledd-1-punkt-1-ledd-1">undersøke opplysningene inngitt av den eller de berørte driftsansvarlige og/eller eventuelle andre berørte parter i samsvar med artikkel 5, 6 og 7 i denne forordningen, ◄<strong>M1</strong></article></article></li></ul></article> <article class="defaultP" margin-top="true">2. Nye artikler 7a–7e skal lyde:</article><article class="defaultP">►<strong>M1</strong></article><article class="futureLegalArticle" data-name="a7a" id="kapittel-3-foreslåttparagraf-1"><span class="futureLegalArticleHeader" data-text-align="center"><span class="legalArticleValue">Artikkel 7a</span><br /><span class="legalArticleTitle">Oppfølging av EFSAs uttalelser</span></span><article class="numberedLegalP" data-numerator="1" id="kapittel-3-foreslåttparagraf-1-nummer-1">1. Dersom EFSA, på grunnlag av opplysningene nevnt i artikkel 4, ikke kan bekrefte tryggheten ved en næringsmiddeltilsetning, ved dens bruk eller bruksmengder eller ved de anbefalte endringene av spesifikasjonene, kan Kommisjonen treffe eller be EFSA om å treffe ytterligere tiltak, herunder utsending av anmodninger om opplysninger, for å fullføre trygghetsvurderingen.</article><article class="numberedLegalP" data-numerator="2" id="kapittel-3-foreslåttparagraf-1-nummer-2">2. Dersom dataene og opplysningene som det anmodes om i samsvar med nr. 1, ikke blir inngitt, eller dersom de ikke gjør det mulig å bekrefte tryggheten ved næringsmiddeltilsetningen, dens bruk, bruksmengder eller spesifikasjoner, kan næringsmiddeltilsetningen fjernes fra EU-listen i samsvar med prosedyren fastsatt i artikkel 10 nr. 3 i forordning (EF) nr. 1333/2008.</article></article><article class="futureLegalArticle" data-name="a7b" id="kapittel-3-foreslåttparagraf-2"><span class="futureLegalArticleHeader" data-text-align="center"><span class="legalArticleValue">Artikkel 7b</span><br /><span class="legalArticleTitle">Rådgivning før inngivelse</span></span><article class="legalP" id="kapittel-3-foreslåttparagraf-2-ledd-1">Dersom EFSA blir pålagt eller bedt om å avgi en uttalelse i samsvar med denne forordningen, skal EFSAs personale på anmodning fra den eller de berørte driftsansvarlige eller enhver annen berørt part gi råd om de reglene som gjelder for og det innholdet som kreves ved inngivelse av opplysninger i samsvar med artikkel 4 – 7a. Slike råd skal gis i samsvar med artikkel 32a i europaparlaments- og rådsforordning (EF) nr. 178/2002, som skal gjelde tilsvarende med nødvendige endringer.</article></article><article class="futureLegalArticle" data-name="a7c" id="kapittel-3-foreslåttparagraf-3"><span class="futureLegalArticleHeader" data-text-align="center"><span class="legalArticleValue">Artikkel 7c</span><br /><span class="legalArticleTitle">Melding om undersøkelser</span></span><article class="legalP" id="kapittel-3-foreslåttparagraf-3-ledd-1">Berørte driftsansvarlige og andre berørte parter skal uten unødig opphold melde fra til EFSA om tittelen på og omfanget av enhver undersøkelse som de bestiller eller gjennomfører for å støtte en ny vurdering av en godkjent næringsmiddeltilsetning i samsvar med artikkel 4–7a i denne forordningen, samt om hvilket laboratorium eller forsøksanlegg som gjennomfører undersøkelsen, og undersøkelsens startdato og planlagte sluttdato.</article><article class="legalP" id="kapittel-3-foreslåttparagraf-3-ledd-2">Laboratorier og andre forsøksanlegg i Unionen skal også uten unødig opphold melde fra til EFSA om tittelen på og omfanget av enhver undersøkelse som bestilles av driftsansvarlige og andre berørte parter, og som gjennomføres av disse laboratoriene eller disse andre forsøksanleggene for å støtte en ny vurdering av en godkjent næringsmiddeltilsetning i samsvar med artikkel 4 – 7a i denne forordningen, og om undersøkelsens startdato og planlagte sluttdato samt navnet på de driftsansvarlige eller andre berørte partene som bestilte undersøkelsen. EFSA skal registrere undersøkelser som meldes i samsvar med denne artikkelen, i databasen nevnt i artikkel 32b nr. 1 i forordning (EF) nr. 178/2002.</article></article><article class="futureLegalArticle" data-name="a7d" id="kapittel-3-foreslåttparagraf-4"><span class="futureLegalArticleHeader" data-text-align="center"><span class="legalArticleValue">Artikkel 7d</span><br /><span class="legalArticleTitle">Format for inngivelser</span></span><article class="legalP" id="kapittel-3-foreslåttparagraf-4-ledd-1">Inntil det er vedtatt standardiserte dataformater i henhold til artikkel 39f i forordning (EF) nr. 178/2002, skal opplysninger som inngis i samsvar med denne forordningen, sendes inn i et elektronisk format som gjør det mulig å laste ned, skrive ut og søke i dokumenter. Etter at det er vedtatt standardiserte dataformater i henhold til artikkel 39f i forordning (EF) nr. 178/2002, skal opplysninger inngis i samsvar med disse standardiserte dataformatene.</article></article><article class="futureLegalArticle" data-name="a7e" id="kapittel-3-foreslåttparagraf-5"><span class="futureLegalArticleHeader" data-text-align="center"><span class="legalArticleValue">Artikkel 7e</span><br /><span class="legalArticleTitle">Åpenhet</span></span><article class="legalP" id="kapittel-3-foreslåttparagraf-5-ledd-1">Dersom EFSA blir pålagt eller bedt om å avgi en uttalelse i samsvar med denne forordningen, skal EFSA høre berørte parter og offentligheten på grunnlag av den ikke-fortrolige versjonen av opplysningene som er inngitt i samsvar med denne forordningen, i samsvar med artikkel 32c nr. 2 i forordning (EF) nr. 178/2002, som skal gjelde tilsvarende med nødvendige endringer. ◄<strong>M1</strong></article></article> <article class="defaultP" margin-top="true">3. Artikkel 8 skal lyde:</article><article class="defaultP">►<strong>M1</strong></article><article class="futureLegalArticle" data-name="a8" id="kapittel-3-foreslåttparagraf-6"><span class="futureLegalArticleHeader" data-text-align="center"><span class="legalArticleValue">Artikkel 8</span><br /><span class="legalArticleTitle">Fortrolighet</span></span><article class="legalP" id="kapittel-3-foreslåttparagraf-6-ledd-1">Ved inngivelse av opplysninger i samsvar med denne forordningen kan den berørte driftsansvarlige eller andre berørte parter anmode om fortrolig behandling av visse av opplysningene eller dataene. Slike anmodninger skal ha en verifiserbar begrunnelse. Slike anmodninger om fortrolighet skal vurderes i samsvar med artikkel 12 i forordning (EF) nr. 1331/2008, som skal gjelde tilsvarende med nødvendige endringer. ◄<strong>M1</strong></article></article></section></main></body></html>