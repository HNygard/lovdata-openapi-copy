<!DOCTYPE html><html lang="no"><head><title>Forskrift om ekstrautbetaling av produksjonstilskudd i 2022</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-07-01-1280</dd><dt class="dokid">DokumentID</dt><dd class="dokid">LTI/forskrift/2022-07-01-1280</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Landbrukspolitisk avdeling</li></ul></dd><dt class="dateInForce">I kraft fra</dt><dd class="dateInForce">2022-07-01</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§3</li><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2022-07-04 14:25</dd><dt class="journalNumber">Journalnummer</dt><dd class="journalNumber">2022-1011</dd><dt class="title">Tittel</dt><dd class="title">Forskrift om ekstrautbetaling av produksjonstilskudd i 2022</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 1. juli 2022 med hjemmel i lov 12. mai 1995 nr. 23 om jord (jordlova) § 3 og § 18.</dd><dt class="refid">RefID</dt><dd class="refid">forskrift/2022-07-01-1280</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om ekstrautbetaling av produksjonstilskudd i 2022<ul class="tocSubUl"><li>§ 1. Virkeområde</li><li>§ 2. Grunnvilkår</li><li>§ 3. Tilskudd på grunnlag av godkjent produksjons- og avløsertilskudd for 2021</li><li>§ 4. Tilskudd på grunnlag av opplysninger registrert i del 1 av søknad om produksjons- og avløsertilskudd 2022</li><li>§ 5. Tilskudd til foretak som ikke mottar tilskudd etter § 3</li><li>§ 6. Korrigering av tilskudd etter denne forskriften</li><li>§ 7. Administrasjon og klage</li><li>§ 8. Opplysningsplikt og kontroll</li><li>§ 9. Tilbakebetaling og renter mv.</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2022-07-01-1280" id="dokument"><h1>Forskrift om ekstrautbetaling av produksjonstilskudd i 2022</h1><article class="legalArticle" data-lovdata-URL="LTI/forskrift/2022-07-01-1280/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften regulerer ekstrautbetaling av produksjonstilskudd i tråd med jordbruksoppgjøret i 2022, jf. Prop.120 S (2021–2022).</article><article class="legalP" id="paragraf-1-ledd-2">Tilskuddene beregnes med grunnlag i bestemmelser om satser, definisjoner m.m. fastsatt i kapittel 7.10 i jordbruksavtalen 2022–2023.</article></article><article class="legalArticle" data-lovdata-URL="LTI/forskrift/2022-07-01-1280/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Grunnvilkår</span></h2><article class="legalP" id="paragraf-2-ledd-1">Tilskudd etter forskriften kan gis til foretak som oppfyller vilkårene for å motta produksjons- og avløsertilskudd etter forskrift 19. desember 2014 nr. 1817 om produksjons- og avløsertilskudd i jordbruket. Tilskudd kan gis til foretak som har fått innvilget, eller får innvilget produksjons- og avløsertilskudd for de to søknadsårene 2021 og 2022.</article></article><article class="legalArticle" data-lovdata-URL="LTI/forskrift/2022-07-01-1280/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilskudd på grunnlag av godkjent produksjons- og avløsertilskudd for 2021</span></h2><article class="legalP" id="paragraf-3-ledd-1">Det kan gis tilskudd for<ul class="defaultList"><li data-li-identifier="a." data-name="a."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">slaktegris, rugeegg, slaktet gås, slaktet kalkun, slaktet and, kylling solgt som livdyr, kalkun solgt som livdyr, slaktekylling og bifolk etter satser i tabell 7.19 i jordbruksavtalen 2022–2023,</article></article></li><li data-li-identifier="b." data-name="b."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">arealer med de vekstgrupper og de satser som fremgår av tabell 7.18 i jordbruksavtalen 2022–2023, og</article></article></li><li data-li-identifier="c." data-name="c."><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">veksthusgrønnsaker og salat på friland etter satser i tabell 7.17 i jordbruksavtalen 2022–2023.</article></article></li></ul></article><article class="legalP" id="paragraf-3-ledd-2">Tilskudd etter første ledd kan gis til foretak som fikk godkjent søknad om produksjons- og avløsertilskudd for 2021. Tilskuddet baseres på godkjente verdier i vedtaket.</article></article><article class="legalArticle" data-lovdata-URL="LTI/forskrift/2022-07-01-1280/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilskudd på grunnlag av opplysninger registrert i del 1 av søknad om produksjons- og avløsertilskudd 2022</span></h2><article class="legalP" id="paragraf-4-ledd-1">Det kan gis tilskudd for melkekyr, ammekyr, andre storfe, melkegeit, melkesau, sau, ammegeit, avlsgris, verpehøner for konsumeggproduksjon og avlsdyr av ender, kalkuner og gjess, hjort over 1 år etter satser i tabell 7.19 i jordbruksavtalen 2022–2023.</article><article class="legalP" id="paragraf-4-ledd-2">For at et foretak skal kunne motta tilskudd etter første ledd, må dyrene være registrert i del 1 av søknad om produksjons- og avløsertilskudd med søknadsfrist 15. mars 2022, og godkjennes i forbindelse med vedtak om produksjons- og avløsertilskudd for søknadsåret 2022.</article></article><article class="legalArticle" data-lovdata-URL="LTI/forskrift/2022-07-01-1280/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilskudd til foretak som ikke mottar tilskudd etter § 3</span></h2><article class="legalP" id="paragraf-5-ledd-1">Til foretak som ikke mottok tilskudd etter § 3 første ledd, kan det gis tilskudd med grunnlag i foretakets godkjente opplysninger i forbindelse med vedtak om produksjons- og avløsertilskudd som gjelder søknad for søknadsåret 2022, for<ul class="defaultList"><li data-li-identifier="a." data-name="a."><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">slaktegris, rugeegg, slaktet gås, slaktet kalkun, slaktet and, kylling solgt som livdyr, kalkun solgt som livdyr, slaktekylling og bifolk etter satser i tabell 7.19 i jordbruksavtalen 2022–2023,</article></article></li><li data-li-identifier="b." data-name="b."><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">arealer med de vekstgrupper og de satser som fremgår av tabell 7.18 i jordbruksavtalen 2022–2023, og</article></article></li><li data-li-identifier="c." data-name="c."><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">veksthusgrønnsaker og salat på friland etter satser i tabell 7.17 i jordbruksavtalen 2022–2023.</article></article></li></ul></article></article><article class="legalArticle" data-lovdata-URL="LTI/forskrift/2022-07-01-1280/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Korrigering av tilskudd etter denne forskriften</span></h2><article class="legalP" id="paragraf-6-ledd-1">Foretakets tilskudd som utbetales med grunnlag i søkers registrerte opplysninger i søknad om produksjons- og avløsertilskudd for søknadsåret 2022, skal korrigeres mot godkjente opplysninger i forbindelse med vedtak om utbetaling av produksjons- og avløsertilskudd for søknadsåret 2022.</article><article class="legalP" id="paragraf-6-ledd-2">Dersom et foretak mottar tilskudd etter denne forskriften med grunnlag i vedtak om produksjons- og avløsertilskudd for søknadsårene 2021 eller 2022, og dette vedtaket endres, skal tilskuddet etter denne forskriften korrigeres tilsvarende.</article></article><article class="legalArticle" data-lovdata-URL="LTI/forskrift/2022-07-01-1280/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Administrasjon og klage</span></h2><article class="legalP" id="paragraf-7-ledd-1">Landbruksdirektoratet administrerer tilskuddet etter denne forskriften. Vedtak om tilskudd fattes av kommunen.</article><article class="legalP" id="paragraf-7-ledd-2">Vedtak fattet av kommunen kan påklages til statsforvalteren. Vedtak fattet av statsforvalteren som førsteinstans kan påklages til Landbruksdirektoratet.</article><article class="legalP" id="paragraf-7-ledd-3">Dersom tilskuddet er beregnet ut fra søkers registrerte opplysninger i søknad om produksjons- og avløsertilskudd for søknadsåret 2022, forlenges fristen for å klage på vedtak om tilskudd etter denne forskriften, til tre uker etter mottatt vedtak om produksjons- og avløsertilskudd for søknadsåret 2022.</article></article><article class="legalArticle" data-lovdata-URL="LTI/forskrift/2022-07-01-1280/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Opplysningsplikt og kontroll</span></h2><article class="legalP" id="paragraf-8-ledd-1">Mottakere av tilskudd plikter å gi alle opplysninger som kommunen, statsforvalteren og Landbruksdirektoratet finner nødvendig for å kunne forvalte tilskuddet.</article><article class="legalP" id="paragraf-8-ledd-2">Kommunen, statsforvalteren og Landbruksdirektoratet kontrollerer at utbetaling av tilskudd er riktige. Tilskuddsmottaker plikter å utlevere all bokføring, korrespondanse og opptegnelser som vedkommer tilskuddet. Opplysninger kan også kontrolleres ved telling og måling på de eiendommer som foretaket benytter i driften.</article></article><article class="legalArticle" data-lovdata-URL="LTI/forskrift/2022-07-01-1280/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tilbakebetaling og renter mv.</span></h2><article class="legalP" id="paragraf-9-ledd-1">Dersom foretaket som følge av manglende oppfyllelse av vilkår i denne forskriften eller av andre grunner har mottatt en utbetaling som ikke er berettiget, kan det feilutbetalte beløpet kreves tilbakebetalt fra mottakeren eller motregnes i produksjons- og avløsertilskudd som tilfaller foretaket.</article><article class="legalP" id="paragraf-9-ledd-2">For tilbakebetalingskrav kan det kreves renter når faktura ikke betales ved forfall. Størrelsen på renten følger rentesatsen fastsatt med hjemmel i lov 17. desember 1976 nr. 100 om renter ved forsinket betaling m.m.</article></article><article class="legalArticle" data-lovdata-URL="LTI/forskrift/2022-07-01-1280/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft straks.</article></article></main></body></html>