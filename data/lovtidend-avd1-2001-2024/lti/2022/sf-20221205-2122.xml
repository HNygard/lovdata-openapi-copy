<!DOCTYPE html><html lang="nb"><head><title>Forskrift om fordeling av Norsk Tippings overskudd til idrettsformål</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-12-05-2122</dd><dt class="dokid">DokumentID</dt><dd class="dokid">LTI/forskrift/2022-12-05-2122</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="subunit">Etat</dt><dd class="subunit"><ul><li>Sivilsamfunns- og idrettsavdelingen</li></ul></dd><dt class="dateInForce">I kraft fra</dt><dd class="dateInForce">2023-01-01</dd><dt class="basedOn">Hjemmel</dt><dd class="basedOn"><ul><li>lov/2022-03-18-12/§12</li></ul></dd><dt class="dateOfPublication">Kunngjort</dt><dd class="dateOfPublication">2022-12-12 13:40</dd><dt class="journalNumber">Journalnummer</dt><dd class="journalNumber">2022-1602</dd><dt class="title">Tittel</dt><dd class="title">Forskrift om fordeling av Norsk Tippings overskudd til idrettsformål</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kultur- og likestillingsdepartementet 5. desember 2022 med hjemmel i lov 18. mars 2022 nr. 12 om pengespill (pengespilloven) § 12.</dd><dt class="refid">RefID</dt><dd class="refid">forskrift/2022-12-05-2122</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fordeling av Norsk Tippings overskudd til idrettsformål<ul class="tocSubUl"><li>§ 1. Formål og virkeområde</li><li>§ 2. Hvem som fordeler midlene</li><li>§ 3. Hva det kan fordeles midler til</li><li>§ 4. Kontroll, oppfølging og tilbakebetaling av tildelte midler</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2022-12-05-2122" id="dokument"><h1>Forskrift om fordeling av Norsk Tippings overskudd til idrettsformål</h1><article class="legalArticle" data-lovdata-URL="LTI/forskrift/2022-12-05-2122/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Forskriften fastsetter rammene for fordelingen av andelen av Norsk Tippings overskudd til idrettsformål, jf. lov om pengespill § 12 femte ledd nr. 5.</article></article><article class="legalArticle" data-lovdata-URL="LTI/forskrift/2022-12-05-2122/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hvem som fordeler midlene</span></h2><article class="legalP" id="paragraf-2-ledd-1">Kongen fordeler andelen av Norsk Tippings overskudd til idrettsformål etter innstilling fra Kultur- og likestillingsdepartementet.</article><article class="legalP" id="paragraf-2-ledd-2">Kultur- og likestillingsdepartementet, eller den departementet gir fullmakt, fordeler midler innenfor rammen av de enkelte idrettsformål som fastsatt i § 3.</article></article><article class="legalArticle" data-lovdata-URL="LTI/forskrift/2022-12-05-2122/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Hva det kan fordeles midler til</span></h2><article class="legalP" id="paragraf-3-ledd-1">Det kan fordeles midler til følgende idrettsformål:<ul class="defaultList"><li data-li-identifier="a." data-name="a."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">bygging og rehabilitering av anlegg for idrett og fysisk aktivitet</article></article></li><li data-li-identifier="b." data-name="b."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Norges Idrettsforbund og olympiske og paralympiske komité</article></article></li><li data-li-identifier="c." data-name="c."><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">andre idrettsformål.</article></article></li></ul></article><article class="legalP" id="paragraf-3-ledd-2">Kultur- og likestillingsdepartementet fastsetter nærmere bestemmelser for tildeling av tilskudd.</article></article><article class="legalArticle" data-lovdata-URL="LTI/forskrift/2022-12-05-2122/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kontroll, oppfølging og tilbakebetaling av tildelte midler</span></h2><article class="legalP" id="paragraf-4-ledd-1">Kultur- og likestillingsdepartementet, den departementet gir fullmakt, og revisor av spillemidlene kan kontrollere at tilskuddsmidlene til idrettsformål benyttes i samsvar med forutsetningen for tildelingen.</article><article class="legalP" id="paragraf-4-ledd-2">Kultur- og likestillingsdepartementet eller den departementet gir fullmakt kan kreve tilbakebetaling av hele eller deler av midlene dersom midlene ikke er benyttet i samsvar med forutsetningene for tildelingen. Tilskudd som ikke er anmodet utbetalt innen 2 år etter tildeling kan inndras.</article></article><article class="legalArticle" data-lovdata-URL="LTI/forskrift/2022-12-05-2122/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Forskriften trer i kraft 1. januar 2023.</article></article></main></body></html>