<!DOCTYPE html><html lang="no"><head><title>Forskrift om tilskudd til nasjonale følgeprogrammer som forvaltes av Norsk Romsenter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-01-28-137</dd><dt class="dokid">DokumentID</dt><dd class="dokid">LTI/forskrift/2022-01-28-137</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Forsknings- og innovasjonsavdelingen</li></ul></dd><dt class="dateInForce">I kraft fra</dt><dd class="dateInForce">2022-01-28</dd><dt class="changesToDocuments">Endrer</dt><dd class="changesToDocuments"><ul><li>forskrift/1987-07-05-4022</li><li>forskrift/2003-12-12-1571</li><li>forskrift/1995-10-13-857</li></ul></dd><dt class="basedOn">Hjemmel</dt><dd class="basedOn"><ul><li>lov/1967-02-10/§28</li><li>null</li></ul></dd><dt class="dateOfPublication">Kunngjort</dt><dd class="dateOfPublication">2022-01-28 14:20</dd><dt class="journalNumber">Journalnummer</dt><dd class="journalNumber">2022-0133</dd><dt class="title">Tittel</dt><dd class="title">Forskrift om tilskudd til nasjonale følgeprogrammer som forvaltes av Norsk Romsenter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 28. januar 2022 med hjemmel i Stortingets budsjettvedtak kap. 922, post 72 og lov 10. februar 1967 om behandlingsmåten i forvaltningssaker (forvaltningsloven) § 28 fjerde ledd. Fremmet av Nærings- og fiskeridepartementet.</dd><dt class="refid">RefID</dt><dd class="refid">forskrift/2022-01-28-137</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til nasjonale følgeprogrammer som forvaltes av Norsk Romsenter<ul class="tocSubUl"><li>§ 1. Forskriftens virkeområde</li><li>§ 2. Formål og målgruppe for tilskuddsordningen</li><li>§ 3. Definisjoner</li><li>§ 4. Hva det kan gis tilskudd til</li><li>§ 5. Tildelingskriterier for å fastsette størrelsen på tilskuddet</li><li>§ 6. Utlysning av tilskuddsmidler</li><li>§ 7. Krav til søknaden</li><li>§ 8. Rapporteringsplikter</li><li>§ 9. Oppfølging og kontroll</li><li>§ 10. Immaterielle rettigheter (IPR)</li><li>§ 11. Reaksjoner</li><li>§ 12. Administrasjon og klage</li><li>§ 13. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2022-01-28-137" id="dokument"><h1>Forskrift om tilskudd til nasjonale følgeprogrammer som forvaltes av Norsk Romsenter</h1><article class="legalArticle" data-lovdata-URL="LTI/forskrift/2022-01-28-137/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></h2><article class="legalP" id="paragraf-1-ledd-1">Forskriften gjelder Norsk Romsenters forvaltning av tilskuddsordningen for nasjonale følgeprogrammer.</article></article><article class="legalArticle" data-lovdata-URL="LTI/forskrift/2022-01-28-137/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formål og målgruppe for tilskuddsordningen</span></h2><article class="legalP" id="paragraf-2-ledd-1">Formålet med tilskuddsordningen er å:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">bidra til å styrke konkurranseevnen til norsk romrelatert næringsliv, slik at Norge kan høste fra og nyttiggjøre seg norsk medlemskap i Den europeiske romorganisasjonen (ESA), Den europeiske unions (EUs) romprogram og andre internasjonale samarbeidsarenaer for romvirksomhet,</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">bidra til å utvikle rom- og satellittbaserte varer, tjenester og anvendelser for å dekke nasjonale offentlige behov på en effektiv og kostnadsbesparende måte, inkludert deltagelse i utviklingsprosjekter fra offentlige virksomheter og etater,</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">gjennom kompetanseheving bidra til å gjøre norsk romrelatert næringsliv konkurransedyktig i et internasjonalt marked.</article></article></li></ul></article><article class="legalP" id="paragraf-2-ledd-2">Målgruppen er norske bedrifter og forskningsmiljøer som har eller kan få leveranser til internasjonal romrelatert virksomhet, både på grunnlag av Norges medlemskap i ESA og på grunnlag av kontrakter i det ordinære kommersielle rommarkedet, innen EUs satsing på tjenesteutvikling eller anvendelsesområder av stor betydning for Norge. Ordningen skal operere innenfor teknologiintensive nisjer, og den skal bidra til å utvikle norske høyteknologiske miljøer.</article></article><article class="legalArticle" data-lovdata-URL="LTI/forskrift/2022-01-28-137/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I denne forskriften menes med:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1"><i>Grunnforskning</i>, eksperimentelt eller teoretisk arbeid som fortrinnsvis utføres med sikte på tilegnelse av ny kunnskap om de underliggende årsakene til fenomener og observerbare fakta, uten at det tas sikte på direkte kommersiell anvendelse.</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1"><i>Industriell forskning</i>, planlagt forskning eller kritisk undersøkelse med sikte på tilegnelse av ny kunnskap og nye ferdigheter for å utvikle nye produkter, prosesser eller tjenester, eller med sikte på en betydelig forbedring av eksisterende produkter, prosesser eller tjenester. Dette omfatter utforming av komponenter til sammensatte systemer og kan omfatte utvikling av prototyper i et laboratoriemiljø eller i et miljø med simulerte grensesnitt mot eksisterende systemer samt av pilotprosjekter, når det er nødvendig for den industrielle forskningen og særlig for å validere allmenn teknologi.</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1"><i>Eksperimentell utvikling</i>, tilegnelse, kombinering, utforming og bruk av eksisterende vitenskapelige, teknologiske, forretningsmessige og andre relevante kunnskaper og ferdigheter med sikte på å utvikle nye eller forbedrede produkter, prosesser eller tjenester. Dette kan også omfatte for eksempel virksomhet som tar sikte på begrepsmessig definisjon, planlegging og dokumentasjon av nye produkter, prosesser og tjenester.</article></article></li><li data-li-identifier="d)" data-name="d)"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1"><i>Forundersøkelser</i>, evaluering og analyse av et prosjekts potensial med det formål å støtte beslutningsprosessen gjennom en objektiv og rasjonell påvisning av dets sterke og svake sider, muligheter og trusler, identifisere hvilke ressurser som kreves for å gjennomføre det, og til slutt vurdere dets utsikter til å lykkes.</article></article></li></ul></article></article><article class="legalArticle" data-lovdata-URL="LTI/forskrift/2022-01-28-137/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Hva det kan gis tilskudd til</span></h2><article class="legalP" id="paragraf-4-ledd-1">Norsk Romsenter fastsetter reglene for støtteberettigede kostnader og støtteintensitet i de prosjektene der slik støtte ikke vil kunne regnes som statsstøtte etter EØS-avtalen.</article><article class="legalP" id="paragraf-4-ledd-2">Hvis støtte til et prosjekt klassifiseres som statsstøtte etter EØS-avtalen, kan tilskudd brukes til å dekke følgende prosjektkostnader i henhold til EFTAs overvåkningsorgans retningslinjer for statsstøtte til forskning, utvikling og innovasjon:<ul class="defaultList"><li data-li-identifier="-" data-name="-"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">personalkostnader,</article></article></li><li data-li-identifier="-" data-name="-"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">kostnader til utstyr og instrumenter,</article></article></li><li data-li-identifier="-" data-name="-"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">kostnader til bygninger og grunn,</article></article></li><li data-li-identifier="-" data-name="-"><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">kostnader til kontraktsforskning, teknisk kunnskap og patenter,</article></article></li><li data-li-identifier="-" data-name="-"><article class="listArticle" id="paragraf-4-ledd-2-punkt-5"><article class="legalP" id="paragraf-4-ledd-2-punkt-5-ledd-1">ytterligere overheadkostnader som er direkte knyttet til prosjektet,</article></article></li><li data-li-identifier="-" data-name="-"><article class="listArticle" id="paragraf-4-ledd-2-punkt-6"><article class="legalP" id="paragraf-4-ledd-2-punkt-6-ledd-1">driftskostnader som materialer og forsyninger.</article></article></li></ul></article><article class="legalP" id="paragraf-4-ledd-3">Det er en forutsetning at ovennevnte kostnader er direkte knyttet til prosjektet, og at det kun dekkes kostnader som påløper i prosjektperioden. Norsk Romsenter kan i hvert enkelt tilfelle beslutte at visse kostnader ikke vil bli dekket.</article></article><article class="legalArticle" data-lovdata-URL="LTI/forskrift/2022-01-28-137/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tildelingskriterier for å fastsette størrelsen på tilskuddet</span></h2><article class="legalP" id="paragraf-5-ledd-1">Tilskuddsbeløpets størrelse fastsettes etter Norsk Romsenters frie skjønn med utgangspunkt i de tildelingskriteriene som fremgår av de årlige utlysningene av tilskuddsmidlene. Formålet med tilskuddsordningen og de til enhver tid gjeldende nasjonale målsetningene for norsk romvirksomhet er bestemmende for utforming av tildelingskriteriene.</article><article class="legalP" id="paragraf-5-ledd-2">Prosjekter som mottar støtte som klassifiseres som statsstøtte etter EØS-avtalen, må oppfylle krav angitt i retningslinjene for statsstøtte til forskning, utvikling og innovasjon slik de er vedtatt av EFTAs overvåkningsorgan.</article><article class="legalP" id="paragraf-5-ledd-3">Hvis et prosjekt får offentlig støtte fra mer enn én kilde, må støtten akkumuleres slik at Norsk Romsenter kan vurdere effekten av den samlede offentlige støtte til prosjektet.</article><article class="legalP" id="paragraf-5-ledd-4">Støtteintensiteten for hver støttemottaker skal ikke overstige:<ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-4-punkt-1"><article class="legalP" id="paragraf-5-ledd-4-punkt-1-ledd-1">100&#xa0;% av de støtteberettigede kostnadene for grunnforskning,</article></article></li><li data-li-identifier="b)" data-name="b)"><article class="listArticle" id="paragraf-5-ledd-4-punkt-2"><article class="legalP" id="paragraf-5-ledd-4-punkt-2-ledd-1">50&#xa0;% av de støtteberettigede kostnadene for industriell forskning,</article></article></li><li data-li-identifier="c)" data-name="c)"><article class="listArticle" id="paragraf-5-ledd-4-punkt-3"><article class="legalP" id="paragraf-5-ledd-4-punkt-3-ledd-1">25&#xa0;% av de støtteberettigede kostnadene for eksperimentell utvikling,</article></article></li><li data-li-identifier="d)" data-name="d)"><article class="listArticle" id="paragraf-5-ledd-4-punkt-4"><article class="legalP" id="paragraf-5-ledd-4-punkt-4-ledd-1">50&#xa0;% av de støtteberettigede kostnadene for forundersøkelser.</article></article></li></ul></article><article class="legalP" id="paragraf-5-ledd-5">Støtteintensitetene for industriell forskning og eksperimentell utvikling kan imidlertid økes opp til en høyeste støtteintensitet på 80&#xa0;% av de støtteberettigede kostnadene på følgende måte:<ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-5-punkt-1"><article class="legalP" id="paragraf-5-ledd-5-punkt-1-ledd-1">med 10 prosentpoeng for mellomstore bedrifter og med 20 prosentpoeng for små bedrifter,</article></article></li><li data-li-identifier="b)" data-name="b)"><article class="listArticle" id="paragraf-5-ledd-5-punkt-2"><article class="legalP" id="paragraf-5-ledd-5-punkt-2-ledd-1">med 15 prosentpoeng dersom ett av følgende vilkår er oppfylt: <ul class="defaultList"><li data-li-identifier="i." data-name="i."><article class="listArticle" id="paragraf-5-ledd-5-punkt-2-ledd-1-punkt-1"><article class="legalP" id="paragraf-5-ledd-5-punkt-2-ledd-1-punkt-1-ledd-1">prosjektet omfatter et faktisk samarbeid <ul class="defaultList"><li data-li-identifier="-" data-name="-"><article class="listArticle" id="paragraf-5-ledd-5-punkt-2-ledd-1-punkt-1-ledd-1-punkt-1"><article class="legalP" id="paragraf-5-ledd-5-punkt-2-ledd-1-punkt-1-ledd-1-punkt-1-ledd-1">mellom foretak der minst ett er en SMB, eller utføres i minst to medlemsstater eller i en medlemsstat og en stat som er part i EØS-avtalen, og ingen foretak alene står for mer enn 70&#xa0;% av de støtteberettigede kostnadene, eller</article></article></li><li data-li-identifier="-" data-name="-"><article class="listArticle" id="paragraf-5-ledd-5-punkt-2-ledd-1-punkt-1-ledd-1-punkt-2"><article class="legalP" id="paragraf-5-ledd-5-punkt-2-ledd-1-punkt-1-ledd-1-punkt-2-ledd-1">mellom et foretak og en eller flere organisasjoner for forskning og kunnskapsformidling, der den/de sistnevnte alene står for minst 10&#xa0;% av de støtteberettigede kostnadene og har rett til å offentliggjøre sine egne forskningsresultater,</article></article></li></ul></article></article></li><li data-li-identifier="ii." data-name="ii."><article class="listArticle" id="paragraf-5-ledd-5-punkt-2-ledd-1-punkt-2"><article class="legalP" id="paragraf-5-ledd-5-punkt-2-ledd-1-punkt-2-ledd-1">resultatene av prosjektet får omfattende spredning gjennom konferanser, publikasjoner, åpne datakilder eller programvare med gratis eller åpen kildekode.</article></article></li></ul></article></article></li></ul></article><article class="legalP" id="paragraf-5-ledd-6">Støtteintensitetene for forundersøkelser kan økes med 10 prosentpoeng for mellomstore bedrifter og med 20 prosentpoeng for små bedrifter.</article></article><article class="legalArticle" data-lovdata-URL="LTI/forskrift/2022-01-28-137/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Utlysning av tilskuddsmidler</span></h2><article class="legalP" id="paragraf-6-ledd-1">Utlysningen skal inneholde:<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">formål med tilskuddsordningen og målgruppe,</article></article></li><li data-li-identifier="b)" data-name="b)"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">krav som gjelder for å kunne få innvilget søknaden (tildelingskriterier),</article></article></li><li data-li-identifier="c)" data-name="c)"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">informasjon om maksimal støtte/-sats,</article></article></li><li data-li-identifier="d)" data-name="d)"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">informasjon om at søknader skal skrives på standard søknadsskjema og ha original underskrift, ev. krav til elektronisk signatur,</article></article></li><li data-li-identifier="e)" data-name="e)"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">hvilke opplysninger søknaden må inneholde for at det i første fase skal kunne konstateres om søknaden faller inn under ordningen,</article></article></li><li data-li-identifier="f)" data-name="f)"><article class="listArticle" id="paragraf-6-ledd-1-punkt-6"><article class="legalP" id="paragraf-6-ledd-1-punkt-6-ledd-1">vilkår overfor tilskuddsmottaker (inkl. informasjonsplikt i etterhånd og revisorgodkjenning av prosjektregnskaper),</article></article></li><li data-li-identifier="g)" data-name="g)"><article class="listArticle" id="paragraf-6-ledd-1-punkt-7"><article class="legalP" id="paragraf-6-ledd-1-punkt-7-ledd-1">informasjon om at Norsk Romsenter kan iverksette tiltak for å kontrollere at tilskuddet brukes i samsvar med formålet,</article></article></li><li data-li-identifier="h)" data-name="h)"><article class="listArticle" id="paragraf-6-ledd-1-punkt-8"><article class="legalP" id="paragraf-6-ledd-1-punkt-8-ledd-1">søknadsfrist.</article></article></li></ul></article></article><article class="legalArticle" data-lovdata-URL="LTI/forskrift/2022-01-28-137/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Krav til søknaden</span></h2><article class="legalP" id="paragraf-7-ledd-1">Krav til søknaden skal fremgå av de årlige utlysningene av tilskuddsmidler. En søknad skal alltid:<ul class="defaultList"><li data-li-identifier="a)" data-name="a)"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">dokumentere at tilskuddet vil ha utløsende effekt for gjennomføring av prosjektet,</article></article></li><li data-li-identifier="b)" data-name="b)"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">angi all annen offentlig støtte gitt til samme prosjekt,</article></article></li><li data-li-identifier="c)" data-name="c)"><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">angi FoU-kategori (grunnforskning, industriell forskning, eksperimentell utvikling eller forundersøkelser).</article></article></li></ul></article><article class="legalP" id="paragraf-7-ledd-2">Norsk Romsenter kan kreve at søkeren gir andre opplysninger som er nødvendig for å vurdere søknaden, enn de som fremgår av utlysningen og den mottatte søknaden.</article></article><article class="legalArticle" data-lovdata-URL="LTI/forskrift/2022-01-28-137/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Rapporteringsplikter</span></h2><article class="legalP" id="paragraf-8-ledd-1">Tilskuddsmottaker skal rapportere om utviklingen i prosjektet og framlegge revisorgodkjent regnskap for det aktuelle prosjektet. Kravet til revisorgodkjent regnskap gjelder ikke virksomheter som revideres av Riksrevisjonen. Norsk Romsenter kan fastsette ytterligere rapporteringsplikter i tilskuddsbrevet. Hyppighet på rapporteringen fra tilskuddsmottaker skal framgå av tilskuddsbrevet.</article></article><article class="legalArticle" data-lovdata-URL="LTI/forskrift/2022-01-28-137/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Oppfølging og kontroll</span></h2><article class="legalP" id="paragraf-9-ledd-1">Norsk Romsenter skal følge opp overfor tilskuddsmottaker dersom innrapportert informasjon er ufullstendig eller ikke oversendes til rett tid.</article><article class="legalP" id="paragraf-9-ledd-2">Norsk Romsenter skal gi nødvendig tilbakemelding til tilskuddsmottaker om dennes rapportering og treffe tiltak dersom kontrollen avdekker muligheter for uregelmessigheter.</article><article class="legalP" id="paragraf-9-ledd-3">Norsk Romsenter kan kontrollere at betingelsene for tilskuddet og vilkårene i tilskuddsbrevet er oppfylt gjennom å:<ul class="defaultList"><li data-li-identifier="a)" data-name="a)"><article class="listArticle" id="paragraf-9-ledd-3-punkt-1"><article class="legalP" id="paragraf-9-ledd-3-punkt-1-ledd-1">be om de opplysningene og den dokumentasjonen som er nødvendig for kontrollen,</article></article></li><li data-li-identifier="b)" data-name="b)"><article class="listArticle" id="paragraf-9-ledd-3-punkt-2"><article class="legalP" id="paragraf-9-ledd-3-punkt-2-ledd-1">innhente opplysninger fra andre myndigheter som har adgang til å utlevere opplysningene,</article></article></li><li data-li-identifier="c)" data-name="c)"><article class="listArticle" id="paragraf-9-ledd-3-punkt-3"><article class="legalP" id="paragraf-9-ledd-3-punkt-3-ledd-1">gjennomføre stikkprøvekontroll for prøving av data som ligger til grunn for innrapportert informasjon,</article></article></li><li data-li-identifier="d)" data-name="d)"><article class="listArticle" id="paragraf-9-ledd-3-punkt-4"><article class="legalP" id="paragraf-9-ledd-3-punkt-4-ledd-1">gjennomføre en nærmere regnskapsgjennomgang eller annen kontroll med at midlene har blitt nyttet som forutsatt, jf. Bevilgningsreglementets § 10.</article></article></li></ul></article></article><article class="legalArticle" data-lovdata-URL="LTI/forskrift/2022-01-28-137/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Immaterielle rettigheter (IPR)</span></h2><article class="legalP" id="paragraf-10-ledd-1">IPR-rettigheter skal fordeles på deltakerne i et samarbeidsprosjekt etter deres bidrag, inkludert bidrag av immateriell art.</article><article class="legalP" id="paragraf-10-ledd-2">Ved konflikt om IPR, skal Norsk Romsenter identifisere og utnevne en uavhengig ekspert som skal foreta en gjennomgang av fordelingen mellom de involverte partene.</article><article class="legalP" id="paragraf-10-ledd-3">Dersom en tilskuddsmottaker som bedriver aktiviteter av økonomisk karakter, skulle ønske en større andel enn det deres bidrag tilsier, skal denne betale markedspris.</article><article class="legalP" id="paragraf-10-ledd-4">Dersom en tilskuddsmottaker skulle motta mer støtte enn sin andel basert på markedsverdi, kan det oppstå problematikk om tillatt støtteintensitet. Dette må i så fall hensyntas ved beregning av støtte.</article></article><article class="legalArticle" data-lovdata-URL="LTI/forskrift/2022-01-28-137/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Reaksjoner</span></h2><article class="legalP" id="paragraf-11-ledd-1">Dersom tilskuddsmottaker ikke kan dokumentere samtlige av de krav som er satt i tilskuddsbrevet innen utgangen av det andre kalenderåret etter at vedtaket om tilskudd ble gitt, vil vedtaket kunne falle bort. I slike tilfeller kan utbetalt tilskudd kreves tilbakebetalt helt eller delvis.</article><article class="legalP" id="paragraf-11-ledd-2">Dersom tilskuddsmottaker gir uriktige opplysninger eller tilskudd ikke benyttes i samsvar med fastsatte betingelser for tildelingen, vil vedtaket kunne falle bort. I slike tilfeller kan hele eller deler av tilskuddet kreves tilbakebetalt, inkludert eventuelle påløpte renteinntekter.</article></article><article class="legalArticle" data-lovdata-URL="LTI/forskrift/2022-01-28-137/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Administrasjon og klage</span></h2><article class="legalP" id="paragraf-12-ledd-1">Norsk Romsenter fatter vedtak om tilskudd.</article><article class="legalP" id="paragraf-12-ledd-2">Departementet er klageinstans for vedtak om tilskudd fattet av Norsk Romsenter etter denne forskriften. Retten til klage omfatter ikke skjønnsutøvelsen til Norsk Romsenter for vedtak om tilskudd etter denne forskriften.</article></article><article class="legalArticle" data-lovdata-URL="LTI/forskrift/2022-01-28-137/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h2><article class="legalP" id="paragraf-13-ledd-1">Forskriften trer i kraft når den er vedtatt og kunngjort i Norsk Lovtidend.</article><article class="legalP" id="paragraf-13-ledd-2">Fra samme tidspunkt oppheves følgende forskrifter:<ul class="defaultList"><li data-li-identifier="1." data-name="1."><article class="listArticle" id="paragraf-13-ledd-2-punkt-1"><article class="legalP" id="paragraf-13-ledd-2-punkt-1-ledd-1">forskrift 12. desember 2003 nr. 1571 om vedtekter for Norsk Romsenter,</article></article></li><li data-li-identifier="2." data-name="2."><article class="listArticle" id="paragraf-13-ledd-2-punkt-2"><article class="legalP" id="paragraf-13-ledd-2-punkt-2-ledd-1">forskrift 5. juli 1987 nr. 4022 om vedtekter for Norsk Romsenter,</article></article></li><li data-li-identifier="3." data-name="3."><article class="listArticle" id="paragraf-13-ledd-2-punkt-3"><article class="legalP" id="paragraf-13-ledd-2-punkt-3-ledd-1">forskrift 13. oktober 1995 nr. 857 om endring i forskrift om vedtekter for Norsk Romsenter.</article></article></li></ul></article></article></main></body></html>