<!DOCTYPE html><html lang="nb"><head><title>Forskrift om endring i forskrift om kapasitetsjusteringer for tillatelser til akvakultur med matfisk i sjø av laks, ørret og regnbueørret i 2022</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-10-06-1721</dd><dt class="dokid">DokumentID</dt><dd class="dokid">LTI/forskrift/2022-10-06-1721</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Havbruksavdelingen</li></ul></dd><dt class="dateInForce">I kraft fra</dt><dd class="dateInForce">2022-10-06</dd><dt class="changesToDocuments">Endrer</dt><dd class="changesToDocuments"><ul><li>forskrift/2022-06-07-972</li></ul></dd><dt class="basedOn">Hjemmel</dt><dd class="basedOn"><ul><li>lov/2005-06-17-79/§5</li><li>lov/2005-06-17-79/§6</li><li>lov/2005-06-17-79/§7</li><li>lov/2005-06-17-79/§9</li><li>lov/2005-06-17-79/§10</li><li>lov/2005-06-17-79/§18</li><li>lov/2005-06-17-79/§26</li><li>lov/2005-06-17-79/§33a</li><li>forskrift/2017-01-16-61/§11</li><li>forskrift/2017-01-16-61/§12</li></ul></dd><dt class="dateOfPublication">Kunngjort</dt><dd class="dateOfPublication">2022-10-07 15:00</dd><dt class="journalNumber">Journalnummer</dt><dd class="journalNumber">2022-1339</dd><dt class="title">Tittel</dt><dd class="title">Forskrift om endring i forskrift om kapasitetsjusteringer for tillatelser til akvakultur med matfisk i sjø av laks, ørret og regnbueørret i 2022</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 6. oktober 2022 med hjemmel i lov 17. juni 2005 nr. 79 om akvakultur (akvakulturloven) § 5, § 6, § 7, § 9, § 10, § 18, § 26 og § 33a og forskrift 16. januar 2017 nr. 61 om produksjonsområder for akvakultur av matfisk i sjø av laks, ørret og regnbueørret (produksjonsområdeforskriften) § 11 og § 12.</dd><dt class="refid">RefID</dt><dd class="refid">forskrift/2022-10-06-1721</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kapasitetsjusteringer for tillatelser til akvakultur med matfisk i sjø av laks, ørret og regnbueørret i 2022<ul class="tocSubUl"><li>I<ul class="tocSubUl"><li>§ 23b. Ny fastsettelse av vederlag for kapasitetsøkning uavhengig av miljøstatus i produksjonsområder</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-10-06-1721" id="dokument"><h1>Forskrift om endring i forskrift om kapasitetsjusteringer for tillatelser til akvakultur med matfisk i sjø av laks, ørret og regnbueørret i 2022</h1><section class="section" data-name="kapI" id="kapittel-1" data-lovdata-URL="LTI/forskrift/2022-10-06-1721/KAPITTEL_1"><h2 data-text-align="center">I</h2><article class="defaultP">I forskrift 7. juni 2022 nr. 972 om kapasitetsjusteringer for tillatelser til akvakultur med matfisk i sjø av laks, ørret og regnbueørret i 2022 gjøres følgende endring:</article> <article class="defaultP" margin-top="true">Ny § 23b under kapittel 5 skal lyde:</article><article class="futureLegalArticle" data-name="§23b" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 23b</span>. <span class="legalArticleTitle">Ny fastsettelse av vederlag for kapasitetsøkning uavhengig av miljøstatus i produksjonsområder</span></span><article class="legalP" id="kapittel-1-foreslåttparagraf-1-ledd-1">Vederlag for tildelt økt tillatelseskapasitet uavhengig av miljøstatus i produksjonsområder etter reglene i kapittel 4 i denne forskrift fastsettes endelig etter at produksjonskapasitet til akvakultur med matfisk i sjø av laks, ørret og regnbueørret er tildelt gjennom auksjon.</article><article class="legalP" id="kapittel-1-foreslåttparagraf-1-ledd-2">Vederlaget fastsettes, uten hensyn til § 10, til det største av følgende alternativer:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">100&#xa0;000 kroner per tonn tillatelsen blir økt med, eller</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">den laveste oppnådde klokkeprisen i auksjonen som klarerer et produksjonsområde.</article></article></li></ul></article><article class="legalP" id="kapittel-1-foreslåttparagraf-1-ledd-3">Dersom den laveste klokkeprisen som klarerer et område overstiger 200&#xa0;000 kroner per tonn, fastsettes prisen på unntaksvekst i det aktuelle produksjonsområdet til 200&#xa0;000 kroner per tonn.</article><article class="legalP" id="kapittel-1-foreslåttparagraf-1-ledd-4">Eventuelt mellomlegg mellom allerede innbetalt vederlag og nytt fastsatt vederlag vil bli refundert og innehaver behøver ikke å foreta seg noe.</article><article class="legalP" id="kapittel-1-foreslåttparagraf-1-ledd-5">Reglene i § 23a gjelder tilsvarende, med unntak av fristen for melding om frasigelse av kapasitetsøkning. For både fysisk og digital melding om frasigelse av tillatelseskapasitet uavhengig av miljøstatus i produksjonsområder er fristen 17. oktober kl. 15.00.</article><article class="legalP" id="kapittel-1-foreslåttparagraf-1-ledd-6">Innehaver som har sendt inn melding om frasigelse etter reglene i § 23a kan, uten hensyn til § 23a siste ledd siste punktum, trekke meldingen ved å sende ny elektronisk melding til Fiskeridirektoratets postmottak med henvisning til referansenummer 20/7903 innen 10. oktober 2022 kl. 08.00.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2022-10-06-1721/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne endringen trer i kraft straks.</article></section></main></body></html>