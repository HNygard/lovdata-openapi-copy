<!DOCTYPE html><html lang="no"><head><title>Forskrift om finansavtaler (finansavtaleforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-09-19-1612</dd><dt class="dokid">DokumentID</dt><dd class="dokid">LTI/forskrift/2022-09-19-1612</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Lovavdelingen</li></ul></dd><dt class="dateInForce">I kraft fra</dt><dd class="dateInForce">2023-01-01, 2023-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2019-02-18-135</li><li>forskrift/2016-12-05-1454</li></ul></dd><dt class="basedOn">Hjemmel</dt><dd class="basedOn"><ul><li>lov/2020-12-18-146/§1-1</li><li>lov/2020-12-18-146/§1-7</li><li>lov/2020-12-18-146/§2-10</li><li>lov/2020-12-18-146/§3-3</li><li>lov/2020-12-18-146/§3-16</li><li>lov/2020-12-18-146/§3-22</li><li>lov/2020-12-18-146/§3-23</li><li>lov/2020-12-18-146/§3-33</li><li>lov/2020-12-18-146/§3-35</li><li>lov/2020-12-18-146/§3-41</li><li>lov/2020-12-18-146/§3-54</li><li>lov/2020-12-18-146/§3-55</li><li>lov/2020-12-18-146/§4-16</li><li>lov/2020-12-18-146/§4-52</li><li>lov/2020-12-18-146/§5-2</li><li>lov/2020-12-18-146/§5-3</li><li>lov/2020-12-18-146/§5-4</li><li>lov/2020-12-18-146/§5-17</li><li>lov/2020-12-18-146/§6-1</li><li>forskrift/2022-09-02-1529</li></ul></dd><dt class="dateOfPublication">Kunngjort</dt><dd class="dateOfPublication">2022-09-22 14:35</dd><dt class="journalNumber">Journalnummer</dt><dd class="journalNumber">2022-1233</dd><dt class="titleShort">Korttittel</dt><dd class="titleShort">Finansavtaleforskriften</dd><dt class="title">Tittel</dt><dd class="title">Forskrift om finansavtaler (finansavtaleforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 19. september 2022 med hjemmel i lov 18. desember 2020 nr. 146 (finansavtaleloven) § 1-1 annet ledd, § 1-7 femte ledd, § 2-10 tredje ledd, § 3-3 tredje ledd, § 3-16 tredje ledd, § 3-22 sjette ledd, § 3-23 fjerde ledd, § 3-33, § 3-35 første ledd, § 3-41 femte ledd, § 3-54, § 3-55 fjerde ledd, § 4-16 sjette ledd, § 4-52 fjerde ledd, § 5-2 fjerde ledd, § 5-3 femte ledd, § 5-4 tredje ledd, § 5-17 fjerde ledd, § 6-1 annet ledd annet punktum, jf. § 5-2 fjerde ledd, § 6-1 tredje ledd fjerde punktum, jf. § 5-3 femte ledd, § 6-1 femte ledd, jf. § 5-4 tredje ledd, og delegeringsvedtak 2. september 2022 nr. 1529.</dd><dt class="refid">RefID</dt><dd class="refid">forskrift/2022-09-19-1612</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om finansavtaler (finansavtaleforskriften)<ul class="tocSubUl"><li>Kapittel 1. Innledende bestemmelser<ul class="tocSubUl"><li>§ 1-1. Forskriftens virkeområde</li><li>§ 1-2. Særlige regler om finansavtalelovens virkeområde</li><li>§ 1-3. Ufravikelighet</li><li>§ 1-4. Definisjon av effektiv rente</li><li>§ 1-5. Definisjon av effektiv rente for boliglån</li></ul></li><li>Kapittel 2. Regler til gjennomføring av finansavtaleloven kapittel 2 om betalingsoppgjør<ul class="tocSubUl"><li>§ 2-1. Tap og gevinst ved førtidig tilbakebetaling av fastrentekreditt</li></ul></li><li>Kapittel 3. Regler til gjennomføring av finansavtaleloven kapittel 3 om finansielle tjenester<ul class="tocSubUl"><li>§ 3-1. Virkeområde</li><li>§ 3-2. Forbud mot markedsføring ved dørsalg</li><li>§ 3-3. Markedsføring av tilleggsfordeler (tilgift)</li><li>§ 3-4. Opplysningsplikt ved markedsføring av kredittavtaler</li><li>§ 3-5. Forbud mot å fremheve visse opplysninger i markedsføringen</li><li>§ 3-6. Generelle opplysninger om boliglån</li><li>§ 3-7. Opplysningsplikt ved formidling av kreditt</li><li>§ 3-8. Representative betalingskontotjenester og standardisert terminologi</li><li>§ 3-9. Standardisert gebyropplysningsskjema og forklarende ordliste for betalingskontotjenester</li><li>§ 3-10. Opplysninger til forbrukerne om betalingskontotjenester. Merkenavn</li><li>§ 3-11. Standardisert kredittopplysningsskjema</li><li>§ 3-12. Angrerett</li><li>§ 3-13. Behandling av tvister i klageorgan</li><li>§ 3-14. Tilsyn</li><li>§ 3-15. Elektronisk signatur</li></ul></li><li>Kapittel 4. Regler til gjennomføring av finansavtaleloven kapittel 4 om kontoavtaler og betalingstjenester<ul class="tocSubUl"><li>§ 4-1. Vilkår om fullmakttjenester</li><li>§ 4-2. Kompetanse til å inngå avtale på vegne av mindreårige under barnevernets omsorg</li></ul></li><li>Kapittel 5. Regler til gjennomføring av finansavtaleloven kapittel 5 om kredittavtaler<ul class="tocSubUl"><li>§ 5-1. Kredittvurdering</li></ul></li><li>Kapittel 6. Regler til gjennomføring av finansavtaleloven kapittel 6 om kausjon<ul class="tocSubUl"><li>§ 6-1. Kredittvurdering ved kausjonsavtaler</li></ul></li><li>Kapittel 7. Avsluttende bestemmelser<ul class="tocSubUl"><li>§ 7-1. Ikrafttredelse</li><li>§ 7-2. Endringer i andre forskrifter</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2022-09-19-1612" id="dokument"><h1>Forskrift om finansavtaler (finansavtaleforskriften)</h1><section class="section" data-name="kap1" id="kapittel-1" data-lovdata-URL="LTI/forskrift/2022-09-19-1612/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="LTI/forskrift/2022-09-19-1612/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Forskriftens virkeområde</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Reglene i denne forskriften gjelder for tjenesteytere som er omfattet av reglene i finansavtaleloven.</article><article class="numberedLegalP" data-numerator="2" id="kapittel-1-paragraf-1-nummer-2">(2) For kredittytere nevnt i § 1-2 første ledd, så langt slike kredittytere ikke er omfattet av virkeområdet etter finansavtaleloven § 1-2, gjelder reglene i forskriften § 1-4, § 2-1, § 3-11 og § 5-2. Med unntak for § 3-11 første og tredje ledd gjelder det samme for samvirkeforetak som tilbyr kreditt til egne medlemmer på særskilte vilkår.</article></article><article class="legalArticle" data-lovdata-URL="LTI/forskrift/2022-09-19-1612/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Særlige regler om finansavtalelovens virkeområde</span></h3><article class="numberedLegalP" data-numerator="1" id="kapittel-1-paragraf-2-nummer-1">(1) Finansavtaleloven § 3-9 til § 3-15 og § 3-22 gjelder for følgende kredittytere i den utstrekning kredittyteren ikke omfattes av finansavtaleloven § 1-2 sjette ledd:<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-2-nummer-1-punkt-1"><article class="legalP" id="kapittel-1-paragraf-2-nummer-1-punkt-1-ledd-1">pensjonskasser, pensjonsfond og andre pensjonsinnretninger under offentlig tilsyn</article></article></li><li data-li-identifier="2." data-name="2."><article class="listArticle" id="kapittel-1-paragraf-2-nummer-1-punkt-2"><article class="legalP" id="kapittel-1-paragraf-2-nummer-1-punkt-2-ledd-1">offentlige kredittinstitusjoner og fond</article></article></li><li data-li-identifier="3." data-name="3."><article class="listArticle" id="kapittel-1-paragraf-2-nummer-1-punkt-3"><article class="legalP" id="kapittel-1-paragraf-2-nummer-1-punkt-3-ledd-1">stiftelser.</article></article></li></ul></article><article class="numberedLegalP" data-numerator="2" id="kapittel-1-paragraf-2-nummer-2">(2) For samvirkeforetak som er omfattet av § 1-1 annet ledd, gjelder reglene i finansavtaleloven § 3-22 ved avtale om brukskontokreditt, jf. finansavtaleloven § 1-7 åttende ledd. For andre former for kredittavtaler som slike foretak inngår med forbrukere, gjelder bare opplysningsplikt etter regler i finansavtaleloven § 3-22, jf. § 3-25 bokstav g og § 3-34 første ledd bokstav f.</article><article class="numberedLegalP" data-numerator="3" id="kapittel-1-paragraf-2-nummer-3">(3) Finansavtaleloven § 2-4 tredje ledd, § 2-5, og § 2-6 gjelder ved betalingsoppgjør også utenfor formuerettens område.</article><article class="numberedLegalP" data-numerator="4" id="kapittel-1-paragraf-2-nummer-4">(4) Følgende bestemmelser i finansavtaleloven gjelder ikke for kredittavtale der en kommune er kredittyter: § 3-26 bokstav b, § 3-55, § 5-3 fjerde ledd, § 5-4 og reglene om misligholdt avslagsplikt etter § 5-5.</article><article class="numberedLegalP" data-numerator="5" id="kapittel-1-paragraf-2-nummer-5">(5) Følgende bestemmelser i finansavtaleloven gjelder ikke for kredittavtale der Husbanken er kredittyter: § 3-26 bokstav b, § 3-55 og § 5-3 fjerde ledd.</article><article class="numberedLegalP" data-numerator="6" id="kapittel-1-paragraf-2-nummer-6">(6) Reglene i finansavtaleloven § 3-1 sjette ledd, § 3-22 annet ledd bokstav a og § 3-56 første ledd gjelder tilsvarende for tjenester omfattet av verdipapirfondloven.</article></article><article class="legalArticle" data-lovdata-URL="LTI/forskrift/2022-09-19-1612/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Ufravikelighet</span></h3><article class="numberedLegalP" data-numerator="1" id="kapittel-1-paragraf-3-nummer-1">(1) Forskriften kan ikke fravikes ved avtale til skade for en forbruker.</article><article class="numberedLegalP" data-numerator="2" id="kapittel-1-paragraf-3-nummer-2">(2) Når kunden ikke er forbruker, viker forskriften for avtale, etablert praksis mellom partene eller annen sedvane som anses bindende mellom partene.</article></article><article class="legalArticle" data-lovdata-URL="LTI/forskrift/2022-09-19-1612/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Definisjon av effektiv rente</span></h3><article class="numberedLegalP" data-numerator="1" id="kapittel-1-paragraf-4-nummer-1">(1) Med effektiv rente, jf. finansavtaleloven § 1-7 femte ledd, menes kredittkostnadene uttrykt i prosent per år av kredittbeløpet, beregnet i samsvar med en matematisk formel som fremgår av annet ledd og på grunnlag av forutsetninger som nevnt i fjerde og femte ledd. For boliglån gjelder § 1-5.</article><article class="numberedLegalP" data-numerator="2" id="kapittel-1-paragraf-4-nummer-2">(2) Effektiv rente skal beregnes i samsvar med følgende matematiske formel, som på årsbasis setter likhetstegn mellom samlet nåverdi av benyttede kredittmuligheter og samlet nåverdi av tilbakebetalinger og betaling av kredittkostnader: <div class="latexBlock">$$\displaystyle\sum\limits_{k=1}^m C_k \lgroup 1+X \rgroup ^{-t_k} = \displaystyle\sum\limits_{l=1}^{m'} D_l \lgroup 1+X \rgroup ^{-S_l}$$</div><p class="leddfortsettelse">Tegnforklaring: <table><tbody><tr><td data-text-align="left" data-vertical-align="top">X</td><td data-text-align="left" data-vertical-align="top">Effektiv rente</td></tr><tr><td data-text-align="left" data-vertical-align="top">m</td><td data-text-align="left" data-vertical-align="top">Nummeret på siste kredittutbetaling</td></tr><tr><td data-text-align="left" data-vertical-align="top">k</td><td data-text-align="left" data-vertical-align="top">Nummeret på en kredittutbetaling hvor l ≤ k ≤ m</td></tr><tr><td data-text-align="left" data-vertical-align="top">C<sub>k</sub></td><td data-text-align="left" data-vertical-align="top">Størrelsen på kredittutbetaling k</td></tr><tr><td data-text-align="left" data-vertical-align="top">t<sub>k</sub></td><td data-text-align="left" data-vertical-align="top">Tidsintervallet, uttrykt i år eller brøkdeler av et år, mellom tidspunktet for første kredittutbetaling og tidspunktene for hver etterfølgende kredittutbetaling, hvor t<sub>1</sub> = 0</td></tr><tr><td data-text-align="left" data-vertical-align="top">m'</td><td data-text-align="left" data-vertical-align="top">Nummeret på siste kostnadsbetaling</td></tr><tr><td data-text-align="left" data-vertical-align="top">l</td><td data-text-align="left" data-vertical-align="top">Nummeret på en kostnadsbetaling</td></tr><tr><td data-text-align="left" data-vertical-align="top">D<sub>l</sub></td><td data-text-align="left" data-vertical-align="top">Størrelsen på en kostnadsbetaling</td></tr><tr><td data-text-align="left" data-vertical-align="top">S<sub>l</sub></td><td data-text-align="left" data-vertical-align="top">Tidsintervallet, uttrykt i år eller brøkdeler av et år, mellom tidspunktet for første kredittutbetaling og tidspunktene for hver kostnadsbetaling</td></tr></tbody></table></p></article><article class="numberedLegalP" data-numerator="3" id="kapittel-1-paragraf-4-nummer-3">(3) Ved bruk av formelen i annet ledd skal det tas hensyn til følgende:<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-4-nummer-3-punkt-1"><article class="legalP" id="kapittel-1-paragraf-4-nummer-3-punkt-1-ledd-1">Beløpene som betales av partene på forskjellige tidspunkter, er ikke nødvendigvis like store og betales ikke nødvendigvis med like store tidsintervaller.</article></article></li><li data-li-identifier="2." data-name="2."><article class="listArticle" id="kapittel-1-paragraf-4-nummer-3-punkt-2"><article class="legalP" id="kapittel-1-paragraf-4-nummer-3-punkt-2-ledd-1">Starttidspunktet er tidspunktet for første kredittutbetaling.</article></article></li><li data-li-identifier="3." data-name="3."><article class="listArticle" id="kapittel-1-paragraf-4-nummer-3-punkt-3"><article class="legalP" id="kapittel-1-paragraf-4-nummer-3-punkt-3-ledd-1">Tidsintervallene skal uttrykkes i år eller i brøkdeler av år. Et år skal antas å ha 365 dager, eller 366 dager i skuddår, 52 uker eller 12 måneder. Hver måned skal antas å ha 30,41666 dager (dvs. 365/12), uavhengig av om det er tale om et skuddår eller ikke.</article></article></li><li data-li-identifier="4." data-name="4."><article class="listArticle" id="kapittel-1-paragraf-4-nummer-3-punkt-4"><article class="legalP" id="kapittel-1-paragraf-4-nummer-3-punkt-4-ledd-1">Effektiv rente skal oppgis med en nøyaktighet av minst en desimals nøyaktighet, basert på vanlige avrundingsregler.</article></article></li><li data-li-identifier="5." data-name="5."><article class="listArticle" id="kapittel-1-paragraf-4-nummer-3-punkt-5"><article class="legalP" id="kapittel-1-paragraf-4-nummer-3-punkt-5-ledd-1">Formelen kan skrives om, slik at det kun brukes en enkelt sum og begrepet bevegelser (A<sub>k</sub>), som vil være positive eller negative, det vil si henholdsvis betalt eller mottatt i perioder 1 til k, uttrykt i år, det vil si: <div class="latexBlock">$$S =\displaystyle\sum\limits_{k=1}^n A_{k} \lgroup1+X\rgroup ^{-t_{k}}$$</div><br />S er her den nåværende saldoen av strømmene. Dersom målet er å opprettholde strømmenes likeverdighet, vil verdien være lik null.</article></article></li></ul></article><article class="numberedLegalP" data-numerator="4" id="kapittel-1-paragraf-4-nummer-4">(4) Ved beregning av effektiv rente i samsvar med annet og tredje ledd skal følgende forutsetninger bli lagt til grunn:<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-4-nummer-4-punkt-1"><article class="legalP" id="kapittel-1-paragraf-4-nummer-4-punkt-1-ledd-1">Som kredittkostnader regnes kostnader, herunder rente, provisjon, gebyr, avgifter og andre utgifter som kunden skal betale i forbindelse med kreditten, jf. finansavtaleloven § 1-7 syvende ledd. Misligholdskostnader eller kostnader som i tillegg til en kjøpesum skal betales uavhengig av om det gjøres opp kontant eller på kreditt, regnes ikke som kredittkostnader. Kostnader ved føring av en konto til bruk ved både betalingstransaksjoner og utnyttelse av kredittmuligheten, kostnader ved bruk av et betalingsmiddel i forbindelse med både betalingstransaksjoner og utnyttelse av kredittmuligheten og andre kostnader i forbindelse med betalingstransaksjoner skal regnes som kredittkostnader, med mindre det ikke er obligatorisk for kunden å åpne kontoen, og kostnadene i forbindelse med kontoen klart er angitt særskilt i kredittavtalen eller i en eventuell annen avtale som er inngått med kunden.</article></article></li><li data-li-identifier="2." data-name="2."><article class="listArticle" id="kapittel-1-paragraf-4-nummer-4-punkt-2"><article class="legalP" id="kapittel-1-paragraf-4-nummer-4-punkt-2-ledd-1">Det skal forutsettes at kredittavtalen er gyldig i det avtalte tidsrommet, og at partene oppfyller sine forpliktelser i samsvar med avtalen.</article></article></li><li data-li-identifier="3." data-name="3."><article class="listArticle" id="kapittel-1-paragraf-4-nummer-4-punkt-3"><article class="legalP" id="kapittel-1-paragraf-4-nummer-4-punkt-3-ledd-1">Hvis nominell rente eller andre kredittkostnader i medhold av kredittavtalen kan variere, og det ikke er mulig å fastsette disse på beregningstidspunktet, skal det forutsettes at nominell rente og andre kredittkostnader er konstante i forhold til utgangsnivået og anvendes inntil kredittavtalen utløper.</article></article></li></ul></article><article class="numberedLegalP" data-numerator="5" id="kapittel-1-paragraf-4-nummer-5">(5) I den grad det er nødvendig, skal også følgende supplerende forutsetninger ved beregning av effektiv rente i samsvar med annet og tredje ledd legges til grunn:<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-4-nummer-5-punkt-1"><article class="legalP" id="kapittel-1-paragraf-4-nummer-5-punkt-1-ledd-1">Hvis kunden etter kredittavtalen står fritt med hensyn til å utnytte en kredittmulighet, skal tilgjengelig kredittbeløp, jf. finansavtaleloven § 1-7 sjette ledd, anses utnyttet i sin helhet med det samme.</article></article></li><li data-li-identifier="2." data-name="2."><article class="listArticle" id="kapittel-1-paragraf-4-nummer-5-punkt-2"><article class="legalP" id="kapittel-1-paragraf-4-nummer-5-punkt-2-ledd-1">Hvis kunden etter kredittavtalen står fritt med hensyn til å utnytte en kredittmulighet, men slik at det ved utnyttelse av kredittmuligheten er knyttet begrensninger med hensyn til beløp og tidsrom, skal kredittmuligheten anses utnyttet på den tidligste av de i avtalen fastsatte datoer og i samsvar med nevnte begrensninger.</article></article></li><li data-li-identifier="3." data-name="3."><article class="listArticle" id="kapittel-1-paragraf-4-nummer-5-punkt-3"><article class="legalP" id="kapittel-1-paragraf-4-nummer-5-punkt-3-ledd-1">Hvis kredittavtalen gir forskjellige muligheter for å utnytte en kredittmulighet med forskjellige kredittkostnader, skal det forutsettes at kunden utnytter tilgjengelig kredittbeløp og til den høyeste kredittkostnaden for slik utnyttelse av kredittmuligheten som er vanligst for aktuell kredittavtale.</article></article></li><li data-li-identifier="4." data-name="4."><article class="listArticle" id="kapittel-1-paragraf-4-nummer-5-punkt-4"><article class="legalP" id="kapittel-1-paragraf-4-nummer-5-punkt-4-ledd-1">Ved avtale om rammekreditt skal det forutsettes at tilgjengelig kredittbeløp blir utnyttet i sin helhet og for kredittavtalens løpetid. Hvis kredittavtalens løpetid er ukjent, skal det forutsettes en løpetid på tre måneder.</article></article></li><li data-li-identifier="5." data-name="5."><article class="listArticle" id="kapittel-1-paragraf-4-nummer-5-punkt-5"><article class="legalP" id="kapittel-1-paragraf-4-nummer-5-punkt-5-ledd-1">Ved tidsubegrenset kredittavtale som ikke er en avtale om rammekreditt, skal det forutsettes at kreditten er stilt til rådighet for en periode på ett år regnet fra datoen for den første utnyttelsen av kredittmuligheten, og at den endelige betalingen fra kunden innfrir det utestående i form av kreditt, renter og eventuelle andre kredittkostnader. Det skal for slike avtaler også forutsettes at kreditten betales tilbake av kunden i like store månedlige nedbetalinger, og første gang én måned etter datoen for den første utnyttelsen av kredittmuligheten. I tilfeller der kreditten skal betales tilbake i sin helhet ved én enkelt betaling i hver betalingsperiode, skal kundens suksessive utnyttelser av kredittmuligheten og tilbakebetalinger av hele kreditten forutsettes å foregå i en periode på ett år. Renter og andre kredittkostnader beregnes i overensstemmelse med disse utnyttelsene av kredittmuligheten og tilbakebetalingene av kreditten og som fastsatt i kredittavtalen. Med «tidsubegrenset kredittavtale» menes i første til fjerde punktum en kredittavtale uten fast løpetid, herunder kreditter som skal betales tilbake i sin helhet innen eller etter en periode, men som etter tilbakebetaling igjen står til rådighet for fornyet utnyttelse.</article></article></li><li data-li-identifier="6." data-name="6."><article class="listArticle" id="kapittel-1-paragraf-4-nummer-5-punkt-6"><article class="legalP" id="kapittel-1-paragraf-4-nummer-5-punkt-6-ledd-1">Ved andre kredittavtaler enn avtaler om rammekreditt og tidsubegrensede kredittavtaler som omhandlet i nr. 4 og 5 skal det, dersom datoen eller beløpet for en tilbakebetaling av kreditt som skal foretas av kunden, ikke kan fastslås, forutsettes at tilbakebetalingen skjer på den tidligste datoen som er angitt i kredittavtalen, og med det laveste beløpet kredittavtalen åpner for. Dersom datoen for inngåelsen av kredittavtalen er ukjent, skal det for slike avtaler også forutsettes at datoen for den første utnyttelsen av kredittmuligheten er den datoen som gir det korteste intervallet mellom den datoen og datoen for den første betalingen som skal foretas av kunden.</article></article></li><li data-li-identifier="7." data-name="7."><article class="listArticle" id="kapittel-1-paragraf-4-nummer-5-punkt-7"><article class="legalP" id="kapittel-1-paragraf-4-nummer-5-punkt-7-ledd-1">Dersom datoen eller beløpet for en betaling som skal foretas av kunden, ikke kan fastslås på grunnlag av kredittavtalen eller forutsetningene i nr. 4, 5 eller 6, skal det forutsettes at betalingen foretas i overensstemmelse med de datoer og vilkår som fastsettes av kredittyteren. Dersom disse ikke er kjent, skal det forutsettes at renter betales sammen med tilbakebetalingene av kreditt, og at et gebyr som ikke er renter i form av et engangsbeløp, betales ved inngåelsen av kredittavtalen. Det skal i slike tilfeller også fastsettes at gebyrer som ikke er renter, betales i form av flere betalinger med regelmessige mellomrom fra datoen for den første tilbakebetalingen av kreditt, og dersom beløpet for slike tilbakebetalinger er ukjent, skal betalingene forutsettes å være like store. Videre skal det forutsettes at den endelige betalingen fra kunden innfrir det utestående i form av kreditt, renter og eventuelle andre kredittkostnader.</article></article></li><li data-li-identifier="8." data-name="8."><article class="listArticle" id="kapittel-1-paragraf-4-nummer-5-punkt-8"><article class="legalP" id="kapittel-1-paragraf-4-nummer-5-punkt-8-ledd-1">Hvis det ikke er avtalt en øvre grense for kreditten, anses grensen for å være 15&#xa0;000 kroner.</article></article></li><li data-li-identifier="9." data-name="9."><article class="listArticle" id="kapittel-1-paragraf-4-nummer-5-punkt-9"><article class="legalP" id="kapittel-1-paragraf-4-nummer-5-punkt-9-ledd-1">Hvis det i en begrenset periode eller for et begrenset beløp tilbys forskjellige nominelle renter og kredittkostnader, skal den nominelle renten og kredittkostnadene forutsettes å være de høyest mulige i hele kredittavtalens løpetid.</article></article></li><li data-li-identifier="10." data-name="10."><article class="listArticle" id="kapittel-1-paragraf-4-nummer-5-punkt-10"><article class="legalP" id="kapittel-1-paragraf-4-nummer-5-punkt-10-ledd-1">Hvis det i kredittavtalen er avtalt en fast nominell rente i den første perioden og at det ved utløpet av denne perioden skal fastsettes en ny nominell rente som deretter med jevne mellomrom endres i forhold til en avtalt referansesats, skal det forutsettes at nominell rente etter utløpet av første periode er den samme som nominell rente på tidspunktet for beregningen av effektiv rente basert på verdien av den avtalte referansesatsen på det aktuelle tidspunktet.</article></article></li></ul></article></article><article class="legalArticle" data-lovdata-URL="LTI/forskrift/2022-09-19-1612/§1-5" data-name="§1-5" id="kapittel-1-paragraf-5"><h3 class="legalArticleHeader"><span class="legalArticleValue">§ 1-5</span>. <span class="legalArticleTitle">Definisjon av effektiv rente for boliglån</span></h3><article class="numberedLegalP" data-numerator="1" id="kapittel-1-paragraf-5-nummer-1">(1) Ved boliglån menes med effektiv rente, jf. finansavtaleloven § 1-7 femte ledd, kredittkostnadene uttrykt i prosent per år av kredittbeløpet, beregnet i samsvar med en matematisk formel som fremgår av annet ledd og på grunnlag av forutsetninger som nevnt i tredje og fjerde ledd. For øvrig gjelder følgende ved beregning av effektiv rente:<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-5-nummer-1-punkt-1"><article class="legalP" id="kapittel-1-paragraf-5-nummer-1-punkt-1-ledd-1">Kostnadene ved å åpne og forvalte en særskilt konto og ved å bruke et betalingsmiddel for både transaksjoner og utnyttelse av kredittmuligheten samt andre kostnader knyttet til betalingstransaksjoner skal innregnes i kundens samlede kredittkostnader når åpning eller forvaltning av en konto er obligatorisk for å oppnå kreditten eller for å oppnå den på de markedsførte vilkårene.</article></article></li><li data-li-identifier="2." data-name="2."><article class="listArticle" id="kapittel-1-paragraf-5-nummer-1-punkt-2"><article class="legalP" id="kapittel-1-paragraf-5-nummer-1-punkt-2-ledd-1">Beregningen av effektiv rente skal baseres på den forutsetning at kredittavtalen forblir gyldig i det avtalte tidsrommet, og at kredittyteren og kunden oppfyller sine forpliktelser etter vilkårene og fristene i kredittavtalen.</article></article></li><li data-li-identifier="3." data-name="3."><article class="listArticle" id="kapittel-1-paragraf-5-nummer-1-punkt-3"><article class="legalP" id="kapittel-1-paragraf-5-nummer-1-punkt-3-ledd-1">Når det gjelder kredittavtaler som inneholder vilkår som tillater variasjoner i lånerenten og, der det er relevant, i omkostningene som inngår i effektiv rente, men som det ikke er mulig å beregne på beregningstidspunktet, skal effektiv rente beregnes ut fra den forutsetningen at lånerenten og andre omkostninger er faste i forhold til det nivået som ble fastsatt da avtalen ble inngått.</article></article></li><li data-li-identifier="4." data-name="4."><article class="listArticle" id="kapittel-1-paragraf-5-nummer-1-punkt-4"><article class="legalP" id="kapittel-1-paragraf-5-nummer-1-punkt-4-ledd-1">Når det gjelder kredittavtaler der en fast lånerente avtales i forbindelse med den innledende perioden på minst fem år, som avsluttes med en forhandling om lånerenten for å avtale en ny fast rente for en ytterligere periode, skal beregningen av den ytterligere, illustrerende effektiv rente som angis i standardisert kredittopplysningsskjema til bruk ved boliglån, jf. § 3-11 første ledd, bare omfatte den opprinnelige perioden med fast rente og baseres på en forutsetning om at den utestående kapitalen tilbakebetales ved utgangen av perioden med fast lånerente.</article></article></li></ul></article><article class="numberedLegalP" data-numerator="2" id="kapittel-1-paragraf-5-nummer-2">(2) Effektiv rente skal beregnes i samsvar med følgende matematiske formel, som på årsbasis setter likhetstegn mellom samlet nåverdi av benyttede kredittmuligheter og samlet nåverdi av tilbakebetalinger og betaling av kredittkostnader: <div class="latexBlock">$$\displaystyle\sum\limits_{k=1}^m C_{k} \lgroup 1+X\rgroup^{-t_{k}} = \displaystyle\sum\limits_{l=1}^{m'}D_{l} \lgroup 1 + X\rgroup ^{-S_{l}}$$</div><p class="leddfortsettelse">Tegnforklaring: <table><tbody><tr><td data-text-align="left" data-vertical-align="top">X</td><td data-text-align="left" data-vertical-align="top">Effektiv rente</td></tr><tr><td data-text-align="left" data-vertical-align="top">m</td><td data-text-align="left" data-vertical-align="top">Tallet som tilsvarer siste utnyttelse av kredittmuligheten</td></tr><tr><td data-text-align="left" data-vertical-align="top">k</td><td data-text-align="left" data-vertical-align="top">Tallet som tilsvarer en utnyttelse av kredittmuligheten slik at 1 ≤ k ≤ m</td></tr><tr><td data-text-align="left" data-vertical-align="top">C<sub>k</sub></td><td data-text-align="left" data-vertical-align="top">Beløpet for utnyttelse av kredittmuligheten k</td></tr><tr><td data-text-align="left" data-vertical-align="top">t<sub>k</sub></td><td data-text-align="left" data-vertical-align="top">Tidsintervallet, uttrykt i år eller brøkdeler av et år, mellom tidspunktet for første utnyttelse av kredittmuligheten og tidspunktet for hver senere utnyttelse av kredittmuligheten, slik at t<sub>1</sub> = 0</td></tr><tr><td data-text-align="left" data-vertical-align="top">m'</td><td data-text-align="left" data-vertical-align="top">Nummeret på siste tilbakebetaling eller siste kostnadsbetaling</td></tr><tr><td data-text-align="left" data-vertical-align="top">l</td><td data-text-align="left" data-vertical-align="top">Tallet som tilsvarer en tilbakebetaling eller en betaling av omkostninger</td></tr><tr><td data-text-align="left" data-vertical-align="top">D<sub>l</sub></td><td data-text-align="left" data-vertical-align="top">Beløpet for en tilbakebetaling eller en betaling av omkostninger</td></tr><tr><td data-text-align="left" data-vertical-align="top">S<sub>l</sub></td><td data-text-align="left" data-vertical-align="top">Tidsintervallet, uttrykt i år eller brøkdeler av et år, mellom tidspunktet for første utnyttelse av kredittmuligheten og tidspunktet for hver senere tilbakebetaling eller betaling av omkostninger</td></tr></tbody></table></p></article><article class="numberedLegalP" data-numerator="3" id="kapittel-1-paragraf-5-nummer-3">(3) Ved bruk av formelen i annet ledd skal det tas hensyn til følgende:<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-5-nummer-3-punkt-1"><article class="legalP" id="kapittel-1-paragraf-5-nummer-3-punkt-1-ledd-1">Beløpene som betales av begge parter på forskjellige tidspunkter, skal ikke nødvendigvis være like store, og skal heller ikke nødvendigvis betales med like store tidsintervaller.</article></article></li><li data-li-identifier="2." data-name="2."><article class="listArticle" id="kapittel-1-paragraf-5-nummer-3-punkt-2"><article class="legalP" id="kapittel-1-paragraf-5-nummer-3-punkt-2-ledd-1">Starttidspunktet er tidspunktet for den første utnyttelsen av kredittmuligheten.</article></article></li><li data-li-identifier="3." data-name="3."><article class="listArticle" id="kapittel-1-paragraf-5-nummer-3-punkt-3"><article class="legalP" id="kapittel-1-paragraf-5-nummer-3-punkt-3-ledd-1">Tidsintervallene mellom tidspunktene i beregningen skal uttrykkes i år eller brøkdeler av et år. Et år forutsettes å ha 365 dager, eller 366 dager i skuddår, 52 uker eller tolv like lange måneder. En slik måned forutsettes å ha 30,41666 dager (dvs. 365/12) uavhengig av om det er tale om et skuddår eller ikke. Dersom tidsintervallene mellom tidspunktene i beregningen ikke kan uttrykkes som et helt antall uker, måneder eller år, skal intervallene uttrykkes som et helt antall av en av disse periodene kombinert med et antall dager. Dersom dager anvendes, skal <ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-5-nummer-3-punkt-3-ledd-1-punkt-1"><article class="legalP" id="kapittel-1-paragraf-5-nummer-3-punkt-3-ledd-1-punkt-1-ledd-1">hver dag medregnes, herunder helger og ferier,</article></article></li><li data-li-identifier="b." data-name="b."><article class="listArticle" id="kapittel-1-paragraf-5-nummer-3-punkt-3-ledd-1-punkt-2"><article class="legalP" id="kapittel-1-paragraf-5-nummer-3-punkt-3-ledd-1-punkt-2-ledd-1">like lange perioder og deretter dager medregnes tilbake til datoen for den første utnyttelsen av kredittmuligheten,</article></article></li><li data-li-identifier="c." data-name="c."><article class="listArticle" id="kapittel-1-paragraf-5-nummer-3-punkt-3-ledd-1-punkt-3"><article class="legalP" id="kapittel-1-paragraf-5-nummer-3-punkt-3-ledd-1-punkt-3-ledd-1">lengden av en periode av dager beregnes uten den første dagen og med den siste dagen, og skal uttrykkes i år ved at denne perioden divideres med antall dager (365 eller 366 dager) i hele året, regnet tilbake fra den siste dagen til samme dag i det foregående året.</article></article></li></ul></article></article></li><li data-li-identifier="4." data-name="4."><article class="listArticle" id="kapittel-1-paragraf-5-nummer-3-punkt-4"><article class="legalP" id="kapittel-1-paragraf-5-nummer-3-punkt-4-ledd-1">Resultatet av beregningen skal uttrykkes med en nøyaktighet på minst én desimal. Dersom tallet til den etterfølgende desimalen er høyere enn eller lik 5, skal tallet til den foregående desimalen forhøyes med 1.</article></article></li><li data-li-identifier="5." data-name="5."><article class="listArticle" id="kapittel-1-paragraf-5-nummer-3-punkt-5"><article class="legalP" id="kapittel-1-paragraf-5-nummer-3-punkt-5-ledd-1">Ligningen kan skrives om ved hjelp av en enkelt sum og begrepet strømmer (A<sub>k</sub>), som vil være positive eller negative, med andre ord, enten betalt eller mottatt i løpet av tidsrommene 1-n, uttrykt i år, det vil si: <div class="latexBlock">$$S =\displaystyle\sum\limits_{k=1}^n A_{k} \lgroup1+X\rgroup ^{-t_{k}},$$</div><br />S er her den nåværende saldoen av strømmene. Dersom målet er å opprettholde strømmenes likeverdighet, vil verdien være lik null.</article></article></li></ul></article><article class="numberedLegalP" data-numerator="4" id="kapittel-1-paragraf-5-nummer-4">(4) Dersom det er relevant, skal dessuten følgende forutsetninger benyttes ved beregning av effektiv rente:<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-5-nummer-4-punkt-1"><article class="legalP" id="kapittel-1-paragraf-5-nummer-4-punkt-1-ledd-1">Dersom en kredittavtale gir kunden frihet til å utnytte en kredittmulighet, skal det samlede kredittbeløpet anses for å være utnyttet umiddelbart og fullt ut.</article></article></li><li data-li-identifier="2." data-name="2."><article class="listArticle" id="kapittel-1-paragraf-5-nummer-4-punkt-2"><article class="legalP" id="kapittel-1-paragraf-5-nummer-4-punkt-2-ledd-1">Dersom en kredittavtale gir mulighet til å utnytte en kredittmulighet på ulike måter og med ulike omkostninger eller lånerenter, skal det samlede kredittbeløpet anses for å være utnyttet til høyeste omkostning og lånerente som er anvendt på den mest vanlige ordningen for utnyttelse av kredittmuligheten for denne typen kredittavtale.</article></article></li><li data-li-identifier="3." data-name="3."><article class="listArticle" id="kapittel-1-paragraf-5-nummer-4-punkt-3"><article class="legalP" id="kapittel-1-paragraf-5-nummer-4-punkt-3-ledd-1">Dersom en kredittavtale generelt gir kunden frihet til å utnytte en kredittmulighet, men på en slik måte at kredittmuligheten pålegger en begrensning med hensyn til kredittbeløp og periode, skal kredittbeløpet anses for å være utnyttet på den tidligste datoen fastsatt i kredittavtalen og i samsvar med nevnte begrensninger for utnyttelse av kredittmuligheten.</article></article></li><li data-li-identifier="4." data-name="4."><article class="listArticle" id="kapittel-1-paragraf-5-nummer-4-punkt-4"><article class="legalP" id="kapittel-1-paragraf-5-nummer-4-punkt-4-ledd-1">Dersom ulike lånerenter og omkostninger blir tilbudt i en begrenset periode eller for et begrenset beløp, skal den høyeste lånerenten og de høyeste omkostningene anses for å være lånerenten og omkostningene i hele kredittavtalens løpetid.</article></article></li><li data-li-identifier="5." data-name="5."><article class="listArticle" id="kapittel-1-paragraf-5-nummer-4-punkt-5"><article class="legalP" id="kapittel-1-paragraf-5-nummer-4-punkt-5-ledd-1">Dersom det i kredittavtaler er avtalt en fast lånerente i den første perioden, og det ved utløpet av denne perioden skal fastsettes en ny lånerente som deretter jevnlig justeres i samsvar med en avtalt indikator eller intern referanserente, skal beregningen av effektiv rente baseres på forutsetningen om at lånerenten ved utløpet av perioden for den faste lånerenten er den samme som på tidspunktet for beregning av effektiv rente, basert på verdien av den avtalte indikatoren eller interne referanserenten på dette tidspunktet, men ikke er lavere enn den faste lånerenten.</article></article></li><li data-li-identifier="6." data-name="6."><article class="listArticle" id="kapittel-1-paragraf-5-nummer-4-punkt-6"><article class="legalP" id="kapittel-1-paragraf-5-nummer-4-punkt-6-ledd-1">Dersom den relevante øvre grensen for kreditten ennå ikke er avtalt, skal den forutsettes å være 1&#xa0;700&#xa0;000 kroner. Når det gjelder kredittavtaler som er verken betingede forpliktelser eller garantier, og hvis formål ikke er å erverve eller beholde retten til fast eiendom eller grunn, kontokreditter, debetkort med betalingsutsettelse eller kredittkort, forutsettes denne øvre grensen å være 15&#xa0;000 kroner.</article></article></li><li data-li-identifier="7." data-name="7."><article class="listArticle" id="kapittel-1-paragraf-5-nummer-4-punkt-7"><article class="legalP" id="kapittel-1-paragraf-5-nummer-4-punkt-7-ledd-1">For andre kredittavtaler enn avtaler om kontokreditter, mellomfinansiering, kredittavtaler basert på verdiandel, betingede forpliktelser eller garantier og tidsubegrensede kredittavtaler som nevnt i forutsetningene fastsatt i nr. 9 til 13 gjelder følgende: <ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-5-nummer-4-punkt-7-ledd-1-punkt-1"><article class="legalP" id="kapittel-1-paragraf-5-nummer-4-punkt-7-ledd-1-punkt-1-ledd-1">Dersom datoen eller beløpet for en tilbakebetaling av kapital som kunden skal foreta, ikke kan fastslås, skal det forutsettes at tilbakebetaling skjer på den tidligste av de datoene som er fastsatt i kredittavtalen, og med det laveste beløpet som avtalen gir adgang til.</article></article></li><li data-li-identifier="b." data-name="b."><article class="listArticle" id="kapittel-1-paragraf-5-nummer-4-punkt-7-ledd-1-punkt-2"><article class="legalP" id="kapittel-1-paragraf-5-nummer-4-punkt-7-ledd-1-punkt-2-ledd-1">Dersom tidsintervallet mellom tidspunktet for første utnyttelse av kredittmuligheten og tidspunktet for den første innbetalingen som kunden skal foreta, ikke kan fastslås, skal det forutsettes at det er det korteste tidsintervallet.</article></article></li></ul></article></article></li><li data-li-identifier="8." data-name="8."><article class="listArticle" id="kapittel-1-paragraf-5-nummer-4-punkt-8"><article class="legalP" id="kapittel-1-paragraf-5-nummer-4-punkt-8-ledd-1">Dersom datoen eller beløpet for en innbetaling som kunden skal foreta, ikke kan fastslås på grunnlag av kredittavtalen eller forutsetningene fastsatt i nr. 7 til 13, forutsettes det at betalingen skjer i samsvar med de datoene og på de vilkårene som kreves av kredittyteren. Når disse er ukjente, skal <ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-5-nummer-4-punkt-8-ledd-1-punkt-1"><article class="legalP" id="kapittel-1-paragraf-5-nummer-4-punkt-8-ledd-1-punkt-1-ledd-1">renter betales sammen med tilbakebetalingene av kapitalen,</article></article></li><li data-li-identifier="b." data-name="b."><article class="listArticle" id="kapittel-1-paragraf-5-nummer-4-punkt-8-ledd-1-punkt-2"><article class="legalP" id="kapittel-1-paragraf-5-nummer-4-punkt-8-ledd-1-punkt-2-ledd-1">gebyrer som ikke er rente, uttrykt som et engangsbeløp, betales på datoen for inngåelse av kredittavtalen,</article></article></li><li data-li-identifier="c." data-name="c."><article class="listArticle" id="kapittel-1-paragraf-5-nummer-4-punkt-8-ledd-1-punkt-3"><article class="legalP" id="kapittel-1-paragraf-5-nummer-4-punkt-8-ledd-1-punkt-3-ledd-1">gebyrer som ikke er rente, uttrykt som flere innbetalinger, betales med regelmessige mellomrom som starter på tidspunktet for første tilbakebetaling av kapital, og dersom beløpet for slike betalinger ikke er kjent, forutsettes det at innbetalingene er like store,</article></article></li><li data-li-identifier="d." data-name="d."><article class="listArticle" id="kapittel-1-paragraf-5-nummer-4-punkt-8-ledd-1-punkt-4"><article class="legalP" id="kapittel-1-paragraf-5-nummer-4-punkt-8-ledd-1-punkt-4-ledd-1">siste innbetaling innebærer at resterende kapital, renter og eventuelle andre omkostninger innfris.</article></article></li></ul></article></article></li><li data-li-identifier="9." data-name="9."><article class="listArticle" id="kapittel-1-paragraf-5-nummer-4-punkt-9"><article class="legalP" id="kapittel-1-paragraf-5-nummer-4-punkt-9-ledd-1">Ved kontokredittordninger skal det samlede kredittbeløpet anses for å være utnyttet fullt ut og for hele kredittavtalens løpetid. Dersom kontokredittordningens varighet ikke er kjent, skal effektiv rente beregnes ut fra forutsetningen om at kredittens løpetid er tre måneder.</article></article></li><li data-li-identifier="10." data-name="10."><article class="listArticle" id="kapittel-1-paragraf-5-nummer-4-punkt-10"><article class="legalP" id="kapittel-1-paragraf-5-nummer-4-punkt-10-ledd-1">Ved mellomfinansiering skal det samlede kredittbeløpet anses for å være utnyttet fullt ut og for hele kredittavtalens løpetid. Dersom kredittavtalens løpetid ikke er kjent, skal effektiv rente beregnes ut fra forutsetningen om at kredittens løpetid er tolv måneder.</article></article></li><li data-li-identifier="11." data-name="11."><article class="listArticle" id="kapittel-1-paragraf-5-nummer-4-punkt-11"><article class="legalP" id="kapittel-1-paragraf-5-nummer-4-punkt-11-ledd-1">For andre former for tidsubegrensede kredittavtaler enn en kontokredittordning og mellomfinansiering skal det forutsettes at <ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-5-nummer-4-punkt-11-ledd-1-punkt-1"><article class="legalP" id="kapittel-1-paragraf-5-nummer-4-punkt-11-ledd-1-punkt-1-ledd-1">kreditten i forbindelse med kredittavtaler hvis formål er å erverve eller beholde rettigheter til fast eiendom, gis for en periode på 20 år regnet fra datoen for første gangs utnyttelse av kredittmuligheten, og at kundens siste innbetaling innebærer at resterende kapital, renter og eventuelle andre omkostninger innfris; i forbindelse med kredittavtaler hvis formål ikke er å erverve eller beholde rettigheter i fast eiendom, eller som utnyttes gjennom debetkort med betalingsutsettelse eller kredittkort, skal denne perioden være ett år,</article></article></li><li data-li-identifier="b." data-name="b."><article class="listArticle" id="kapittel-1-paragraf-5-nummer-4-punkt-11-ledd-1-punkt-2"><article class="legalP" id="kapittel-1-paragraf-5-nummer-4-punkt-11-ledd-1-punkt-2-ledd-1">kapitalen tilbakebetales av kunden i like store månedlige innbetalinger, som starter én måned etter datoen for første gangs utnyttelse av kredittmuligheten. I tilfeller der kapitalen må tilbakebetales i sin helhet i form av en engangsinnbetaling innenfor hver enkelt betalingsperiode, skal imidlertid kundens etterfølgende utnyttelse av kredittmuligheten og tilbakebetalinger av hele kapitalen forutsettes å finne sted i en periode på ett år. Renter og andre omkostninger skal pålegges i samsvar med disse utnyttelsene av kredittmuligheten og tilbakebetalingene av kapital og slik det er fastsatt i kredittavtalen.</article></article></li></ul>I nr. 11 menes med «tidsubegrenset kredittavtale» en kredittavtale uten fastsatt løpetid, herunder kreditter som må tilbakebetales fullt ut innen eller etter en viss periode, men som kan utnyttes på nytt etter tilbakebetalingen.</article></article></li><li data-li-identifier="12." data-name="12."><article class="listArticle" id="kapittel-1-paragraf-5-nummer-4-punkt-12"><article class="legalP" id="kapittel-1-paragraf-5-nummer-4-punkt-12-ledd-1">Når det gjelder betingede forpliktelser eller garantier, skal det samlede kredittbeløpet anses for å være utnyttet fullt ut som ett enkelt beløp ved det som inntreffer først av den seneste tillatte datoen for utnyttelse etter den kredittavtalen som eventuelt ligger til grunn for den betingede forpliktelsen eller garantien, eller utløpet av den første perioden før forlengelsen av avtalen dersom det gjelder en kredittavtale som forlenges.</article></article></li><li data-li-identifier="13." data-name="13."><article class="listArticle" id="kapittel-1-paragraf-5-nummer-4-punkt-13"><article class="legalP" id="kapittel-1-paragraf-5-nummer-4-punkt-13-ledd-1">Når det gjelder kredittavtaler basert på verdiandel, skal forbrukernes betalinger anses å finne sted på den seneste datoen eller de seneste datoene som er tillatt etter kredittavtalen. Prosentvise økninger i verdien av den faste eiendommen som sikrer kredittavtalen som er basert på verdiandel, og prosentsatsen for eventuelle inflasjonsindekser som er omhandlet i avtalen, skal forutsettes å være en prosentsats som er lik den høyeste verdien av enten sentralbankens gjeldende prosentsats for inflasjonsmålet eller inflasjonsnivået i den medlemsstaten der den faste eiendommen ligger på tidspunktet for inngåelsen av kredittavtalen, eller 0 prosent dersom disse prosentsatsene er negative.</article></article></li></ul></article></article></section><section class="section" data-name="kap2" id="kapittel-2" data-lovdata-URL="LTI/forskrift/2022-09-19-1612/KAPITTEL_2"><h2>Kapittel 2. Regler til gjennomføring av finansavtaleloven kapittel 2 om betalingsoppgjør</h2><article class="legalArticle" data-lovdata-URL="LTI/forskrift/2022-09-19-1612/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Tap og gevinst ved førtidig tilbakebetaling av fastrentekreditt</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Reglene i denne paragrafen gjelder for avtale om fastrentekreditt som nevnt i finansavtaleloven § 2-10 første ledd første punktum mellom en kredittyter og en kredittkunde som er forbruker.</article><article class="numberedLegalP" data-numerator="2" id="kapittel-2-paragraf-1-nummer-2">(2) Ved førtidig betaling av kreditt der rentesatsen, gebyrer og andre kostnader er bundet for hele kredittens løpetid, eller hvor slikt vederlag bare kan reguleres på bestemte tidspunkter fastsatt i kredittavtalen, og det er avtalt at kredittyteren skal ha rett til å kreve eventuelt rentetap eller tap av andre former for vederlag dekket av kredittkunden, jf. finansavtaleloven § 2-10, gjelder følgende:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-1-nummer-2-punkt-1"><article class="legalP" id="kapittel-2-paragraf-1-nummer-2-punkt-1-ledd-1">Differansen på innfrielsestidspunktet mellom den avtalte renten og den renten kredittyteren tilbyr for tilsvarende kreditt, skal legges til grunn ved beregning av kredittyterens tap eller gevinst ved førtidig innfrielse. Renten for en periode som er lik den gjenstående bindingstiden, beregnes ved å ta det veide gjennomsnittet av renten for to tilsvarende lån med en kortere og lengre rentebindingstid som ligger nærmest gjenværende bindingstid på lånet som innfris. Dersom kredittyteren ikke tilbyr kreditt som kan brukes i beregningen, brukes renten på den statsobligasjonen som har løpetid som ligger nærmest kredittens gjenværende løpetid på innfrielsestidspunktet, med tillegg av rentedifferansen som eksisterte mellom opptatt kreditt og statsobligasjonsrenten på det tidspunktet kreditten ble gitt. Kredittyterens tap eller gevinst skal beregnes for gjenværende bindingstid. Kontantstrømmene skal neddiskonteres til nåverdi med renten for den gjenstående bindingstiden, etter samme fremgangsmåte som ovenfor.</article></article></li><li data-li-identifier="2." data-name="2."><article class="listArticle" id="kapittel-2-paragraf-1-nummer-2-punkt-2"><article class="legalP" id="kapittel-2-paragraf-1-nummer-2-punkt-2-ledd-1">Retten til godskriving av rentegevinst etter nr. 1 kan fravikes i avtalen. Kredittkunden skal i så fall opplyses skriftlig om dette før avtalen inngås, jf. finansavtaleloven § 2-10 annet ledd. I tilfeller der det følger av avtalen at kredittkunden skal godskrives rentegevinst beregnet på en måte som gir lavere utbetaling enn etter denne forskriften, skal det før avtalen gis skriftlige opplysninger om beregningsmåten. Opplysninger om beregningsmåten skal dessuten inntas i avtalen.</article></article></li></ul></article></article></section><section class="section" data-name="kap3" id="kapittel-3" data-lovdata-URL="LTI/forskrift/2022-09-19-1612/KAPITTEL_3"><h2>Kapittel 3. Regler til gjennomføring av finansavtaleloven kapittel 3 om finansielle tjenester</h2><article class="legalArticle" data-lovdata-URL="LTI/forskrift/2022-09-19-1612/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Virkeområde</span></h3><article class="legalP" id="kapittel-3-paragraf-1-ledd-1">Reglene om markedsføring i § 3-2 til § 3-5 gjelder når tjenesteyteren markedsfører kredittavtale til en kunde som er forbruker, jf. finansavtaleloven § 1-4 første ledd.</article></article><article class="legalArticle" data-lovdata-URL="LTI/forskrift/2022-09-19-1612/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Forbud mot markedsføring ved dørsalg</span></h3><article class="legalP" id="kapittel-3-paragraf-2-ledd-1">Kredittavtaler skal ikke markedsføres ved dørsalg.</article></article><article class="legalArticle" data-lovdata-URL="LTI/forskrift/2022-09-19-1612/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Markedsføring av tilleggsfordeler (tilgift)</span></h3><article class="legalP" id="kapittel-3-paragraf-3-ledd-1">Ved markedsføring av kredittavtaler der det tilbys tilleggsfordeler, kan omtalen av tilleggsfordelen ikke gis en mer fremtredende plass eller eksponering enn de opplysningene som skal inngå i markedsføringen etter § 3-4. En fordel som utelukkende gjelder kredittkostnadene eller vilkår for tilbakebetaling, omfattes ikke av første punktum.</article></article><article class="legalArticle" data-lovdata-URL="LTI/forskrift/2022-09-19-1612/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Opplysningsplikt ved markedsføring av kredittavtaler</span></h3><article class="numberedLegalP" data-numerator="1" id="kapittel-3-paragraf-4-nummer-1">(1) Enhver form for markedsføring av kredittavtaler skal inneholde opplysning om<ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-4-nummer-1-punkt-1"><article class="legalP" id="kapittel-3-paragraf-4-nummer-1-punkt-1-ledd-1">kredittkostnadene, herunder effektiv rente med angivelse av kredittbeløp og kredittprofil</article></article></li><li data-li-identifier="2." data-name="2."><article class="listArticle" id="kapittel-3-paragraf-4-nummer-1-punkt-2"><article class="legalP" id="kapittel-3-paragraf-4-nummer-1-punkt-2-ledd-1">tilgjengelig kredittbeløp</article></article></li><li data-li-identifier="3." data-name="3."><article class="listArticle" id="kapittel-3-paragraf-4-nummer-1-punkt-3"><article class="legalP" id="kapittel-3-paragraf-4-nummer-1-punkt-3-ledd-1">avtalens varighet</article></article></li><li data-li-identifier="4." data-name="4."><article class="listArticle" id="kapittel-3-paragraf-4-nummer-1-punkt-4"><article class="legalP" id="kapittel-3-paragraf-4-nummer-1-punkt-4-ledd-1">eventuell kontantpris for varen eller tjenesten ved betalingsutsettelse og størrelsen på en eventuell forskuddsbetaling</article></article></li><li data-li-identifier="5." data-name="5."><article class="listArticle" id="kapittel-3-paragraf-4-nummer-1-punkt-5"><article class="legalP" id="kapittel-3-paragraf-4-nummer-1-punkt-5-ledd-1">det totale beløpet for alle kostnader og gebyrer som kunden skal betale til tjenesteyteren</article></article></li><li data-li-identifier="6." data-name="6."><article class="listArticle" id="kapittel-3-paragraf-4-nummer-1-punkt-6"><article class="legalP" id="kapittel-3-paragraf-4-nummer-1-punkt-6-ledd-1">eventuelle avdrag, herunder avdragenes størrelse, antall og hyppighet</article></article></li><li data-li-identifier="7." data-name="7."><article class="listArticle" id="kapittel-3-paragraf-4-nummer-1-punkt-7"><article class="legalP" id="kapittel-3-paragraf-4-nummer-1-punkt-7-ledd-1">eventuelle vilkår om kjøp av gjeldsforsikring eller andre tilleggstjenester, dersom kostnadene ved slike tilleggstjenester ikke kan beregnes på forhånd</article></article></li><li data-li-identifier="8." data-name="8."><article class="listArticle" id="kapittel-3-paragraf-4-nummer-1-punkt-8"><article class="legalP" id="kapittel-3-paragraf-4-nummer-1-punkt-8-ledd-1">advarsel om eventuelle svingninger i valutakurser som kan påvirke beløpet som skal tilbakebetales</article></article></li><li data-li-identifier="9." data-name="9."><article class="listArticle" id="kapittel-3-paragraf-4-nummer-1-punkt-9"><article class="legalP" id="kapittel-3-paragraf-4-nummer-1-punkt-9-ledd-1">eventuell sikkerhet som kreves</article></article></li><li data-li-identifier="10." data-name="10."><article class="listArticle" id="kapittel-3-paragraf-4-nummer-1-punkt-10"><article class="legalP" id="kapittel-3-paragraf-4-nummer-1-punkt-10-ledd-1">kredittyterens identitet eller oppdragsforetaket eller annen utpekt representant.</article></article></li></ul></article><article class="numberedLegalP" data-numerator="2" id="kapittel-3-paragraf-4-nummer-2">(2) Opplysninger etter første ledd nr. 1 til 6 skal gis på en tydelig måte ved hjelp av et representativt eksempel og gjennomgående følge dette representative eksemplet. Forbrukertilsynet kan fastsette nærmere kriterier som skal benyttes i representative eksempler.</article></article><article class="legalArticle" data-lovdata-URL="LTI/forskrift/2022-09-19-1612/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Forbud mot å fremheve visse opplysninger i markedsføringen</span></h3><article class="numberedLegalP" data-numerator="1" id="kapittel-3-paragraf-5-nummer-1">(1) Ved markedsføring av kredittavtaler skal det ikke fremheves<ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-5-nummer-1-punkt-1"><article class="legalP" id="kapittel-3-paragraf-5-nummer-1-punkt-1-ledd-1">hvor raskt kreditten kan disponeres</article></article></li><li data-li-identifier="2." data-name="2."><article class="listArticle" id="kapittel-3-paragraf-5-nummer-1-punkt-2"><article class="legalP" id="kapittel-3-paragraf-5-nummer-1-punkt-2-ledd-1">hvor raskt svar man kan forvente på en forespørsel om kreditt</article></article></li><li data-li-identifier="3." data-name="3."><article class="listArticle" id="kapittel-3-paragraf-5-nummer-1-punkt-3"><article class="legalP" id="kapittel-3-paragraf-5-nummer-1-punkt-3-ledd-1">at det er en lav terskel for å få kreditt</article></article></li><li data-li-identifier="4." data-name="4."><article class="listArticle" id="kapittel-3-paragraf-5-nummer-1-punkt-4"><article class="legalP" id="kapittel-3-paragraf-5-nummer-1-punkt-4-ledd-1">at det er en enkel søknadsprosess</article></article></li><li data-li-identifier="5." data-name="5."><article class="listArticle" id="kapittel-3-paragraf-5-nummer-1-punkt-5"><article class="legalP" id="kapittel-3-paragraf-5-nummer-1-punkt-5-ledd-1">at kreditten er lett tilgjengelig på andre måter</article></article></li><li data-li-identifier="6." data-name="6."><article class="listArticle" id="kapittel-3-paragraf-5-nummer-1-punkt-6"><article class="legalP" id="kapittel-3-paragraf-5-nummer-1-punkt-6-ledd-1">en annen rentesats på en mer fremtredende måte enn opplysninger om den effektive renten.</article></article></li></ul></article><article class="numberedLegalP" data-numerator="2" id="kapittel-3-paragraf-5-nummer-2">(2) Første ledd nr. 2 gjelder ikke boliglån.</article><article class="numberedLegalP" data-numerator="3" id="kapittel-3-paragraf-5-nummer-3">(3) Første ledd er ikke til hinder for at det i markedsføringen opplyses om søknadsprosessen, behandlingstiden eller andre kredittvilkår som nevnt i første ledd såfremt opplysningene ikke gis en mer fremtredende plass eller eksponering enn de opplysningene som skal inngå i markedsføringen etter § 3-4.</article></article><article class="legalArticle" data-lovdata-URL="LTI/forskrift/2022-09-19-1612/§3-6" data-name="§3-6" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Generelle opplysninger om boliglån</span></h3><article class="legalP" id="kapittel-3-paragraf-6-ledd-1">Opplysninger om tjenesteyterens alminnelige vilkår for boliglån, jf. finansavtaleloven § 3-3 første ledd, skal omfatte opplysninger om<ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-6-ledd-1-punkt-1"><article class="legalP" id="kapittel-3-paragraf-6-ledd-1-punkt-1-ledd-1">tjenesteyterens primære virksomhet, foretaksnavn og hovedkontorets geografiske adresse</article></article></li><li data-li-identifier="2." data-name="2."><article class="listArticle" id="kapittel-3-paragraf-6-ledd-1-punkt-2"><article class="legalP" id="kapittel-3-paragraf-6-ledd-1-punkt-2-ledd-1">kredittype</article></article></li><li data-li-identifier="3." data-name="3."><article class="listArticle" id="kapittel-3-paragraf-6-ledd-1-punkt-3"><article class="legalP" id="kapittel-3-paragraf-6-ledd-1-punkt-3-ledd-1">effektiv rente og et illustrert eksempel som angir alle de antakelser som er lagt til grunn for beregningen av prosentsatsen, herunder det totale beløpet for alle kostnader og gebyrer mv. som kunden skal betale til tjenesteyteren</article></article></li><li data-li-identifier="4." data-name="4."><article class="listArticle" id="kapittel-3-paragraf-6-ledd-1-punkt-4"><article class="legalP" id="kapittel-3-paragraf-6-ledd-1-punkt-4-ledd-1">eventuelle avdrag, herunder avdragenes størrelse, antall og hyppighet</article></article></li><li data-li-identifier="5." data-name="5."><article class="listArticle" id="kapittel-3-paragraf-6-ledd-1-punkt-5"><article class="legalP" id="kapittel-3-paragraf-6-ledd-1-punkt-5-ledd-1">eventuelle vilkår om kjøp av gjeldsforsikring eller andre tilleggstjenester og om disse kan leveres av andre enn kredittyteren</article></article></li><li data-li-identifier="6." data-name="6."><article class="listArticle" id="kapittel-3-paragraf-6-ledd-1-punkt-6"><article class="legalP" id="kapittel-3-paragraf-6-ledd-1-punkt-6-ledd-1">tydelig angivelse av en eventuell risiko for at kreditten ikke blir fullt nedbetalt selv om vilkår og betingelser i kredittavtalen er overholdt</article></article></li><li data-li-identifier="7." data-name="7."><article class="listArticle" id="kapittel-3-paragraf-6-ledd-1-punkt-7"><article class="legalP" id="kapittel-3-paragraf-6-ledd-1-punkt-7-ledd-1">eventuell sikkerhet som kreves</article></article></li><li data-li-identifier="8." data-name="8."><article class="listArticle" id="kapittel-3-paragraf-6-ledd-1-punkt-8"><article class="legalP" id="kapittel-3-paragraf-6-ledd-1-punkt-8-ledd-1">eventuell rett eller begrensning i partenes adgang til førtidig eller ensidig å avslutte avtaleforholdet og kostnader som eventuelt er avtalt at skal betales i denne sammenhengen, herunder ved bindingstid for innskudd og fastrentekreditt</article></article></li><li data-li-identifier="9." data-name="9."><article class="listArticle" id="kapittel-3-paragraf-6-ledd-1-punkt-9"><article class="legalP" id="kapittel-3-paragraf-6-ledd-1-punkt-9-ledd-1">avtalens varighet</article></article></li><li data-li-identifier="10." data-name="10."><article class="listArticle" id="kapittel-3-paragraf-6-ledd-1-punkt-10"><article class="legalP" id="kapittel-3-paragraf-6-ledd-1-punkt-10-ledd-1">eventuelle vilkår om en umiddelbar anvendelse av endringer i referanserentesatsen eller referansevekslingskursen og i tilfelle hvordan opplysninger om disse endringene vil bli gitt</article></article></li><li data-li-identifier="11." data-name="11."><article class="listArticle" id="kapittel-3-paragraf-6-ledd-1-punkt-11"><article class="legalP" id="kapittel-3-paragraf-6-ledd-1-punkt-11-ledd-1">eventuelt at det kan finnes også andre kostnader utenom betalinger til tjenesteyteren</article></article></li><li data-li-identifier="12." data-name="12."><article class="listArticle" id="kapittel-3-paragraf-6-ledd-1-punkt-12"><article class="legalP" id="kapittel-3-paragraf-6-ledd-1-punkt-12-ledd-1">eventuell utenlandsk valuta som kan benyttes i valutalån og en beskrivelse av konsekvensene for kunden av å inngå avtale om valutalån</article></article></li><li data-li-identifier="13." data-name="13."><article class="listArticle" id="kapittel-3-paragraf-6-ledd-1-punkt-13"><article class="legalP" id="kapittel-3-paragraf-6-ledd-1-punkt-13-ledd-1">risiko forbundet med å ikke overholde betalingsfrister, herunder gjeldende forsinkelsesrente og kostnader som kunden må betale ved mislighold.</article></article></li></ul></article></article><article class="legalArticle" data-lovdata-URL="LTI/forskrift/2022-09-19-1612/§3-7" data-name="§3-7" id="kapittel-3-paragraf-7"><h3 class="legalArticleHeader"><span class="legalArticleValue">§ 3-7</span>. <span class="legalArticleTitle">Opplysningsplikt ved formidling av kreditt</span></h3><article class="legalP" id="kapittel-3-paragraf-7-ledd-1">Ved formidling av kreditt skal oppdragsforetaket i markedsføring og dokumentasjon som er rettet til en forbruker, angi omfanget av sine fullmakter, herunder om oppdragsforetaket arbeider utelukkende med én kredittyter eller flere kredittytere eller som uavhengig megler, samt hvilke kredittytere et oppdragsforetak representerer.</article></article><article class="legalArticle" data-lovdata-URL="LTI/forskrift/2022-09-19-1612/§3-8" data-name="§3-8" id="kapittel-3-paragraf-8"><h3 class="legalArticleHeader"><span class="legalArticleValue">§ 3-8</span>. <span class="legalArticleTitle">Representative betalingskontotjenester og standardisert terminologi</span></h3><article class="legalP" id="kapittel-3-paragraf-8-ledd-1">Finanstilsynet kan fastsette en liste med standardiserte begreper og standardiserte definisjoner som nevnt i artikkel 3 i direktiv 2014/92/EU og iverksette tiltak for å oppfylle Norges forpliktelser etter artikkel 3 i direktiv 2014/92/EU og delegert kommisjonsforordning (EU) 2018/32.</article></article><article class="legalArticle" data-lovdata-URL="LTI/forskrift/2022-09-19-1612/§3-9" data-name="§3-9" id="kapittel-3-paragraf-9"><h3 class="legalArticleHeader"><span class="legalArticleValue">§ 3-9</span>. <span class="legalArticleTitle">Standardisert gebyropplysningsskjema og forklarende ordliste for betalingskontotjenester</span></h3><article class="numberedLegalP" data-numerator="1" id="kapittel-3-paragraf-9-nummer-1">(1) I god tid før det inngås avtale om betalingskonto med en forbruker, skal betalingstjenesteyteren gi forbrukeren et skriftlig dokument med gebyropplysninger (standardisert gebyropplysningsskjema) som inneholder de standardiserte begrepene i listen over de mest representative betalingskontotjenestene fastsatt i samsvar med § 3-8, og dersom disse tjenestene tilbys av betalingstjenesteyteren, gebyret for hver av disse tjenestene. Et standardisert gebyropplysningsskjema skal<ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-9-nummer-1-punkt-1"><article class="legalP" id="kapittel-3-paragraf-9-nummer-1-punkt-1-ledd-1">være et kortfattet og selvstendig dokument</article></article></li><li data-li-identifier="2." data-name="2."><article class="listArticle" id="kapittel-3-paragraf-9-nummer-1-punkt-2"><article class="legalP" id="kapittel-3-paragraf-9-nummer-1-punkt-2-ledd-1">presenteres og utformes slik at teksten er tydelig og lett å lese, med tilstrekkelig store, lesbare bokstaver</article></article></li><li data-li-identifier="3." data-name="3."><article class="listArticle" id="kapittel-3-paragraf-9-nummer-1-punkt-3"><article class="legalP" id="kapittel-3-paragraf-9-nummer-1-punkt-3-ledd-1">ikke være mindre forståelig dersom det opprinnelig ble fremstilt i farger, men skrives ut eller kopieres i svart og hvitt</article></article></li><li data-li-identifier="4." data-name="4."><article class="listArticle" id="kapittel-3-paragraf-9-nummer-1-punkt-4"><article class="legalP" id="kapittel-3-paragraf-9-nummer-1-punkt-4-ledd-1">skrives på det offisielle språket i den staten innenfor EØS der betalingskontoen blir tilbudt, eventuelt på et annet språk dersom forbrukeren og betalingstjenesteyteren har blitt enige om det</article></article></li><li data-li-identifier="5." data-name="5."><article class="listArticle" id="kapittel-3-paragraf-9-nummer-1-punkt-5"><article class="legalP" id="kapittel-3-paragraf-9-nummer-1-punkt-5-ledd-1">være korrekt, ikke villedende og uttrykt i betalingskontoens valuta, eventuelt i en annen valuta dersom forbrukeren og betalingstjenesteyteren har blitt enige om det</article></article></li><li data-li-identifier="6." data-name="6."><article class="listArticle" id="kapittel-3-paragraf-9-nummer-1-punkt-6"><article class="legalP" id="kapittel-3-paragraf-9-nummer-1-punkt-6-ledd-1">ha overskriften «dokument med gebyropplysninger» øverst på første side ved siden av et felles symbol for å skille dokumentet fra annen dokumentasjon</article></article></li><li data-li-identifier="7." data-name="7."><article class="listArticle" id="kapittel-3-paragraf-9-nummer-1-punkt-7"><article class="legalP" id="kapittel-3-paragraf-9-nummer-1-punkt-7-ledd-1">inneholde en erklæring om at det inneholder gebyrene for de mest representative betalingskontotjenestene, og at fullstendige opplysninger som skal framlegges før avtaleinngåelsen, og alle opplysningene i avtalen om alle tjenestene, er gitt i andre dokumenter.</article></article></li></ul></article><article class="numberedLegalP" data-numerator="2" id="kapittel-3-paragraf-9-nummer-2">(2) Dersom én eller flere av tjenestene blir tilbudt som en del av en pakke av betalingskontotjenester, skal et standardisert gebyropplysningsskjema angi gebyret for hele pakken, hvilke og hvor mange tjenester som inngår i pakken, samt tilleggsgebyret for eventuelle tjenester ut over det antallet som omfattes av gebyret for pakken.</article><article class="numberedLegalP" data-numerator="3" id="kapittel-3-paragraf-9-nummer-3">(3) Betalingstjenesteytere skal gi forbrukerne tilgang til en forklarende ordliste som minst inneholder de standardiserte begrepene fastsatt etter reglene i § 3-8 og definisjonene på disse.</article><article class="numberedLegalP" data-numerator="4" id="kapittel-3-paragraf-9-nummer-4">(4) Betalingstjenesteytere skal påse at standardiserte gebyropplysninger og den forklarende ordlisten til enhver tid er tilgjengelig for forbrukerne. Dokumentene skal legges frem på en måte som er lett tilgjengelig, også for personer som ikke er kunder, om mulig i et elektronisk format på betalingsyterens nettsider og i lokaler som er tilgjengelige for forbrukerne hos betalingstjenesteyteren. Det standardiserte gebyropplysningsskjemaet skal på forespørsel fra forbrukeren utleveres vederlagsfritt i skriftlig dokument.</article><article class="numberedLegalP" data-numerator="5" id="kapittel-3-paragraf-9-nummer-5">(5) Finanstilsynet kan fastsette en teknisk standard for presentasjonsformatet som tjenesteyteren skal bruke, i samsvar med delegert kommisjonsforordning (EU) 2018/34.</article></article><article class="legalArticle" data-lovdata-URL="LTI/forskrift/2022-09-19-1612/§3-10" data-name="§3-10" id="kapittel-3-paragraf-10"><h3 class="legalArticleHeader"><span class="legalArticleValue">§ 3-10</span>. <span class="legalArticleTitle">Opplysninger til forbrukerne om betalingskontotjenester. Merkenavn</span></h3><article class="numberedLegalP" data-numerator="1" id="kapittel-3-paragraf-10-nummer-1">(1) Betalingstjenesteytere skal i sine opplysninger om avtaler, kommersielle opplysninger og markedsføringsopplysninger til forbrukerne, der det er relevant, benytte de standardiserte begrepene fastsatt etter reglene i § 3-8. Betalingstjenesteytere kan bruke merkenavn i det standardiserte gebyropplysningsskjemaet og i gebyroppgaven, jf. finansavtaleloven § 4-20, forutsatt at merkenavnene brukes som en sekundær betegnelse for disse tjenestene i tillegg til de standardiserte begrepene som er fastsatt etter reglene i § 3-8.</article><article class="numberedLegalP" data-numerator="2" id="kapittel-3-paragraf-10-nummer-2">(2) Betalingstjenesteyterne kan bruke merkenavn som betegnelse på sine tjenester i sine opplysninger om avtaler, kommersielle opplysninger og markedsføringsopplysninger til forbrukerne forutsatt at de, der dette er relevant, klart og tydelig angir de tilsvarende standardiserte begrepene som er fastsatt etter reglene i § 3-8.</article></article><article class="legalArticle" data-lovdata-URL="LTI/forskrift/2022-09-19-1612/§3-11" data-name="§3-11" id="kapittel-3-paragraf-11"><h3 class="legalArticleHeader"><span class="legalArticleValue">§ 3-11</span>. <span class="legalArticleTitle">Standardisert kredittopplysningsskjema</span></h3><article class="numberedLegalP" data-numerator="1" id="kapittel-3-paragraf-11-nummer-1">(1) Som standardisert kredittopplysningsskjema som etter finansavtaleloven § 3-35 første ledd bokstav a og annet ledd skal gis til kunden ved boliglån, skal skjemaet som er inntatt som vedlegg II til boliglåndirektivet (direktiv 2014/17/EU), benyttes.</article><article class="numberedLegalP" data-numerator="2" id="kapittel-3-paragraf-11-nummer-2">(2) Som standardisert kredittopplysningsskjema som etter finansavtaleloven § 3-35 første ledd bokstav b og annet ledd skal gis til kunden ved brukskontokreditt, refinansiering og kredittavtaler som samvirkeforetak tilbyr egne medlemmer på særskilte vilkår, skal skjemaet som er inntatt som vedlegg III til forbrukerkredittdirektivet (direktiv 2008/48/EF), benyttes.</article><article class="numberedLegalP" data-numerator="3" id="kapittel-3-paragraf-11-nummer-3">(3) Som standardisert kredittopplysningsskjema som etter finansavtaleloven § 3-35 første ledd bokstav c og annet ledd skal gis til kunden ved kredittavtaler som ikke er omfattet av finansavtaleloven § 3-35 første ledd bokstav a eller b, skal skjemaet som er inntatt som vedlegg II til forbrukerkredittdirektivet (direktiv 2008/48/EF), benyttes.</article></article><article class="legalArticle" data-lovdata-URL="LTI/forskrift/2022-09-19-1612/§3-12" data-name="§3-12" id="kapittel-3-paragraf-12"><h3 class="legalArticleHeader"><span class="legalArticleValue">§ 3-12</span>. <span class="legalArticleTitle">Angrerett</span></h3><article class="legalP" id="kapittel-3-paragraf-12-ledd-1">Ved avtaler der forbrukeren har angrerett etter finansavtaleloven § 3-41, skal forbrukeren motta et standardisert skjema for bruk av angrerett ved salg av finansielle tjenester (angreskjema for finansielle tjenester). Forbrukertilsynet kan fastsette et standardisert skjema for bruk av angrerett ved salg av finansielle tjenester.</article></article><article class="legalArticle" data-lovdata-URL="LTI/forskrift/2022-09-19-1612/§3-13" data-name="§3-13" id="kapittel-3-paragraf-13"><h3 class="legalArticleHeader"><span class="legalArticleValue">§ 3-13</span>. <span class="legalArticleTitle">Behandling av tvister i klageorgan</span></h3><article class="numberedLegalP" data-numerator="1" id="kapittel-3-paragraf-13-nummer-1">(1) Et klageorgan som er godkjent etter lov om godkjenning av klageorganer for forbrukersaker § 3, anses uten forutgående søknad som godkjent klageorgan for behandling av tvister etter finansavtaleloven § 3-54, forutsatt at klageorganet i sine vedtekter har angitt hvilke kunder og tjenesteytere som kan bringe sak inn for klageorganet. Andre klageorganer kan godkjennes etter søknad til Justis- og beredskapsdepartementet.</article><article class="numberedLegalP" data-numerator="2" id="kapittel-3-paragraf-13-nummer-2">(2) Når ikke noe annet følger av lov eller forskrift, gjelder reglene gitt i eller i medhold av lov om godkjenning av klageorganer for forbrukersaker kapittel 1 til 4 og § 24 tilsvarende så langt de passer for klageorganets virksomhet.</article><article class="numberedLegalP" data-numerator="3" id="kapittel-3-paragraf-13-nummer-3">(3) Klageorganet kan oppfylle sine rapporterings-, opplysnings- og informasjonsforpliktelser til det offentlige ved innarbeidelse i, eller som vedlegg til, oppfyllelsen av de tilsvarende forpliktelsene for virksomhet som er omfattet av lov om godkjenning av klageorganer for forbrukersaker.</article><article class="numberedLegalP" data-numerator="4" id="kapittel-3-paragraf-13-nummer-4">(4) Lov om godkjenning av klageorganer for forbrukersaker § 24 første ledd første punktum er ikke til hinder for tvangsfullbyrdelse etter tvangsfullbyrdelsesloven eller midlertidig sikring etter tvisteloven.</article></article><article class="legalArticle" data-lovdata-URL="LTI/forskrift/2022-09-19-1612/§3-14" data-name="§3-14" id="kapittel-3-paragraf-14"><h3 class="legalArticleHeader"><span class="legalArticleValue">§ 3-14</span>. <span class="legalArticleTitle">Tilsyn</span></h3><article class="numberedLegalP" data-numerator="1" id="kapittel-3-paragraf-14-nummer-1">(1) Bestemmelsene gitt i eller i medhold av finanstilsynsloven § 7 første til tredje ledd gjelder, så langt de passer, tilsvarende for ansatte i Forbrukertilsynet og medlemmer av Markedsrådet, jf. finansavtaleloven § 3-55 tredje ledd. Taushetsplikten som følger av første punktum, gjelder i tilknytning til tilsyn med virksomhet nevnt i finanstilsynsloven § 1.</article><article class="numberedLegalP" data-numerator="2" id="kapittel-3-paragraf-14-nummer-2">(2) Finanstilsynsloven § 7 fjerde til syvende ledd gjelder for ansatte i Forbrukertilsynet og medlemmer av Markedsrådet så langt disse kan føre tilsyn med virksomhet som nevnt i finanstilsynsloven § 1 første ledd.</article><article class="numberedLegalP" data-numerator="3" id="kapittel-3-paragraf-14-nummer-3">(3) Kompetansen som ellers ligger til Finanstilsynsdirektøren i forskrift 15. september 2006 nr. 1067 om forbud mot handel i aksjer mv. og rapporteringsplikt for handel i finansielle instrumenter for tjenestemenn i Finanstilsynet § 2 til § 4,<ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-14-nummer-3-punkt-1"><article class="legalP" id="kapittel-3-paragraf-14-nummer-3-punkt-1-ledd-1">utøves av Forbrukertilsynets direktør for ansatte i Forbrukertilsynet som fører tilsyn som nevnt i første ledd</article></article></li><li data-li-identifier="2." data-name="2."><article class="listArticle" id="kapittel-3-paragraf-14-nummer-3-punkt-2"><article class="legalP" id="kapittel-3-paragraf-14-nummer-3-punkt-2-ledd-1">utøves av Markedsrådets leder for medlemmer av Markedsrådet som fører tilsyn som nevnt i første ledd.</article></article></li></ul></article><article class="numberedLegalP" data-numerator="4" id="kapittel-3-paragraf-14-nummer-4">(4) Finanstilsynsloven § 7 åttende ledd gjelder ikke for Forbrukertilsynet eller Markedsrådet.</article></article><article class="legalArticle" data-lovdata-URL="LTI/forskrift/2022-09-19-1612/§3-15" data-name="§3-15" id="kapittel-3-paragraf-15"><h3 class="legalArticleHeader"><span class="legalArticleValue">§ 3-15</span>. <span class="legalArticleTitle">Elektronisk signatur</span></h3><article class="legalP" id="kapittel-3-paragraf-15-ledd-1">Som elektronisk signatur etter finansavtaleloven § 3-16 til § 3-18 regnes også elektronisk signatur i samsvar med forordning (EU) nr. 910/2014 om elektronisk identifikasjon og tillitstjenester for elektroniske transaksjoner i det indre marked og regler gitt i eller i medhold av lov om elektroniske tillitstjenester.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2022-09-19-1612/KAPITTEL_4"><h2>Kapittel 4. Regler til gjennomføring av finansavtaleloven kapittel 4 om kontoavtaler og betalingstjenester</h2><article class="legalArticle" data-lovdata-URL="LTI/forskrift/2022-09-19-1612/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Vilkår om fullmakttjenester</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Fullmaktforetakets plikter etter finansavtaleloven § 4-16 tredje ledd skal utøves i samsvar med reglene i forskrift 15. februar 2019 nr. 152 om systemer for betalingstjenester § 6 bokstav e og § 7 bokstav c.</article><article class="numberedLegalP" data-numerator="2" id="kapittel-4-paragraf-1-nummer-2">(2) Fullmaktforetakets plikter etter finansavtaleloven § 4-16 fjerde ledd skal utøves i samsvar med forskrift 15. februar 2019 nr. 152 om systemer for betalingstjenester § 6 bokstav f og g samt § 7 bokstav e og f.</article><article class="numberedLegalP" data-numerator="3" id="kapittel-4-paragraf-1-nummer-3">(3) Betalingsfullmektigens plikter etter finansavtaleloven § 4-17 skal utøves i samsvar med forskrift 15. februar 2019 nr. 152 om systemer for betalingstjenester § 6 bokstav a, b og h.</article><article class="numberedLegalP" data-numerator="4" id="kapittel-4-paragraf-1-nummer-4">(4) Opplysningsfullmektigens plikter etter finansavtaleloven § 4-18 skal utøves i samsvar med forskrift 15. februar 2019 nr. 152 om systemer for betalingstjenester § 7 bokstav d.</article></article><article class="legalArticle" data-lovdata-URL="LTI/forskrift/2022-09-19-1612/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Kompetanse til å inngå avtale på vegne av mindreårige under barnevernets omsorg</span></h3><article class="numberedLegalP" data-numerator="1" id="kapittel-4-paragraf-2-nummer-1">(1) Den kommunale barnevernstjenesten kan inngå kontoavtale og avtale om betalingstjenester for en mindreårig som det er truffet vedtak om omsorgsovertakelse for etter barnevernsloven, og kan gi den mindreårige disposisjonsrett over kontoen. Avtalen inngås i den mindreåriges navn.</article><article class="numberedLegalP" data-numerator="2" id="kapittel-4-paragraf-2-nummer-2">(2) Den kommunale barnevernstjenesten kan inngå avtale som nevnt i første ledd bare for midler som den mindreårige har rett til å råde over etter reglene i vergemålsloven, og bare når avtalen er i den mindreåriges interesse. Det kan ikke inngås avtale som nevnt i første ledd dersom det er oppnevnt verge for barnet. Overtredelse av reglene i første og annet punktum har ikke betydning for avtalens gyldighet.</article><article class="numberedLegalP" data-numerator="3" id="kapittel-4-paragraf-2-nummer-3">(3) På de vilkår som følger av første og annet ledd, kan den kommunale barnevernstjenesten gi fosterforeldrene eller barnevernsinstitusjon der den mindreårige har opphold, fullmakt til å inngå avtale som nevnt i første og annet ledd på vegne av den mindreårige.</article><article class="numberedLegalP" data-numerator="4" id="kapittel-4-paragraf-2-nummer-4">(4) Vergemålsloven § 17 fjerde og femte ledd gjelder tilsvarende ved avtaleinngåelse som nevnt i første til tredje ledd.</article><article class="numberedLegalP" data-numerator="5" id="kapittel-4-paragraf-2-nummer-5">(5) Den kommunale barnevernstjenesten kan for tjenester det er inngått avtale om etter første til tredje ledd, bestemme at tjenesteyterens opplysningsplikt etter finansavtaleloven overfor den mindreårige kunden skal oppfylles ved at opplysningene også gis til den som har eller utøver omsorgen for den mindreårige kunden i foreldrenes sted etter regler i barnevernsloven.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2022-09-19-1612/KAPITTEL_5"><h2>Kapittel 5. Regler til gjennomføring av finansavtaleloven kapittel 5 om kredittavtaler</h2><article class="legalArticle" data-lovdata-URL="LTI/forskrift/2022-09-19-1612/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Kredittvurdering</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Når kredittyteren innhenter opplysninger fra kunden som grunnlag for kredittvurderingen, skal kredittyteren angi hvilke opplysninger kunden skal gi, og fristen for å gi opplysningene. Fristen for å gi opplysningene skal være rimelig. Kredittyteren skal ikke be om mer omfattende opplysninger enn det som er nødvendig for å gjennomføre kredittvurderingen.</article><article class="numberedLegalP" data-numerator="2" id="kapittel-5-paragraf-1-nummer-2">(2) Samskyldnere som nevnt i finansavtaleloven § 5-16 kan kredittvurderes med grunnlag i samskyldnernes samlede felles kredittevne når det i kredittavtalen inntas vilkår om at samskyldnerne ikke kan gi avkall på krav om regress mot hverandre før det tidspunktet kravet kan gjøres gjeldende.</article><article class="numberedLegalP" data-numerator="3" id="kapittel-5-paragraf-1-nummer-3">(3) Kredittyteren skal på forsvarlig vis kontrollere opplysningene som ligger til grunn for kredittvurderingen. Kredittavtale skal ikke inngås dersom kredittyteren ikke har tilstrekkelig dokumentasjon av opplysninger som ligger til grunn for kredittvurderingen.</article><article class="numberedLegalP" data-numerator="4" id="kapittel-5-paragraf-1-nummer-4">(4) Kredittyteren skal følge relevante og anerkjente standarder ved verdivurdering av fast eiendom som stilles som sikkerhet for lån. Foretar en tredjepart verdivurderingen, skal kredittyteren gjøre det som med rimelighet kan forventes for å sikre at standardene etterleves. Kredittyteren skal sikre at den som utfører verdivurderingen, har nødvendig kompetanse og er uavhengig av kredittvurderingen. Kredittyteren skal ha dokumentasjon for verdivurderingen i et skriftlig dokument.</article><article class="numberedLegalP" data-numerator="5" id="kapittel-5-paragraf-1-nummer-5">(5) Når kredittyteren informerer kunden om resultatet av kredittvurderingen, skal resultatet klassifiseres og presenteres på følgende måte:<ul class="defaultList"><li data-li-identifier="1." data-name="1."><article class="listArticle" id="kapittel-5-paragraf-1-nummer-5-punkt-1"><article class="legalP" id="kapittel-5-paragraf-1-nummer-5-punkt-1-ledd-1"><i>grønn kategori</i>: risikoen for at kunden ikke overholder sine forpliktelser etter avtalen, er vurdert som liten, samtidig som at kunden antas godt å kunne håndtere en vesentlig økning av renten</article></article></li><li data-li-identifier="2." data-name="2."><article class="listArticle" id="kapittel-5-paragraf-1-nummer-5-punkt-2"><article class="legalP" id="kapittel-5-paragraf-1-nummer-5-punkt-2-ledd-1"><i>gul kategori</i>: risikoen for at kunden ikke kan overholde sine forpliktelser etter avtalen, er vurdert som liten eller akseptabel, samtidig som at kunden antas å kunne håndtere en vesentlig økning av renten, eventuelt med moderate økonomiske omdisponeringer</article></article></li><li data-li-identifier="3." data-name="3."><article class="listArticle" id="kapittel-5-paragraf-1-nummer-5-punkt-3"><article class="legalP" id="kapittel-5-paragraf-1-nummer-5-punkt-3-ledd-1"><i>rød kategori</i>: risikoen for at kunden ikke kan overholde sine forpliktelser etter avtalen, er vurdert som ikke akseptabel, eller kunden antas å ikke kunne håndtere en vesentlig økning av renten, eventuelt ikke uten vesentlige økonomiske omdisponeringer.</article><article class="legalP" id="kapittel-5-paragraf-1-nummer-5-punkt-3-ledd-2">Forbrukertilsynet kan fastsette en teknisk standard for presentasjonsformatet som kredittyteren skal bruke.</article></article></li></ul></article><article class="numberedLegalP" data-numerator="6" id="kapittel-5-paragraf-1-nummer-6">(6) Som vesentlig økning av renten etter femte ledd regnes en renteøkning på fem prosentpoeng.</article><article class="numberedLegalP" data-numerator="7" id="kapittel-5-paragraf-1-nummer-7">(7) Femte og sjette ledd gjelder ikke for kredittavtale der en kommune er kredittyter.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2022-09-19-1612/KAPITTEL_6"><h2>Kapittel 6. Regler til gjennomføring av finansavtaleloven kapittel 6 om kausjon</h2><article class="legalArticle" data-lovdata-URL="LTI/forskrift/2022-09-19-1612/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Kredittvurdering ved kausjonsavtaler</span></h3><article class="legalP" id="kapittel-6-paragraf-1-ledd-1">Reglene i § 5-1 første ledd og tredje til syvende ledd gjelder tilsvarende for kausjonsavtaler, herunder ved kredittvurdering av kausjonisten.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2022-09-19-1612/KAPITTEL_7"><h2>Kapittel 7. Avsluttende bestemmelser</h2><article class="legalArticle" data-lovdata-URL="LTI/forskrift/2022-09-19-1612/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Ikrafttredelse</span></h3><article class="legalP" id="kapittel-7-paragraf-1-ledd-1">Forskriften trer i kraft 1. januar 2023, med unntak av reglene i § 3-4 annet ledd annet punktum, § 3-8, § 3-9 femte ledd, § 3-12 annet punktum, § 4-2 femte ledd og § 5-1 femte ledd som alle trer i kraft 1. juli 2023.</article></article><article class="legalArticle" data-lovdata-URL="LTI/forskrift/2022-09-19-1612/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Endringer i andre forskrifter</span></h3><article class="legalP" id="kapittel-7-paragraf-2-ledd-1">Fra den tid forskriften trer i kraft oppheves forskrift 18. februar 2019 nr. 135 om betalingstjenester og forskrift 5. desember 2016 nr. 1454 om utenrettslige tvisteløsningsordninger etter forsikringsavtaleloven og finansavtaleloven.</article></article></section></main></body></html>