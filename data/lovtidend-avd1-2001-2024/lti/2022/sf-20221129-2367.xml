<!DOCTYPE html><html lang="nb"><head><title>Forskrift om endring i forskrift om studier ved Dronning Mauds Minne Høgskole for barnehagelærerutdanning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-11-29-2367</dd><dt class="dokid">DokumentID</dt><dd class="dokid">LTI/forskrift/2022-11-29-2367</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Dronning Mauds Minne Høgskole for barnehagelærerutdanning</li></ul></dd><dt class="dateInForce">I kraft fra</dt><dd class="dateInForce">2023-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2015-04-28-440</li></ul></dd><dt class="basedOn">Hjemmel</dt><dd class="basedOn"><ul><li>lov/2016-08-12-77/§17</li><li>lov/2005-04-01-15/§4-3</li><li>forskrift/2015-04-28-440/§3-2</li></ul></dd><dt class="dateOfPublication">Kunngjort</dt><dd class="dateOfPublication">2022-12-21 17:10</dd><dt class="journalNumber">Journalnummer</dt><dd class="journalNumber">2022-1848</dd><dt class="title">Tittel</dt><dd class="title">Forskrift om endring i forskrift om studier ved Dronning Mauds Minne Høgskole for barnehagelærerutdanning</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Dronning Mauds Minne Høgskole for barnehagelærerutdanning 29. november 2022 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 4-3, lov 12. august 2016 nr. 77 om verneplikt og tjeneste i Forsvaret m.m. (forsvarsloven) § 17 og forskrift 28. april 2015 nr. 440 om studier ved Dronning Mauds Minne Høgskole for barnehagelærerutdanning § 3-2.</dd><dt class="refid">RefID</dt><dd class="refid">forskrift/2022-11-29-2367</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om studier ved Dronning Mauds Minne Høgskole for barnehagelærerutdanning<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-11-29-2367" id="dokument"><h1>Forskrift om endring i forskrift om studier ved Dronning Mauds Minne Høgskole for barnehagelærerutdanning</h1><section class="section" data-name="kapI" id="kapittel-1" data-lovdata-URL="LTI/forskrift/2022-11-29-2367/KAPITTEL_1"><h2 data-text-align="center">I</h2><article class="defaultP">I forskrift 28. april 2015 nr. 440 om studier ved Dronning Mauds Minne Høgskole for barnehagelærerutdanning gjøres følgende endring:</article> <article class="defaultP" margin-top="true">§ 3-6 Permisjon skal lyde:</article><article class="numberedLegalP" data-numerator="1" id="kapittel-1-nummer-1">(1) Rektor avgjør søknad om permisjon.</article><article class="numberedLegalP" data-numerator="2" id="kapittel-1-nummer-2">(2) En student som har fått innvilget permisjon har rett til å gjenoppta sine studier på tilsvarende nivå av utdanningen som før permisjonen, forutsatt at utdanningen fortsatt tilbys. Studenten må følge studieplan for det kull studenten skal følge etter endt permisjon.</article><article class="numberedLegalP" data-numerator="3" id="kapittel-1-nummer-3">(3) Studenter kan få permisjon fra studieprogrammet på grunnlag av dokumentert sykdom utstedt av sakkyndig instans. Studenter kan òg få permisjon på grunnlag av tjenesteplikt etter forsvarsloven § 17, møteplikt i offentlige organer, krevende verv i studentdemokratiet og studentorganisasjoner, eller andre særlig tungtveiende forhold. Retten til foreldrepermisjon går fram av universitets- og høyskoleloven § 4-3d og § 4-3e.</article><article class="numberedLegalP" data-numerator="4" id="kapittel-1-nummer-4">(4) Permisjon med dokumentert grunnlag kan innvilges for inntil to semester.</article><article class="numberedLegalP" data-numerator="5" id="kapittel-1-nummer-5">(5) Permisjonstiden med dokumentert grunnlag går ikke på bekostning av rett til utvidet studietid jf. § 3-2 i denne forskrift. Dersom permisjonen er udokumentert har man ikke ytterligere rettigheter utover § 3-2 til utvidet studietid.</article><article class="numberedLegalP" data-numerator="6" id="kapittel-1-nummer-6">(6) Søknad om dokumentert permisjon kan avslås dersom forlengelse av studieretten vil føre til en svekkelse av de faglige kravene.</article><article class="numberedLegalP" data-numerator="7" id="kapittel-1-nummer-7">(7) Studenter som er tatt opp til et studieprogram med tre års normert studietid eller lengre, kan få permisjon fra studiet uten dokumentert grunn i inntil to semester.</article><article class="numberedLegalP" data-numerator="8" id="kapittel-1-nummer-8">(8) Permisjon uten dokumentert grunnlag blir ikke innvilget første semester etter opptak.</article><article class="numberedLegalP" data-numerator="9" id="kapittel-1-nummer-9">(9) En student som ønsker å avlegge eksamen i sin permisjonstid må betale semesteravgift for det aktuelle semesteret.</article></section><section class="section" data-name="kapII" id="kapittel-2" data-lovdata-URL="LTI/forskrift/2022-11-29-2367/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2023.</article></section></main></body></html>