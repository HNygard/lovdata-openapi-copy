<!DOCTYPE html><html lang="no"><head><title>Midlertidig forskrift om unntak fra plan- og bygningsloven for å håndtere høye ankomster av fordrevne fra Ukraina</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-06-08-991</dd><dt class="dokid">DokumentID</dt><dd class="dokid">LTI/forskrift/2022-06-08-991</dd><dt class="ministry">Departement</dt><dd class="ministry"><ul><li>Kommunal- og distriktsdepartementet</li></ul></dd><dt class="subunit">Etat</dt><dd class="subunit"><ul><li>Bolig- og bygningsavdelingen</li></ul></dd><dt class="dateInForce">I kraft fra</dt><dd class="dateInForce">2022-06-15 – 2023-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2022-03-31-499</li></ul></dd><dt class="basedOn">Hjemmel</dt><dd class="basedOn"><ul><li>lov/2008-06-27-71/§20-9</li></ul></dd><dt class="dateOfPublication">Kunngjort</dt><dd class="dateOfPublication">2022-06-10 14:50</dd><dt class="journalNumber">Journalnummer</dt><dd class="journalNumber">2022-0756</dd><dt class="title">Tittel</dt><dd class="title">Midlertidig forskrift om unntak fra plan- og bygningsloven for å håndtere høye ankomster av fordrevne fra Ukraina</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og distriktsdepartementet 8. juni 2022 med hjemmel i lov 27. juni 2008 nr. 71 om planlegging og byggesaksbehandling (plan- og bygningsloven) § 20-9 fjerde ledd.</dd><dt class="refid">RefID</dt><dd class="refid">forskrift/2022-06-08-991</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om unntak fra plan- og bygningsloven for å håndtere høye ankomster av fordrevne fra Ukraina<ul class="tocSubUl"><li>§ 1. Virkeområde</li><li>§ 2. Opplysninger som skal gis ved anmodning om unntak</li><li>§ 3. Nabovarsel</li><li>§ 4. Unntak som gjelder ved tidsbestemt bruksendring og midlertidig bruksendring</li><li>§ 5. Unntak fra krav om midlertidig brukstillatelse og ferdigattest for tidsbestemt bruksendring og midlertidig plassering av bygninger</li><li>§ 6. Tiltakshavers ansvar</li><li>§ 7. Ikrafttredelse og varighet</li></ul></li></ul></dd></dl></header><main class="documentBody" data-lovdata-URL="LTI/forskrift/2022-06-08-991" id="dokument"><h1>Midlertidig forskrift om unntak fra plan- og bygningsloven for å håndtere høye ankomster av fordrevne fra Ukraina</h1><article class="legalArticle" data-lovdata-URL="LTI/forskrift/2022-06-08-991/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder i saker etter plan- og bygningsloven § 20-9 om anmodning om unntak for oppføring av bolig, tidsbestemt bruksendring av bygning eller del av bygning og midlertidig plassering av bygninger.</article></article><article class="legalArticle" data-lovdata-URL="LTI/forskrift/2022-06-08-991/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Opplysninger som skal gis ved anmodning om unntak</span></h2><article class="legalP" id="paragraf-2-ledd-1">Ved anmodning om unntak skal tiltakshaveren opplyse om:<ul class="defaultList"><li data-li-identifier="a." data-name="a."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">hvem som er tiltakshaver, og navn, telefonnummer og e-postadresse til kontaktperson</article></article></li><li data-li-identifier="b." data-name="b."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">hvilken eiendom og eksisterende bebyggelse som berøres av tiltaket</article></article></li><li data-li-identifier="c." data-name="c."><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">tiltaket gjelder tidsbestemt bruksendring, plassering av midlertidig bygning eller oppføring av varig bolig</article></article></li><li data-li-identifier="d." data-name="d."><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">tiltaket skal brukes til innkvartering, bolig, barnehage eller skole og hvor mange personer som skal oppholde seg i bygningen</article></article></li><li data-li-identifier="e." data-name="e."><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">at tiltakshaveren har nødvendige privatrettslige rettigheter for å gjennomføre tiltaket.</article></article></li></ul></article><article class="legalP" id="paragraf-2-ledd-2">Gjelder tiltaket tidsbestemt bruksendring eller plassering av midlertidige bygninger, skal tiltakshaver i anmodningen bekrefte at vilkårene i plan- og bygningsloven § 20-9 og denne forskriften samt at kravene til brannsikkerhet etter byggteknisk forskrift er oppfylt.</article><article class="legalP" id="paragraf-2-ledd-3">Dersom tiltaket gjelder oppføring av ny varig bolig, skal tiltakshaver bekrefte at boligen oppfyller kravene i byggteknisk forskrift, og vedlegge gjennomføringsplan som viser at alle fagområder i tiltaket er belagt med ansvar.</article><article class="legalP" id="paragraf-2-ledd-4">Ved anmodning om unntak fra private tilbydere innen barnehage eller skole eller private utbyggere av bolig, skal det legges frem bekreftelse fra relevant offentlig myndighet på at unntaket er nødvendig.</article><article class="legalP" id="paragraf-2-ledd-5">Kommunen skal legge til grunn tiltakshavers opplysninger om at tiltaket oppfyller tekniske krav, og at privatrettslige forhold er ivaretatt.</article></article><article class="legalArticle" data-lovdata-URL="LTI/forskrift/2022-06-08-991/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Nabovarsel</span></h2><article class="legalP" id="paragraf-3-ledd-1">Det kreves ikke nabovarsel etter plan- og bygningsloven § 19-1 og § 21-3 ved tidsbestemt bruksendring av bygning eller del av bygning og midlertidig plassering av bygninger som er omfattet av unntaket i plan- og bygningsloven § 20-9.</article></article><article class="legalArticle" data-lovdata-URL="LTI/forskrift/2022-06-08-991/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Unntak som gjelder ved tidsbestemt bruksendring og midlertidig bruksendring</span></h2><article class="legalP" id="paragraf-4-ledd-1">Dersom kommunen vedtar unntak etter plan- og bygningsloven § 20-9, gjelder ikke plan- og bygningsloven § 29-1, § 29-2 og § 29-4 for tidsbestemt bruksendring av bygning eller del av bygning og midlertidig plassering av bygninger.</article><article class="legalP" id="paragraf-4-ledd-2">For bygninger som midlertidig skal brukes til innkvartering av asylsøkere og andre utlendinger som Utlendingsdirektoratet gir botilbud til, gjelder ikke følgende bestemmelser i byggteknisk forskrift:<ul class="defaultList"><li data-li-identifier="a." data-name="a."><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">kapittel 4 om dokumentasjon for forvaltning, drift og vedlikehold</article></article></li><li data-li-identifier="b." data-name="b."><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">kapittel 5 om grad av utnytting</article></article></li><li data-li-identifier="c." data-name="c."><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">kapittel 6 om beregnings- og måleregler</article></article></li><li data-li-identifier="d." data-name="d."><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">§ 8-2 til § 8-5, § 8-7 og § 8-8</article></article></li><li data-li-identifier="e." data-name="e."><article class="listArticle" id="paragraf-4-ledd-2-punkt-5"><article class="legalP" id="paragraf-4-ledd-2-punkt-5-ledd-1">§ 9-3, § 9-4 og § 9-10</article></article></li><li data-li-identifier="f." data-name="f."><article class="listArticle" id="paragraf-4-ledd-2-punkt-6"><article class="legalP" id="paragraf-4-ledd-2-punkt-6-ledd-1">§ 12-2, § 12-7 til § 12-12, § 12-15 og § 12-17</article></article></li><li data-li-identifier="g." data-name="g."><article class="listArticle" id="paragraf-4-ledd-2-punkt-7"><article class="legalP" id="paragraf-4-ledd-2-punkt-7-ledd-1">§ 13-2, § 13-3 og § 13-5 til § 13-15</article></article></li><li data-li-identifier="h." data-name="h."><article class="listArticle" id="paragraf-4-ledd-2-punkt-8"><article class="legalP" id="paragraf-4-ledd-2-punkt-8-ledd-1">kapittel 14 om energi</article></article></li><li data-li-identifier="i." data-name="i."><article class="listArticle" id="paragraf-4-ledd-2-punkt-9"><article class="legalP" id="paragraf-4-ledd-2-punkt-9-ledd-1">§ 15-1 til § 15-4 og § 15-9 til § 15-15.</article></article></li></ul><p class="leddfortsettelse">Har bygningen brannalarmanlegg og rømningsveier som oppfyller bestemmelsene i byggteknisk forskrift kapittel 11, kreves det ikke automatisk brannslokkeanlegg (sprinkling). Kommunen kan stille vilkår om bruk av organisatoriske tiltak (brannvakter).</p></article><article class="legalP" id="paragraf-4-ledd-3">Bygning som midlertidig skal brukes som omsorgssenter for enslige mindreårige asylsøkere under 15 år, skole eller barnehage, skal oppfylle kravene som følger av byggteknisk forskrift § 1-2 fjerde ledd.</article><article class="legalP" id="paragraf-4-ledd-4">En eksisterende fritidsbolig som midlertidig skal brukes som bolig, skal ha stue, kjøkken, bad og toalett og soverom. Fritidsboligen må oppfylle kravene til brannsikkerhet etter byggteknisk forskrift § 11-1 og være tilknyttet et offentlig eller privat ledningsanlegg, jf. plan- og bygningsloven § 27-1 og § 27-2.</article></article><article class="legalArticle" data-lovdata-URL="LTI/forskrift/2022-06-08-991/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Unntak fra krav om midlertidig brukstillatelse og ferdigattest for tidsbestemt bruksendring og midlertidig plassering av bygninger</span></h2><article class="legalP" id="paragraf-5-ledd-1">Kravet om midlertidig brukstillatelse eller ferdigattest etter plan- og bygningsloven § 21-10 gjelder ikke for tidsbestemt bruksendring av bygning eller del av bygning eller midlertidig plassering av bygninger.</article></article><article class="legalArticle" data-lovdata-URL="LTI/forskrift/2022-06-08-991/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tiltakshavers ansvar</span></h2><article class="legalP" id="paragraf-6-ledd-1">Tiltakshaveren har ansvaret for at det sendes anmodning om unntak, at denne inneholder de opplysningene som kreves etter § 2 første ledd, og at tiltaket ikke er i strid med annet regelverk eller privatrettslige forhold.</article><article class="legalP" id="paragraf-6-ledd-2">Tiltakshaveren har ansvaret for at tiltak utføres og brukes i samsvar med krav gitt i eller i medhold av plan- og bygningsloven, så langt plan- og bygningsloven § 20-9 eller denne forskriften ikke gjør unntak fra disse kravene. Tiltakshaveren har ansvaret for å oppbevare og legge fram dokumentasjon på at kravene er oppfylt.</article><article class="legalP" id="paragraf-6-ledd-3">Ved tidsbestemt bruksendring og plassering av midlertidig bygning skal tiltakshaveren etter forespørsel fra plan- og bygningsmyndighetene, legge fram dokumentasjon på at kravene til brannsikkerhet etter byggteknisk forskrift kapittel 11 er oppfylt. Ved oppføring av varig bolig, skal tiltakshaveren etter forespørsel legge fram dokumentasjon på at boligen tilfredsstiller kravene i byggteknisk forskrift.</article><article class="legalP" id="paragraf-6-ledd-4">Når behovet for unntak etter § 20-9 første ledd ikke lenger er til stede, skal tiltakshaveren sørge for at den tidsbestemte bruksendringen straks opphører, og at midlertidige bygninger fjernes. Tidligere lovlig bruk kan gjenopptas uten søknad etter plan- og bygningsloven § 20-2.</article></article><article class="legalArticle" data-lovdata-URL="LTI/forskrift/2022-06-08-991/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse og varighet</span></h2><article class="legalP" id="paragraf-7-ledd-1">Forskriften trer i kraft 15. juni og oppheves 1. juli 2023. Samtidig oppheves midlertidig forskrift 31. mars 2022 nr. 499 om unntak fra plan- og bygningsloven for å håndtere høye ankomster av fordrevne ukrainere.</article></article></main></body></html>