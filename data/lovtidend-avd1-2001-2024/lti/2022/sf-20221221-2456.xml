<!DOCTYPE html><html lang="nb"><head><title>Forskrift om overgangsregler i forbindelse med endringer i folketrygdloven kapittel 4 fra 1. januar 2023</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-12-21-2456</dd><dt class="dokid">DokumentID</dt><dd class="dokid">LTI/forskrift/2022-12-21-2456</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Arbeidsmarkedsavdelingen</li></ul></dd><dt class="dateInForce">I kraft fra</dt><dd class="dateInForce">2023-01-01</dd><dt class="basedOn">Hjemmel</dt><dd class="basedOn"><ul><li>lov/2022-12-20-100</li></ul></dd><dt class="dateOfPublication">Kunngjort</dt><dd class="dateOfPublication">2022-12-27 14:45</dd><dt class="journalNumber">Journalnummer</dt><dd class="journalNumber">2022-1904</dd><dt class="title">Tittel</dt><dd class="title">Forskrift om overgangsregler i forbindelse med endringer i folketrygdloven kapittel 4 fra 1. januar 2023</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og inkluderingsdepartementet 21. desember 2022 med hjemmel i lov 20. desember 2022 nr. 100 om endringar i folketrygdlova og enkelte andre lover pkt. VIII nr. 2.</dd><dt class="refid">RefID</dt><dd class="refid">forskrift/2022-12-21-2456</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overgangsregler i forbindelse med endringer i folketrygdloven kapittel 4 fra 1. januar 2023<ul class="tocSubUl"><li>§ 1. Avvikling av adgangen til feriefravær med dagpenger – oppheving av folketrygdloven § 4-5 tredje ledd</li><li>§ 2. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2022-12-21-2456" id="dokument"><h1>Forskrift om overgangsregler i forbindelse med endringer i folketrygdloven kapittel 4 fra 1. januar 2023</h1><article class="legalArticle" data-lovdata-URL="LTI/forskrift/2022-12-21-2456/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Avvikling av adgangen til feriefravær med dagpenger – oppheving av folketrygdloven § 4-5 tredje ledd</span></h2><article class="legalP" id="paragraf-1-ledd-1">Medlemmer som før 1. januar 2023 fylte vilkårene for feriefravær med dagpenger etter reglene i folketrygdloven § 4-5 tredje ledd, slik bestemmelsen lød frem til og med 31. desember 2022, kan frem til og med 31. januar 2023 ha feriefravær med dagpenger. Adgangen til feriefravær kan likevel ikke overstige fire uker i løpet av den samlede dagpengeperioden.</article><article class="legalP" id="paragraf-1-ledd-2">Adgangen til feriefravær etter første ledd gjelder også ved gjenopptak, jf. folketrygdloven § 4-16, i løpet av januar 2023.</article><article class="legalP" id="paragraf-1-ledd-3">Medlemmer som omfattes av første og andre ledd, kan oppholde seg utenfor Norge i forbindelse med feriefraværet.</article></article><article class="legalArticle" data-lovdata-URL="LTI/forskrift/2022-12-21-2456/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Ikrafttredelse</span></h2><article class="legalP" id="paragraf-2-ledd-1">Forskriften trer i kraft 1. januar 2023.</article></article></main></body></html>