<!DOCTYPE html><html lang="no"><head><title>Forskrift om endring i forskrifter under akvakulturloven som følge av utsatt auksjon av produksjonskapasitet høsten 2022</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-09-28-1671</dd><dt class="dokid">DokumentID</dt><dd class="dokid">LTI/forskrift/2022-09-28-1671</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Havbruksavdelingen</li></ul></dd><dt class="dateInForce">I kraft fra</dt><dd class="dateInForce">2022-09-28</dd><dt class="changesToDocuments">Endrer</dt><dd class="changesToDocuments"><ul><li>forskrift/2022-07-22-1386</li><li>forskrift/2022-06-07-972</li></ul></dd><dt class="basedOn">Hjemmel</dt><dd class="basedOn"><ul><li>lov/2005-06-17-79/§5</li><li>lov/2005-06-17-79/§6</li><li>lov/2005-06-17-79/§7</li><li>lov/2005-06-17-79/§9</li><li>lov/2005-06-17-79/§10</li><li>lov/2005-06-17-79/§18</li><li>lov/2005-06-17-79/§26</li><li>lov/2005-06-17-79/§33a</li><li>forskrift/2017-01-16-61/§8</li><li>forskrift/2017-01-16-61/§11</li><li>forskrift/2017-01-16-61/§12</li><li>forskrift/2017-01-16-61/§13</li></ul></dd><dt class="dateOfPublication">Kunngjort</dt><dd class="dateOfPublication">2022-09-29 14:55</dd><dt class="journalNumber">Journalnummer</dt><dd class="journalNumber">2022-1295</dd><dt class="title">Tittel</dt><dd class="title">Forskrift om endring i forskrifter under akvakulturloven som følge av utsatt auksjon av produksjonskapasitet høsten 2022</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 28. september 2022 med hjemmel i lov 17. juni 2005 nr. 79 om akvakultur (akvakulturloven) § 5, § 6, § 7, § 9, § 10, § 18, § 26 og § 33a og forskrift 16. januar 2017 nr. 61 om produksjonsområder for akvakultur av matfisk i sjø av laks, ørret og regnbueørret (produksjonsområdeforskriften) § 8, § 11, § 12 og § 13.</dd><dt class="refid">RefID</dt><dd class="refid">forskrift/2022-09-28-1671</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrifter under akvakulturloven som følge av utsatt auksjon av produksjonskapasitet høsten 2022<ul class="tocSubUl"><li>I</li><li>II<ul class="tocSubUl"><li>§ 23a. Frasigelse av kapasitetsøkning</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2022-09-28-1671" id="dokument"><h1>Forskrift om endring i forskrifter under akvakulturloven som følge av utsatt auksjon av produksjonskapasitet høsten 2022</h1><section class="section" data-name="kapI" id="kapittel-1" data-lovdata-URL="LTI/forskrift/2022-09-28-1671/KAPITTEL_1"><h2 data-text-align="center">I</h2><article class="defaultP">I forskrift 22. juli 2022 nr. 1386 om tildeling av produksjonskapasitet til akvakultur med matfisk i sjø av laks, ørret og regnbueørret i 2022 gjennom auksjon (auksjonsforskriften 2022) gjøres følgende endringer:</article> <article class="defaultP" margin-top="true">§ 11 tredje ledd skal lyde:</article><article class="legalP" id="kapittel-1-ledd-1">Registreringen skjer elektronisk på Fiskeridirektoratets nettside. Det er ikke mulig å registrere seg på annen måte. Frist for registrering er 6. oktober 2022 kl. 23:59.</article> <article class="defaultP" margin-top="true">§ 13 skal lyde:</article><article class="legalP" id="kapittel-1-ledd-2">For å bli registrert som budgiver og å kunne delta i auksjonen må budgiver stille en ubetinget og ugjenkallelig bankgaranti på NOK 2 millioner. Beløpet på NOK 2&#xa0;000&#xa0;000 – to millioner kroner – innebærer ingen føringer for hva departementet mener produksjonskapasiteten er verdt, og medfører heller ingen begrensning av hvilket beløp man kan by under auksjonen.</article><article class="legalP" id="kapittel-1-ledd-3">Bankgarantien må være utstedt av en bank- eller finansieringsinstitusjon hjemmehørende i EØS-området, og skal være underskrevet av bank/finansieringsinstitusjonen. Garantien må minimum være gyldig til og med 27. desember 2022. Departementet vil frigjøre garantiene når det ikke lenger er aktuelt å gjøre dem gjeldende.</article><article class="legalP" id="kapittel-1-ledd-4">Bankgarantien skal inneholde informasjonen som fremgår av fastsatt bankgarantiskjema.</article><article class="legalP" id="kapittel-1-ledd-5">Original bankgaranti må enten sendes med rekommandert brev som skal merkes med «Auksjon 2022»<ul class="defaultList"><li><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">Fiskeridirektoratet</article></article></li><li><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">Pb. 185 Sentrum</article></article></li><li><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">5804 Bergen,</article></article></li></ul><p class="leddfortsettelse">eller leveres ved oppmøte, enten personlig eller med sendemann, hos Fiskeridirektoratets besøksadresse:</p><ul class="defaultList"><li><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1">Strandgaten 229</article></article></li><li><article class="listArticle" id="kapittel-1-ledd-5-punkt-5"><article class="legalP" id="kapittel-1-ledd-5-punkt-5-ledd-1">5004 Bergen</article></article></li></ul></article><article class="legalP" id="kapittel-1-ledd-6">Budgiver skal i tillegg laste opp en elektronisk kopi av bankgarantien senest 6. oktober 2022.</article><article class="legalP" id="kapittel-1-ledd-7">Dersom den originale bankgarantien ikke er direktoratet i hende innen 11. oktober kl. 15.00, vil budgiveren bli avvist.</article></section><section class="section" data-name="kapII" id="kapittel-2" data-lovdata-URL="LTI/forskrift/2022-09-28-1671/KAPITTEL_2"><h2 data-text-align="center">II</h2><article class="defaultP">I forskrift 7. juni 2022 nr. 972 om kapasitetsjusteringer for tillatelser til akvakultur med matfisk i sjø av laks, ørret og regnbueørret i 2022 gjøres følgende endring:</article> <article class="defaultP" margin-top="true">Ny § 23a under kapittel 5 skal lyde:</article><article class="futureLegalArticle" data-name="§23a" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 23a</span>. <span class="legalArticleTitle">Frasigelse av kapasitetsøkning</span></span><article class="legalP" id="kapittel-2-foreslåttparagraf-1-ledd-1">Innehaver av tillatelse som har søkt om og fått tildelt økt tillatelseskapasitet etter denne forskrift kan ved innsending av melding på fastsatt skjema frasi seg tildelt kapasitetsøkning. Melding om fraskrivelse av kapasitetsøkning skal både sendes inn digitalt og skrives ut, signeres og sendes fysisk til Fiskeridirektoratet. Meldingen skal være underskrevet av person(er) som etter firmaattesten kan binde innehaveren. Digital melding skal sendes til Fiskeridirektoratet innen 6. oktober.</article><article class="legalP" id="kapittel-2-foreslåttparagraf-1-ledd-2">Signert, fysisk melding om frasigelse av kapasitetsøkning må enten være sendt med rekommandert brev til:<ul class="defaultList"><li><article class="listArticle" id="kapittel-2-foreslåttparagraf-1-ledd-2-punkt-1"><article class="legalP" id="kapittel-2-foreslåttparagraf-1-ledd-2-punkt-1-ledd-1">Fiskeridirektoratet</article></article></li><li><article class="listArticle" id="kapittel-2-foreslåttparagraf-1-ledd-2-punkt-2"><article class="legalP" id="kapittel-2-foreslåttparagraf-1-ledd-2-punkt-2-ledd-1">Pb. 185 Sentrum</article></article></li><li><article class="listArticle" id="kapittel-2-foreslåttparagraf-1-ledd-2-punkt-3"><article class="legalP" id="kapittel-2-foreslåttparagraf-1-ledd-2-punkt-3-ledd-1">5804 Bergen,</article></article></li></ul><p class="leddfortsettelse">eller leveres ved oppmøte, enten personlig eller med sendemann, hos Fiskeridirektoratets besøksadresse:</p><ul class="defaultList"><li><article class="listArticle" id="kapittel-2-foreslåttparagraf-1-ledd-2-punkt-4"><article class="legalP" id="kapittel-2-foreslåttparagraf-1-ledd-2-punkt-4-ledd-1">Strandgaten 229</article></article></li><li><article class="listArticle" id="kapittel-2-foreslåttparagraf-1-ledd-2-punkt-5"><article class="legalP" id="kapittel-2-foreslåttparagraf-1-ledd-2-punkt-5-ledd-1">5004 Bergen</article></article></li></ul></article><article class="legalP" id="kapittel-2-foreslåttparagraf-1-ledd-3">Fysisk melding som ikke er Fiskeridirektoratet i hende innen 11. oktober kl. 15.00 vil avvises.</article><article class="legalP" id="kapittel-2-foreslåttparagraf-1-ledd-4">Dersom vilkårene i første ledd er oppfylt, skal Fiskeridirektoratet så snart som mulig:<ul class="defaultList"><li data-li-identifier="1." data-name="1."><article class="listArticle" id="kapittel-2-foreslåttparagraf-1-ledd-4-punkt-1"><article class="legalP" id="kapittel-2-foreslåttparagraf-1-ledd-4-punkt-1-ledd-1">treffe vedtak om tilbaketrekking av den tildelte kapasitetsøkningen, og</article></article></li><li data-li-identifier="2." data-name="2."><article class="listArticle" id="kapittel-2-foreslåttparagraf-1-ledd-4-punkt-2"><article class="legalP" id="kapittel-2-foreslåttparagraf-1-ledd-4-punkt-2-ledd-1">refundere innbetalt vederlag for kapasitetsøkningen. Det tilståes ikke renter.</article></article></li></ul></article><article class="legalP" id="kapittel-2-foreslåttparagraf-1-ledd-5">Med mindre noe annet er særskilt bestemt i vedtaket, skal tilbaketrekking av tildelt tillatelseskapasitet etter denne bestemmelsen gjelde fra 25. oktober. Melding om frasigelse av kapasitetsøkning er bindende for innehaver av tillatelsen når Fiskeridirektoratet har mottatt signert, fysisk melding om frasigelse av kapasitetsøkning.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2022-09-28-1671/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Disse endringer trer i kraft straks.</article></section></main></body></html>