<!DOCTYPE html><html lang="no"><head><title>Vedtak om endring i kampaktivitetslisten</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-08-24-1535</dd><dt class="dokid">DokumentID</dt><dd class="dokid">LTI/forskrift/2022-08-24-1535</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="subunit">Etat</dt><dd class="subunit"><ul><li>Godkjenningsnemnda for organisert kampaktivitet som tillater knockout</li></ul></dd><dt class="dateInForce">I kraft fra</dt><dd class="dateInForce">2022-08-24 – 2022-09-10, 2022-09-17</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-12-22-1924</li></ul></dd><dt class="basedOn">Hjemmel</dt><dd class="basedOn"><ul><li>lov/2001-06-15-73/§1</li><li>forskrift/2001-08-31-1013/§1</li><li>forskrift/2001-08-31-1013/§2</li></ul></dd><dt class="dateOfPublication">Kunngjort</dt><dd class="dateOfPublication">2022-09-05 14:30</dd><dt class="journalNumber">Journalnummer</dt><dd class="journalNumber">2022-1188</dd><dt class="title">Tittel</dt><dd class="title">Vedtak om endring i kampaktivitetslisten</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Godkjenningsnemnda for organisert kampaktivitet som tillater knockout 24. august 2022 med hjemmel i lov 15. juni 2001 nr. 73 om organisert kampaktivitet som tillater knockout § 1, jf. forskrift 31. august 2001 nr. 1013 om sikkerhetsbestemmelser til lov om organisert kampaktivitet som tillater knockout § 1 og § 2 tredje ledd.</dd><dt class="refid">RefID</dt><dd class="refid">forskrift/2022-08-24-1535</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om endring i kampaktivitetslisten<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-08-24-1535" id="dokument"><h1>Vedtak om endring i kampaktivitetslisten</h1><section class="section" data-name="kapI" id="kapittel-1" data-lovdata-URL="LTI/forskrift/2022-08-24-1535/KAPITTEL_1"><h2 data-text-align="center">I</h2><article class="defaultP">I vedtak 22. desember 2016 nr. 1924, kampaktivitetslisten, gjøres følgende endring:</article><article class="legalP" id="kapittel-1-ledd-1">Med hjemmel i lov 15. juni 2001 nr. 73 om organisert kampaktivitet som tillater knockout § 1, jf. forskrift 31. august 2001 nr. 1013 om sikkerhetsbestemmelser til lov om organisert kampaktivitet som tillater knockout § 1 og § 2 tredje ledd, har godkjenningsnemnda gitt følgende kampaktiviteter godkjenning:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Norges Kampsportforbund er gitt godkjenning til å organisere konkurranser, oppvisninger og treningskamper i fullkontakt Taekwondo. Godkjenningen er basert på Norges Kampsportforbunds konkurransereglement for Taekwondo og Taekwondo WTF kampreglement. Godkjenningen gjelder inntil videre, jf. vedtak i godkjenningsnemnda 22. desember 2016. Godkjenningsnemnda har stilt vilkår for godkjenning.</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">Norges Kampsportforbund er gitt godkjenning til å organisere konkurranser, oppvisninger og treningskamper i fullkontakt karate. Godkjenningen er basert på Norges Kampsportforbunds fullkontakt karate kampreglement. Godkjenningen gjelder inntil videre, jf. vedtak i godkjenningsnemnda 22. desember 2016. Godkjenningsnemnda har stilt vilkår for godkjenning.</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">Norges Kampsportforbund er gitt godkjenning til å organisere konkurranser, oppvisninger og treningskamper i fullkontakt wushu sanshou. Godkjenningen er basert på Norges Kampsportforbunds stevnereglement for wushu sanshou og felles bestemmelser for alle Norges Kampsportforbunds grener. Godkjenningen gjelder inntil videre, jf. vedtak i godkjenningsnemnda 22. desember 2016. Godkjenningsnemnda har stilt vilkår for godkjenning.</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-4"><article class="legalP" id="kapittel-1-ledd-1-punkt-4-ledd-1">Norges Kickboxingforbund er gitt godkjenning til å organisere konkurranser, oppvisninger og treningskamper i kickboxing fullkontakt, kickboxing lowkick og kickboxing K1. Godkjenningen er basert på Norges Kickboxingforbunds kampreglement for ringsporter – fullkontakt, lowkick og K1. Godkjenningen gjelder inntil videre, jf. vedtak i godkjenningsnemnda 22. desember 2016. Godkjenningsnemnda har stilt vilkår for godkjenning.</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-5"><article class="legalP" id="kapittel-1-ledd-1-punkt-5-ledd-1">Norges Bokseforbund er gitt godkjenning til å organisere konkurranser, oppvisninger og treningskamper basert på Norges Bokseforbunds kampreglement vedlagt søknad av 2. desember 2016. Godkjenningen gjelder inntil videre, jf. vedtak i godkjenningsnemnda 23. desember 2016. Godkjenningsnemnda har stilt vilkår for godkjenning.</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-6"><article class="legalP" id="kapittel-1-ledd-1-punkt-6-ledd-1">Norway Fight Night AS er gitt godkjenning til å drive kampaktivitet som tillater knockout i form av et profesjonelt boksestevne som avholdes 17. september 2022. Godkjenningen gjelder fram til og med 17. september 2022, jf. vedtak i godkjenningsnemnda 15. august 2022. Godkjenningsnemnda har stilt vilkår for godkjenning.</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-7"><article class="legalP" id="kapittel-1-ledd-1-punkt-7-ledd-1">Stavanger Top Team idrettslag er gitt godkjenning til å drive kampaktivitet som tillater knockout i form av et stevne som avholdes 10. september 2022. Godkjenningen gjelder fram til og med 10. september 2022, jf. vedtak i godkjenningsnemnda 24. august 2022. Godkjenningsnemnda har stilt vilkår for godkjenning.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2022-08-24-1535/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Vedtaket trer i kraft straks. Nest siste strekpunkt under del I oppheves etter at arrangementet den 17. september 2022 er avholdt. Siste strekpunkt under del I oppheves etter at arrangementet den 10. september 2022 er avholdt.</article></section></main></body></html>