<!DOCTYPE html><html lang="no"><head><title>Forskrift om endring i forskrift om utsettelse av skatteinnbetalinger mv. for å avhjelpe konsekvensene av Covid-19-utbruddet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-01-25-113</dd><dt class="dokid">DokumentID</dt><dd class="dokid">LTI/forskrift/2022-01-25-113</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattelovavdelingen</li></ul></dd><dt class="dateInForce">I kraft fra</dt><dd class="dateInForce">2022-01-25</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-04-07-764</li></ul></dd><dt class="basedOn">Hjemmel</dt><dd class="basedOn"><ul><li>lov/2005-06-17-67/§11-7</li><li>lov/2005-06-17-67/§15-4</li></ul></dd><dt class="dateOfPublication">Kunngjort</dt><dd class="dateOfPublication">2022-01-25 14:20</dd><dt class="journalNumber">Journalnummer</dt><dd class="journalNumber">2022-0104</dd><dt class="titleShort">Korttittel</dt><dd class="titleShort">Endr. i forskrift om utsettelse av skatteinnbetalinger mv. for å avhjelpe konsekvensene av Covid-19-utbruddet</dd><dt class="title">Tittel</dt><dd class="title">Forskrift om endring i forskrift om utsettelse av skatteinnbetalinger mv. for å avhjelpe konsekvensene av Covid-19-utbruddet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 25. januar 2022 med hjemmel i lov 17. juni 2005 nr. 67 om betaling og innkreving av skatte- og avgiftskrav (skattebetalingsloven) § 11-7 og § 15-4.</dd><dt class="refid">RefID</dt><dd class="refid">forskrift/2022-01-25-113</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utsettelse av skatteinnbetalinger mv. for å avhjelpe konsekvensene av Covid-19-utbruddet<ul class="tocSubUl"><li>I<ul class="tocSubUl"><li>§ 6. Betalingsutsettelse for skatt, avgift mv.</li><li>§ 7. Lavere forsinkelsesrentesats</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-01-25-113" id="dokument"><h1>Forskrift om endring i forskrift om utsettelse av skatteinnbetalinger mv. for å avhjelpe konsekvensene av Covid-19-utbruddet</h1><section class="section" data-name="kapI" id="kapittel-1" data-lovdata-URL="LTI/forskrift/2022-01-25-113/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 7. april 2020 nr. 764 om utsettelse av skatteinnbetalinger mv. for å avhjelpe konsekvensene av Covid-19-utbruddet gjøres følgende endringer:</article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Betalingsutsettelse for skatt, avgift mv.</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Når noen er midlertidig ute av stand til å innfri sine krav som følge av covid-19-utbruddet og smitteverntiltakene, kan det gis utsettelse med betalingen. Betalingsutsettelse kan gis i perioden frem til 30. juni 2021 for krav omfattet av skattebetalingsloven kapittel 1 og krav det kan gis betalingsutsettelse for etter SI-loven § 8, med unntak av<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-nummer-1-punkt-1"><article class="legalP" id="kapittel-1-foreslåttparagraf-1-nummer-1-punkt-1-ledd-1">forskuddstrekk og skattetrekk etter skattebetalingsloven § 5-4 og § 5-4a, samt ansvarskrav etter skattebetalingsloven § 16-20 og § 16-21,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-nummer-1-punkt-2"><article class="legalP" id="kapittel-1-foreslåttparagraf-1-nummer-1-punkt-2-ledd-1">artistskatt etter artistskatteloven § 7,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-nummer-1-punkt-3"><article class="legalP" id="kapittel-1-foreslåttparagraf-1-nummer-1-punkt-3-ledd-1">krav fastsatt ved summarisk fellesoppgjør etter skatteforvaltningsloven § 12-4,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-nummer-1-punkt-4"><article class="legalP" id="kapittel-1-foreslåttparagraf-1-nummer-1-punkt-4-ledd-1">merverdiavgift med ordinært forfall etter 12. april 2021, jf. skattebetalingsloven § 10-30,</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-1-nummer-1-punkt-5"><article class="legalP" id="kapittel-1-foreslåttparagraf-1-nummer-1-punkt-5-ledd-1">særavgifter som forfaller til betaling samtidig med at avgiftsplikten oppstår etter skattebetalingsloven § 10-40 første ledd,</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-1-nummer-1-punkt-6"><article class="legalP" id="kapittel-1-foreslåttparagraf-1-nummer-1-punkt-6-ledd-1">toll og avgifter som forfaller til betaling samtidig med at tollplikten oppstår etter skattebetalingsloven § 10-41 første ledd,</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-1-nummer-1-punkt-7"><article class="legalP" id="kapittel-1-foreslåttparagraf-1-nummer-1-punkt-7-ledd-1">erstatningskrav etter skattebetalingsforskriften § 1-2-2, og</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-1-nummer-1-punkt-8"><article class="legalP" id="kapittel-1-foreslåttparagraf-1-nummer-1-punkt-8-ledd-1">erstatningskrav som kreves inn etter SI-loven § 1.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) På samme vilkår som etter første ledd, kan det gis betalingsutsettelse for krav omfattet av skattebetalingsloven kapittel 1, med forfall i perioden 1. januar 2022 til 31. mars 2022. Dette gjelder likevel ikke krav som er unntatt fra utsettelsesordningen i første ledd bokstav a til c og e til g.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Den som er gitt betalingsutsettelse etter første og annet ledd, kan betale utsatt krav avdragsvis i perioden frem til 30. desember 2022. Skattedirektoratet fastsetter nærmere betalingsfrister for de enkelte avdrag. Retten til å betale i avdrag etter dette ledd opphører dersom fastsatte betalingsfrister ikke overholdes.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Det kan settes ytterligere vilkår for å få innvilget en betalingsutsettelse etter første og annet ledd. Tilsvarende kan det settes ytterligere vilkår for en avdragsordning etter tredje ledd.</article><article class="numberedLegalP" data-numerator="5" id="kapittel-1-foreslåttparagraf-1-nummer-5">(5) Avgjørelser etter denne paragraf treffes av den innkrevingsmyndighet i skatteetaten som Skattedirektoratet bestemmer.</article><article class="numberedLegalP" data-numerator="6" id="kapittel-1-foreslåttparagraf-1-nummer-6">(6) Avgjørelser etter paragrafen kan ikke påklages.</article></article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Lavere forsinkelsesrentesats</span></span><article class="legalP" id="kapittel-1-foreslåttparagraf-2-ledd-1">For krav som det kan gis betalingsutsettelse for etter § 6, og som får beregnet rente ved forsinket betaling etter skattebetalingsloven § 11-1, SI-loven § 7 og forskrift om dokumentavgift § 1-2, skal rentesatsen være 6 pst. fra 10. juni til 31. desember 2020. For krav som det kan gis betalingsutsettelse for etter § 6, og som får beregnet rente ved forsinket betaling etter skattebetalingsloven § 11-1, skal rentesatsen være 6 pst. fra 15. januar til 31. mars 2022.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2022-01-25-113/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>