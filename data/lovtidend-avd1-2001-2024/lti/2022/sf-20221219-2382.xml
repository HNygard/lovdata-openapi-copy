<!DOCTYPE html><html lang="nb"><head><title>Forskrift om endring i forskrift om særavgifter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-12-19-2382</dd><dt class="dokid">DokumentID</dt><dd class="dokid">LTI/forskrift/2022-12-19-2382</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattelovavdelingen</li></ul></dd><dt class="dateInForce">I kraft fra</dt><dd class="dateInForce">2022-09-28, 2023-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-12-11-1451</li></ul></dd><dt class="basedOn">Hjemmel</dt><dd class="basedOn"><ul><li>lov/1933-05-19-11/§1</li><li>forskrift/2022-12-13-2205</li></ul></dd><dt class="dateOfPublication">Kunngjort</dt><dd class="dateOfPublication">2022-12-22 12:45</dd><dt class="journalNumber">Journalnummer</dt><dd class="journalNumber">2022-1864</dd><dt class="title">Tittel</dt><dd class="title">Forskrift om endring i forskrift om særavgifter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 19. desember 2022 med hjemmel i lov 19. mai 1933 nr. 11 om særavgifter (særavgiftsloven) § 1 og stortingsvedtak 13. desember 2022 nr. 2205 om særavgifter for 2023.</dd><dt class="refid">RefID</dt><dd class="refid">forskrift/2022-12-19-2382</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om særavgifter<ul class="tocSubUl"><li>I<ul class="tocSubUl"><li>§ 3-28-1. Saklig virkeområde</li><li>§ 3-28-2. Når avgiftsplikten oppstår</li><li>§ 3-28-3. Avgiftsgrunnlag og -beregning</li><li>§ 3-28-4. Avgiftsberegning – finansielle kontrakter</li><li>§ 3-28-5. Interessefellesskap</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-12-19-2382" id="dokument"><h1>Forskrift om endring i forskrift om særavgifter</h1><section class="section" data-name="kapI" id="kapittel-1" data-lovdata-URL="LTI/forskrift/2022-12-19-2382/KAPITTEL_1"><h2 data-text-align="center">I</h2><article class="defaultP">I forskrift 11. desember 2001 nr. 1451 om særavgifter gjøres følgende endringer:</article> <article class="defaultP" margin-top="true">§ 2-1 fjerde ledd skal lyde:</article><article class="numberedLegalP" data-numerator="4" id="kapittel-1-nummer-1">(4) For avgift på teknisk etanol, avgift på elektrisk kraft, avgift på forbrenning av avfall, avgift på utslipp av NO<sub>x</sub>, veibruksavgift på naturgass og LPG, flypassasjeravgift, avgift på trafikkforsikringer, avgift på produksjon av fisk, avgift på viltlevende marine ressurser, avgift på landbasert vindkraft og avgift på kraftproduksjon oppstår avgiftsplikten etter bestemmelsene i henholdsvis § 3-3-3, § 3-12-2, § 3-13-2, § 3-19-4, § 3-21-2, § 3-22-3, § 3-23-3, § 3-24-3, § 3-25-3, § 3-26-2 og § 3-28-2.</article> <article class="defaultP" margin-top="true">Nytt kapittel 3-28 skal lyde:</article><span class="futuretitle" id="kapittel-1-foreslåttittel-1">Kap. 3-28. Avgift på kraftproduksjon</span><article class="futureLegalArticle" data-name="§3-28-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-28-1</span>. <span class="legalArticleTitle">Saklig virkeområde</span></span><article class="legalP" id="kapittel-1-foreslåttparagraf-1-ledd-1">Avgiftsplikten omfatter kraft som er produsert i:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">vannkraftverk med generatorer med samlet påstemplet merkeytelse på 10&#xa0;000 kVA eller mer,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">vannkraftverk med installert effekt på minst 1 MW,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">vindkraftverk som er konsesjonspliktige etter energiloven § 3-1.</article></article></li></ul></article></article><article class="futureLegalArticle" data-name="§3-28-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-28-2</span>. <span class="legalArticleTitle">Når avgiftsplikten oppstår</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Avgiftsplikten oppstår når kraft tas ut, og kraftprisen overstiger 70 øre per kWh.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) For egenkraft oppstår avgiftsplikten når kraft tas ut, og spotmarkedsprisen overstiger 70 øre per kWh. Med egenkraft menes kraft som tas ut av kraftverkseier, leietaker av kraftverk eller deltakere i kraftproduksjonsfellesskap som ikke er egne skattesubjekter etter skatteloven § 2-2 annet ledd, og som forbrukes av samme juridiske person uten at kraften er omsatt. Med spotmarkedspris menes prisen i dagen-før-markedet på kraft per kWh i det prisområdet kraftverket tilhører, innmatet nettet.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) For kraft som er solgt internt i konsernet av kraftverkseier eller mellom deltakere i produksjonsfellesskap som ikke er egne skattesubjekter etter skatteloven § 2-2 annet ledd, gjelder § 3-28-5.</article></article><article class="futureLegalArticle" data-name="§3-28-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-28-3</span>. <span class="legalArticleTitle">Avgiftsgrunnlag og -beregning</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Avgiftsgrunnlaget er den del av kraftprisen som overstiger 70 øre per kWh. Prisen beregnes av et volumvektet gjennomsnitt per måned ved at månedens inntekter fra kraftproduksjonen divideres med kraftproduksjonen i løpet av samme måned.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Avgiften beregnes etter følgende formel: <div class="latexBlock">$$\left(\frac{\text{inntekter fra kraftproduksjon}}{\text{faktisk produsert kWh}} - \text{innslagspunkt}\right)\cdot\text{avgiftssats}\cdot\text{faktisk produsert kWh}$$</div></article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Avgiften skal beregnes separat for henholdsvis kraft som omsettes til spotmarkedspris, konsesjonskraft, uttaksretter og egenkraft. Øvrige kontrakter om kraft beregnes samlet.</article><article class="numberedLegalP" data-numerator="4" id="kapittel-1-foreslåttparagraf-3-nummer-4">(4) Avgiften skal beregnes for hvert prisområde, samlet for hver virksomhet. Virksomhet som eier eller leier andel av et kraftverk, skal beregne avgiften forholdsmessig.</article><article class="numberedLegalP" data-numerator="5" id="kapittel-1-foreslåttparagraf-3-nummer-5">(5) For egenkraft beregnes avgiften av et volumvektet gjennomsnitt av spotmarkedsprisen i det aktuelle prisområdet.</article><article class="numberedLegalP" data-numerator="6" id="kapittel-1-foreslåttparagraf-3-nummer-6">(6) Samlet mengde kraft levert på langsiktige kontrakter, som konsesjonskraft, som egenkraft eller etter uttaksretter kan overstige virksomhetens egen kraftproduksjon innenfor et prisområde. I slike tilfeller anses differansen dekket med kraftkjøp til tilhørende spotmarkedspris og kommer til fradrag i avgiftsgrunnlaget. Differansen skal fordeles forholdsmessig på de ulike kategoriene.</article><article class="numberedLegalP" data-numerator="7" id="kapittel-1-foreslåttparagraf-3-nummer-7">(7) Kostnader til pumpekraft fordeles jevnt på samlet produksjon og trekkes fra i inntekter fra kraftproduksjon.</article></article><article class="futureLegalArticle" data-name="§3-28-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 3-28-4</span>. <span class="legalArticleTitle">Avgiftsberegning – finansielle kontrakter</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Virksomhet som har inngått finansiell kontrakt senest 27. september 2022 for å sikre inntekter fra omsetning til spotmarkedspris (prissikring), kan justere avgiftsgrunnlaget med gevinst og tap fra slike kontrakter. Med finansiell kontrakt menes avtaler om kraft som underliggende objekt, og som er inngått til reell sikring av inntekter fra kraftproduksjon for området der kraften er levert eller opp mot den nordiske systemprisen for kraft (systempris). Gevinst eller tap beregnes som differansen mellom kontraktens avtalte pris og kontraktens referansepris, for reelt sikret produksjonsvolum.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Avgiftsgrunnlaget skal ikke justeres for den delen av den sikrede produksjonen som overstiger samlet levert kraft i det samme prisområdet eller opp mot systemprisen i det tilhørende tidsavsnitt.</article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) Gevinst og tap på finansielle kontrakter i utenlandsk valuta omregnes til norske kroner til dagskursen. Det skal ikke tas hensyn til gevinst eller tap på valutaderivater.</article><article class="numberedLegalP" data-numerator="4" id="kapittel-1-foreslåttparagraf-4-nummer-4">(4) Dersom et prissikret volum i et prisområde er høyere enn samlet produksjonsvolum som virksomheten har omsatt til spotmarkedspris i det samme prisområdet og i det samme tidsavsnittet, skal det sikrede volumet fordeles i samsvar med et volumvektet gjennomsnitt av prisene på kontraktene.</article><article class="numberedLegalP" data-numerator="5" id="kapittel-1-foreslåttparagraf-4-nummer-5">(5) Dersom det sikrede volumet er lavere enn produksjonen i det aktuelle prisområdet og i det aktuelle tidsavsnittet, skal det overskytende produksjonsvolumet ikke justeres for gevinst eller tap.</article><article class="numberedLegalP" data-numerator="6" id="kapittel-1-foreslåttparagraf-4-nummer-6">(6) Ved sikring opp mot systempris, skal det tas hensyn til eventuell produksjon i andre nordiske land ved fordelingen av det sikrede volumet. Fordelingen må gjøres forholdsmessig, etter produsert volum per prisområde.</article><article class="numberedLegalP" data-numerator="7" id="kapittel-1-foreslåttparagraf-4-nummer-7">(7) Konsern som har kraftproduksjon i ett selskap og sikring i et annet, skal fordele det sikrede volumet forholdsmessig etter produksjonen i de enkelte konsernforbundne selskapene. Det samme gjelder når sikringsavtaler er inngått i et selskap med produksjon, og konsernet har flere selskaper med produksjon. Med konsern menes selskaper som nevnt i skatteloven § 10-4. Med forholdsmessig fordeling menes fordeling til konsernforbundne selskap etter produsert volum i hvert enkelt selskap i forhold til totalt produsert volum i alle konsernforbundne selskaper.</article><article class="numberedLegalP" data-numerator="8" id="kapittel-1-foreslåttparagraf-4-nummer-8">(8) Dersom avgiftsberegningen ikke justeres med gevinst og tap fra finansielle kontrakter ved første skattleggingsperiode, kan ikke avgiftsberegningen justeres med gevinst og tap i senere skattleggingsperioder. Dersom avgiftsberegningen justeres med gevinst og tap fra finansielle kontrakter ved første skattleggingsperiode, må det justeres for gevinst og tap også i senere skattleggingsperioder.</article><article class="numberedLegalP" data-numerator="9" id="kapittel-1-foreslåttparagraf-4-nummer-9">(9) Dersom avgiftsberegningen justeres med gevinst og tap etter denne bestemmelsen, må det gjennomføres for alle finansielle kontrakter som oppfyller vilkårene for finansiell kontrakt etter denne bestemmelsen.</article></article><article class="futureLegalArticle" data-name="§3-28-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 3-28-5</span>. <span class="legalArticleTitle">Interessefellesskap</span></span><article class="legalP" id="kapittel-1-foreslåttparagraf-5-ledd-1">Dersom det er inngått kontrakt før 28. september 2022 om levering av kraft og det foreligger interessefellesskap mellom kjøper og selger, skal den avtalte prisen legges til grunn for avgiftsberegningen. For kontrakt som er inngått fra og med 28. september 2022, legges den avtalte prisen til grunn dersom det kan dokumenteres at prisen etter kontrakten er inngått på markedsmessige vilkår. Dersom selger ikke kan dokumentere at prisen er inngått på markedsmessige vilkår, legges spotmarkedsprisen i det aktuelle prisområdet til grunn.</article></article> <article class="defaultP" margin-top="true">§ 5-1 ny bokstav r skal lyde:<ul class="defaultList"><li data-li-identifier="r." data-name="r."><article class="listArticle" id="kapittel-1-foreslåttparagraf-5-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1">eiere og leietakere av avgiftspliktige vannkraftverk eller vindkraftverk, samt deltakere i produksjonsfellesskap som ikke er egne skattesubjekter etter skatteloven § 2-2 annet ledd.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2022-12-19-2382/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften, unntatt § 3-28-1 bokstav b og c, trer i kraft 28. september 2022.</article><article class="legalP" id="kapittel-2-ledd-2">§ 3-28-1 bokstav b og c trer i kraft 1. januar 2023.</article></section></main></body></html>