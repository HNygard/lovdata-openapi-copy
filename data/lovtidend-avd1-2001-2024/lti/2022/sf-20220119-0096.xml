<!DOCTYPE html><html lang="no"><head><title>Midlertidig forskrift om unntak fra plan- og bygningsloven i forbindelse med covid-19-pandemien</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-01-19-96</dd><dt class="dokid">DokumentID</dt><dd class="dokid">LTI/forskrift/2022-01-19-96</dd><dt class="ministry">Departement</dt><dd class="ministry"><ul><li>Kommunal- og distriktsdepartementet</li></ul></dd><dt class="subunit">Etat</dt><dd class="subunit"><ul><li>Bolig- og bygningsavdelingen</li></ul></dd><dt class="dateInForce">I kraft fra</dt><dd class="dateInForce">2022-01-19 – 2023-01-01</dd><dt class="basedOn">Hjemmel</dt><dd class="basedOn"><ul><li>lov/2008-06-27-71/§19-2</li><li>lov/2008-06-27-71/§20-1</li><li>lov/2008-06-27-71/§20-4</li><li>lov/2008-06-27-71/§20-5</li><li>lov/2008-06-27-71/§21-3</li><li>lov/2008-06-27-71/§21-8</li><li>lov/2008-06-27-71/§23-8</li><li>lov/2008-06-27-71/§29-5</li><li>lov/2008-06-27-71/§30-5</li><li>lov/2008-06-27-71/§31-2</li></ul></dd><dt class="dateOfPublication">Kunngjort</dt><dd class="dateOfPublication">2022-01-20 15:55</dd><dt class="journalNumber">Journalnummer</dt><dd class="journalNumber">2022-0086</dd><dt class="titleShort">Korttittel</dt><dd class="titleShort">Midl. forskrift om unntak fra plan- og bygningsloven i forbindelse med covid-19-pandemien</dd><dt class="title">Tittel</dt><dd class="title">Midlertidig forskrift om unntak fra plan- og bygningsloven i forbindelse med covid-19-pandemien</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og distriktsdepartementet 19. januar 2022 med hjemmel i lov 27. juni 2008 nr. 71 om planlegging og byggesaksbehandling (plan- og bygningsloven) § 19-2, § 20-1, § 20-4, § 20-5, § 21-3, § 21-8, § 23-8, § 29-5, § 30-5 og § 31-2.</dd><dt class="refid">RefID</dt><dd class="refid">forskrift/2022-01-19-96</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om unntak fra plan- og bygningsloven i forbindelse med covid-19-pandemien<ul class="tocSubUl"><li>§ 1. Unntak fra krav om søknad og tillatelse for å avhjelpe konsekvenser av covid-19</li><li>§ 2. Opplysninger som skal gis ved anmodning om unntak</li><li>§ 3. Kommunens frist for å behandle anmodning om unntak fra søknadsplikt</li><li>§ 4. Kommunens behandling av søknad om midlertidig dispensasjon fra plan</li><li>§ 5. Unntak fra krav om nabovarsel</li><li>§ 6. Unntak fra byggteknisk forskrift</li><li>§ 7. Ferdigstillelse av tiltak</li><li>§ 8. Behandling av klage</li><li>§ 9. Opphør av bruk</li><li>§ 10. Ikrafttredelse og varighet</li></ul></li></ul></dd></dl></header><main class="documentBody" data-lovdata-URL="LTI/forskrift/2022-01-19-96" id="dokument"><h1>Midlertidig forskrift om unntak fra plan- og bygningsloven i forbindelse med covid-19-pandemien</h1><article class="legalArticle" data-lovdata-URL="LTI/forskrift/2022-01-19-96/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Unntak fra krav om søknad og tillatelse for å avhjelpe konsekvenser av covid-19</span></h2><article class="legalP" id="paragraf-1-ledd-1">Dersom det av hensyn til folkehelsen er nødvendig med en rask avgjørelse for å avhjelpe negative konsekvenser av covid-19, kan kommunen etter skriftlig anmodning fra en offentlig myndighet eller private tilbydere innen helse og omsorg, barnehage, skole, krisesentre eller krisesentertilbud, unnta tidsbestemt bruksendring og plassering av midlertidige bygninger fra kravene om søknad og tillatelse etter § 20-2. Unntak kan gis for bygninger som skal brukes til<ul class="defaultList"><li data-li-identifier="a." data-name="a."><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">helse- og omsorgstjenester eller sosiale tjenester, innkvartering av helsepersonell og lagring av medisinsk materiale</article></article></li><li data-li-identifier="b." data-name="b."><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">barnehage eller skole</article></article></li><li data-li-identifier="c." data-name="c."><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">barneverninstitusjoner</article></article></li><li data-li-identifier="d." data-name="d."><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">krisesentre eller krisesentertilbud</article></article></li><li data-li-identifier="e." data-name="e."><article class="listArticle" id="paragraf-1-ledd-1-punkt-5"><article class="legalP" id="paragraf-1-ledd-1-punkt-5-ledd-1">familievernkontorer</article></article></li><li data-li-identifier="f." data-name="f."><article class="listArticle" id="paragraf-1-ledd-1-punkt-6"><article class="legalP" id="paragraf-1-ledd-1-punkt-6-ledd-1">innkvartering av asylsøkere og andre utlendinger som Utlendingsdirektoratet gir botilbud til.</article></article></li></ul></article><article class="legalP" id="paragraf-1-ledd-2">Unntak kan ikke gis hvis det oppstår fare for liv og helse for brukerne av bygningen, fare for skade på miljø eller kulturminner eller tap av naturmangfold eller dyrket eller dyrkbar jord.</article></article><article class="legalArticle" data-lovdata-URL="LTI/forskrift/2022-01-19-96/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Opplysninger som skal gis ved anmodning om unntak</span></h2><article class="legalP" id="paragraf-2-ledd-1">Ved anmodninger fra private tilbydere skal det legges ved vurdering fra kommuneoverlege, helseforetak eller regionalt helseforetak om at unntak er nødvendig for å ivareta krav som skal begrense spredning av smitte.</article></article><article class="legalArticle" data-lovdata-URL="LTI/forskrift/2022-01-19-96/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kommunens frist for å behandle anmodning om unntak fra søknadsplikt</span></h2><article class="legalP" id="paragraf-3-ledd-1">Kommunen skal fatte vedtak innen fem virkedager. Fristen løper fra den skriftlige anmodningen er mottatt og kan ikke forlenges. Fattes det ikke vedtak innen fristen, kan tiltaket likevel settes i gang. Varigheten av unntaket skal fremgå av vedtaket og kan være for inntil ett år. Kommunen skal innvilge en anmodning om unntak dersom vilkårene for dette er oppfylt.</article><article class="legalP" id="paragraf-3-ledd-2">Dersom det ut fra formålet med anmodningen om unntak er et sterkt behov for rask avgjørelse i saken, skal kommunen om mulig fatte vedtak samme dag som anmodningen er mottatt, eller senest neste dag. Ved avslag skal kommunen foreslå andre egnede bygninger som kan tas i bruk, såfremt slike alternativer eksisterer i kommunen.</article></article><article class="legalArticle" data-lovdata-URL="LTI/forskrift/2022-01-19-96/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kommunens behandling av søknad om midlertidig dispensasjon fra plan</span></h2><article class="legalP" id="paragraf-4-ledd-1">Midlertidig plassering av bygninger er, med mindre planen selv oppstiller forbud mot denne type tiltak, ikke avhengig av dispensasjon fra plan.</article><article class="legalP" id="paragraf-4-ledd-2">Der tidsbestemt bruksendring eller plassering av midlertidige bygninger er avhengig av dispensasjon fra plan eller planbestemmelser, skal søknad om dispensasjon avgjøres av kommunen innen fem dager. Fristen kan ikke forlenges.</article><article class="legalP" id="paragraf-4-ledd-3">Fristen løper i den tiden søknaden er til uttalelse hos statlige og regionale myndigheter, jf. plan- og bygningsloven § 19-1. Statlige og regionale myndigheter skal uttale seg eller fatte vedtak innen tre dager fra de mottar søknaden elektronisk fra kommunen. Fristen kan ikke forlenges. Kommunen kan behandle og avgjøre saken etter plan- og bygningsloven straks selv om fristen ikke overholdes.</article></article><article class="legalArticle" data-lovdata-URL="LTI/forskrift/2022-01-19-96/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Unntak fra krav om nabovarsel</span></h2><article class="legalP" id="paragraf-5-ledd-1">Det er ikke krav om nabovarsel etter plan- og bygningsloven § 19-1 og § 21-3.</article></article><article class="legalArticle" data-lovdata-URL="LTI/forskrift/2022-01-19-96/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Unntak fra byggteknisk forskrift</span></h2><article class="legalP" id="paragraf-6-ledd-1">Det gis følgende unntak fra krav i forskrift 19. juni 2017 nr. 840 om tekniske krav til byggverk (byggteknisk forskrift):<ul class="defaultList"><li data-li-identifier="a." data-name="a."><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">kapittel 4 Dokumentasjon for forvaltning, drift og vedlikehold, kapittel 5 Grad av utnytting og kapittel 6 Beregnings- og måleregler</article></article></li><li data-li-identifier="b." data-name="b."><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">§ 8-2 til § 8-5, § 8-7 til § 8-8</article></article></li><li data-li-identifier="c." data-name="c."><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">§ 9-3 og § 9-4, § 9-10</article></article></li><li data-li-identifier="d." data-name="d."><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">§ 12-2, § 12-7 til § 12-12, § 12-15, § 12-17</article></article></li><li data-li-identifier="e." data-name="e."><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">§ 13-2 og § 13-3, § 13-5 til § 13-15</article></article></li><li data-li-identifier="f." data-name="f."><article class="listArticle" id="paragraf-6-ledd-1-punkt-6"><article class="legalP" id="paragraf-6-ledd-1-punkt-6-ledd-1">kapittel 14 Energi</article></article></li><li data-li-identifier="g." data-name="g."><article class="listArticle" id="paragraf-6-ledd-1-punkt-7"><article class="legalP" id="paragraf-6-ledd-1-punkt-7-ledd-1">§ 15-1 til § 15-4, § 15-9 til § 15-15.</article></article></li></ul></article><article class="legalP" id="paragraf-6-ledd-2">Så fremt bygningen har brannalarmanlegg og rømningsveier som oppfyller bestemmelsene i byggteknisk forskrift kapittel 11, er det ikke krav om automatisk brannslokkeanlegg (sprinkling).</article></article><article class="legalArticle" data-lovdata-URL="LTI/forskrift/2022-01-19-96/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ferdigstillelse av tiltak</span></h2><article class="legalP" id="paragraf-7-ledd-1">Krav om midlertidig brukstillatelse eller ferdigattest etter plan- og bygningsloven § 21-10 gjelder ikke.</article></article><article class="legalArticle" data-lovdata-URL="LTI/forskrift/2022-01-19-96/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Behandling av klage</span></h2><article class="legalP" id="paragraf-8-ledd-1">En klagesak skal forberedes av kommunen og sendes klageinstansen innen fem arbeidsdager etter at klagefristen er utløpt, jf. forvaltningsloven § 29. Klageinstansen skal avgjøre saken innen fem arbeidsdager. Fristene kan ikke forlenges.</article><article class="legalP" id="paragraf-8-ledd-2">Oversitter kommunen fristen i første ledd, kan klagen tas under behandling av klageinstansen. Klageinstansen kan overprøve avgjørelsen til kommunen.</article></article><article class="legalArticle" data-lovdata-URL="LTI/forskrift/2022-01-19-96/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Opphør av bruk</span></h2><article class="legalP" id="paragraf-9-ledd-1">Når behovet for unntak etter § 1 ikke lenger er til stede, skal tiltakshaveren sørge for at den midlertidige bruken straks opphører, og at midlertidige bygninger fjernes. Tidligere lovlig bruk kan gjenopptas uten søknad om tillatelse etter plan- og bygningsloven § 20-2.</article></article><article class="legalArticle" data-lovdata-URL="LTI/forskrift/2022-01-19-96/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse og varighet</span></h2><article class="legalP" id="paragraf-10-ledd-1">Forskriften trer i kraft straks, og gjelder til 1. januar 2023.</article></article></main></body></html>