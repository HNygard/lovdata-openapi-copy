<!DOCTYPE html><html lang="no"><head><title>Forskrift om endring i forskrift 27. juni 2003 nr. 801 om vedtekter for Norsk kulturminnefond og forskrift om opphevelse av forskrift 7. mars 2003 nr. 285 vedtekter for Norsk kulturminnefond</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-06-03-964</dd><dt class="dokid">DokumentID</dt><dd class="dokid">LTI/forskrift/2022-06-03-964</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Kulturmiljø- og polaravdelingen</li></ul></dd><dt class="dateInForce">I kraft fra</dt><dd class="dateInForce">2022-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-06-27-801</li><li>forskrift/2003-03-07-285</li></ul></dd><dt class="basedOn">Hjemmel</dt><dd class="basedOn"><ul><li>forskrift/2003-06-27-801/§20</li><li>lov/1967-02-10/§28</li><li>forskrift/2006-12-15-1456/§45</li><li>lov/1978-06-09-50</li></ul></dd><dt class="dateOfPublication">Kunngjort</dt><dd class="dateOfPublication">2022-06-03 15:10</dd><dt class="journalNumber">Journalnummer</dt><dd class="journalNumber">2022-0706</dd><dt class="title">Tittel</dt><dd class="title">Forskrift om endring i forskrift 27. juni 2003 nr. 801 om vedtekter for Norsk kulturminnefond og forskrift om opphevelse av forskrift 7. mars 2003 nr. 285 vedtekter for Norsk kulturminnefond</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 3. juni 2022 med hjemmel i forskrift 27. juni 2003 nr. 801 om vedtekter for Norsk kulturminnefond § 20, jf. lov 10. februar 1967 om behandlingsmåten i forvaltningssaker (forvaltningsloven) § 28 fjerde ledd og forskrift 15. desember 2006 nr. 1456 til forvaltningsloven (forvaltningslovforskriften) § 45 andre ledd. Fremmet av Klima- og miljødepartementet.</dd><dt class="refid">RefID</dt><dd class="refid">forskrift/2022-06-03-964</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift 27. juni 2003 nr. 801 om vedtekter for Norsk kulturminnefond og forskrift om opphevelse av forskrift 7. mars 2003 nr. 285 vedtekter for Norsk kulturminnefond<ul class="tocSubUl"><li>I<ul class="tocSubUl"><li>§ 1. Formål</li><li>§ 2. Hva kan det gis tilskudd til</li><li>§ 3. Virkeområde</li><li>§ 5. Norsk kulturminnefonds rettslige stilling og midler</li><li>§ 13. Krav til søknaden og behandling av søknadene</li><li>§ 14. Klage</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-06-03-964" id="dokument"><h1>Forskrift om endring i forskrift 27. juni 2003 nr. 801 om vedtekter for Norsk kulturminnefond og forskrift om opphevelse av forskrift 7. mars 2003 nr. 285 vedtekter for Norsk kulturminnefond</h1><section class="section" data-name="kapI" id="kapittel-1" data-lovdata-URL="LTI/forskrift/2022-06-03-964/KAPITTEL_1"><h2 data-text-align="center">I</h2><article class="defaultP">I forskrift 27. juni 2003 nr. 801 om vedtekter for Norsk kulturminnefond gjøres følgende endringer:</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Norsk kulturminnefond skal:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">bidra til å styrke arbeidet med å bevare verneverdige kulturminner og kulturmiljø</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">bidra til at et mangfold av kulturminner og kulturmiljø kan benyttes som grunnlag for framtidig opplevelse, kunnskap, utvikling og verdiskaping</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">bidra til at kulturminner og kulturmiljø kan benyttes som ressurser i en sirkulær økonomi.</article></article></li></ul></article></article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Hva kan det gis tilskudd til</span></span><article class="legalP" id="kapittel-1-foreslåttparagraf-2-ledd-1">Kulturminnefondets midler kan brukes til tiltak innenfor hele kulturmiljøfeltet.</article></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-3-ledd-1">Kulturminnefondets geografiske virkeområde er fastlands-Norge ut til territorialgrensen. Kulturminnefondets virkeområde omfatter Jan Mayen, men gjelder ikke for tiltak på Svalbard eller i utlandet.</article></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Norsk kulturminnefonds rettslige stilling og midler</span></span><article class="legalP" id="kapittel-1-foreslåttparagraf-4-ledd-1">Norsk kulturminnefond er et statlig forvaltningsorgan, og består av styre og administrasjon.</article><article class="legalP" id="kapittel-1-foreslåttparagraf-4-ledd-2">Stortingets bevilgning til Norsk kulturminnefond stilles til disposisjon for Kulturminnefondets styre gjennom tildelingsbrev fra Klima- og miljødepartementet.</article><article class="legalP" id="kapittel-1-foreslåttparagraf-4-ledd-3">Forvaltningsloven, offentlighetsloven og reglement for økonomistyring i staten gjelder for Kulturminnefondets saksbehandling.</article></article> <article class="defaultP" margin-top="true">Kapittel 2 skal lyde:</article><span class="futuretitle" id="kapittel-1-foreslåttittel-1">Kapittel 2. Norsk kulturminnefonds organer</span> <article class="defaultP" margin-top="true">§ 6 første ledd skal lyde:</article><article class="legalP" id="kapittel-1-ledd-1">Kulturminnefondet skal ha et styre med fem medlemmer og tre varamedlemmer. Medlemmenes og varamedlemmenes tjenestetid er fire år. Et styremedlem kan gjenoppnevnes én gang.</article> <article class="defaultP" margin-top="true">§ 7 første ledd skal lyde:</article><article class="legalP" id="kapittel-1-ledd-2">Styret forvalter midlene i samsvar med og innenfor rammen av denne forskriften, og treffer vedtak om tilskudd fra midlene.</article> <article class="defaultP" margin-top="true">§ 11 første ledd skal lyde:</article><article class="legalP" id="kapittel-1-ledd-3">Tilskudd fra Kulturminnefondet gis på grunnlag av en skjønnsmessig vurdering av objektets kulturmiljøfaglige verdi og tiltakets virkning på denne, jf. § 2. Mulighetene for bruk etter gjennomføring av tiltaket, bør vurderes særskilt.</article> <article class="defaultP" margin-top="true">§ 11 tredje ledd skal lyde:</article><article class="legalP" id="kapittel-1-ledd-4">Det kan som hovedregel ikke gis tilskudd til tiltak som er sluttført på vedtakstidspunktet. Dersom det foreligger særlige grunner, kan det likevel gis tilskudd.</article> <article class="defaultP" margin-top="true">§ 11 femte ledd første setning skal lyde:</article><article class="legalP" id="kapittel-1-ledd-5">I særskilte prioriteringer som departementet har fastsatt innenfor formålet kan styret fravike kravet om privat medfinansiering.</article> <article class="defaultP" margin-top="true">§ 13 skal lyde:</article><article class="futureLegalArticle" data-name="§13" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Krav til søknaden og behandling av søknadene</span></span><article class="legalP" id="kapittel-1-foreslåttparagraf-5-ledd-1">Søknad om tilskudd sendes til Kulturminnefondets administrasjon på skjema fastsatt av Kulturminnefondet. Søknaden skal være undertegnet av eier og medundertegnet av søker. Navn, adresse og telefonnummer for vedkommende må framgå av søknaden. Organisasjonsnummer oppgis i de tilfeller hvor søker er registrert.</article><article class="legalP" id="kapittel-1-foreslåttparagraf-5-ledd-2">Søknaden bør inneholde beskrivelse og dokumentasjon av dagens tilstand, formålet med tiltaket, hvilke valg som er gjort i prosjekteringen av tiltaket og hvordan søker får tilgang til nødvendig kompetanse til å gjennomføre tiltaket, samt framdriftsplan.</article><article class="legalP" id="kapittel-1-foreslåttparagraf-5-ledd-3">Søknaden bør inneholde et kostnadsoverslag for gjennomføringen av tiltaket, en finansieringsplan og søknadssum. Kulturminnefondet fastsetter nærmere krav til spesifikasjon av kostnadene ved og finansieringen av tiltaket. Dersom det i finansieringsplanen forutsettes bidrag, lån og lignende fra andre enn Kulturminnefondet og egeninnsats, skal disse spesifiseres med beløp, og inntektskildene skal kunne bekreftes.</article></article> <article class="defaultP" margin-top="true">§ 14 skal lyde:</article><article class="futureLegalArticle" data-name="§14" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Klage</span></span><article class="legalP" id="kapittel-1-foreslåttparagraf-6-ledd-1">Vedtak i saker om tildeling av tilskudd kan påklages til Klima- og miljødepartementet, jf. forvaltningsloven § 28. Kulturminnefondets skjønnsutøvelse kan ikke påklages.</article></article> <article class="defaultP" margin-top="true">§ 15 første ledd bokstav e. skal lyde:</article><article class="legalP" id="kapittel-1-ledd-6">opplysning om søkers plikt til umiddelbart å informere Kulturminnefondet skriftlig om alle forhold som har betydning for gjennomføringen av tiltaket, enten det gjelder fremdrift, økonomi eller den kulturmiljøfaglige utførelsen av arbeidene.</article> <article class="defaultP" margin-top="true">§ 16 andre ledd skal lyde:</article><article class="legalP" id="kapittel-1-ledd-7">Siste delutbetaling skjer etter at sluttrapport foreligger og er godkjent av Kulturminnefondet.</article> <article class="defaultP" margin-top="true">§ 17 andre ledd bokstav a. skal lyde:</article><article class="legalP" id="kapittel-1-ledd-8">regnskapsoversikt over kostnader og finansiering satt opp som Kulturminnefondet har fastsatt, jf. § 13,</article></section><section class="section" data-name="kapII" id="kapittel-2" data-lovdata-URL="LTI/forskrift/2022-06-03-964/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2022. Samtidig oppheves forskrift 7. mars 2003 nr. 285 vedtekter for Norsk kulturminnefond.</article></section></main></body></html>