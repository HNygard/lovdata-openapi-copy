<!DOCTYPE html><html lang="no"><head><title>Forskrift om endring i forskrift om gjennomføring av høsting av viltlevende marine ressurser</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-02-22-292</dd><dt class="dokid">DokumentID</dt><dd class="dokid">LTI/forskrift/2022-02-22-292</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeridirektoratet</li></ul></dd><dt class="dateInForce">I kraft fra</dt><dd class="dateInForce">2022-02-22</dd><dt class="changesToDocuments">Endrer</dt><dd class="changesToDocuments"><ul><li>forskrift/2021-12-23-3910</li></ul></dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§16</li><li>forskrift/2021-12-23-3910/§74</li></ul></dd><dt class="dateOfPublication">Kunngjort</dt><dd class="dateOfPublication">2022-02-24 15:00</dd><dt class="journalNumber">Journalnummer</dt><dd class="journalNumber">2022-0230</dd><dt class="titleShort">Korttittel</dt><dd class="titleShort">Endr. i høstingsforskriften</dd><dt class="title">Tittel</dt><dd class="title">Forskrift om endring i forskrift om gjennomføring av høsting av viltlevende marine ressurser</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 22. februar 2022 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 16 og forskrift 23. desember 2021 nr. 3910 om gjennomføring av høsting av viltlevende marine ressurser (høstingsforskriften) § 74.</dd><dt class="refid">RefID</dt><dd class="refid">forskrift/2022-02-22-292</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om gjennomføring av høsting av viltlevende marine ressurser<ul class="tocSubUl"><li>I<ul class="tocSubUl"><li>§ 40a. Forbud mot å høste torsk</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-02-22-292" id="dokument"><h1>Forskrift om endring i forskrift om gjennomføring av høsting av viltlevende marine ressurser</h1><section class="section" data-name="kapI" id="kapittel-1" data-lovdata-URL="LTI/forskrift/2022-02-22-292/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 23. desember 2021 nr. 3910 om gjennomføring av høsting av viltlevende marine ressurser (høstingsforskriften) gjøres følgende endringer:</article> <article class="defaultP" margin-top="true">§ 4 nr. 1 bokstav c annet ledd oppheves.</article> <article class="defaultP" margin-top="true">§ 10 nytt annet og tredje ledd skal lyde:</article><article class="legalP" id="kapittel-1-ledd-2">Ved høsting med snurrevad nord for 64° N er det kun tillatt å bruke fiskepose med kvadratmasker. Fiskeposen med kvadratmasker skal bestå av tre deler: Forpart, sylinder med kvadratiske masker og løft. Redskapet skal være oppbygd og montert etter spesifikasjonene i vedlegg 1.</article><article class="legalP" id="kapittel-1-ledd-3">Ved høsting av uer med flytetrål i de områdene dette er tillatt, skal det benyttes firepanels fiskepose. Alle posens sider skal være like store og laget i samme materiele.</article> <article class="defaultP" margin-top="true">§ 23 nytt annet og tredje ledd skal lyde:</article><article class="legalP" id="kapittel-1-ledd-4">Det er forbudt å høste med bunnsatte garn innenfor grunnlinjen fra og med Telemark til grensen mot Sverige.</article><article class="legalP" id="kapittel-1-ledd-5">Fiskeridirektoratets regionkontor kan gi manntallsførte fiskere som høster for omsetning med merkeregistrerte fartøy dispensasjon fra forbudet i annet ledd. Dispensasjon kan bare innvilges for fartøy som høstet med garn i området i 2018 inntil 1. desember og der dette fisket utgjorde en vesentlig del av driftsgrunnlaget, eller for fartøy som kommer til erstatning for slikt fartøy. En slik dispensasjon gjør ikke unntak fra fiskeforbud som følger av andre bestemmelser. Dispensasjonen gjelder heller ikke for høsting på grunnere vann enn 25 meter i perioden fra og med 15. juni til og med 15. mars. Det kan blant annet stilles vilkår om prøvetaking til forsknings- og overvåkningsformål samt rapportering av høstingsaktiviteten uten vederlag.</article> <article class="defaultP" margin-top="true">§ 25 første ledd bokstav d og e skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">Fartøy som høster breiflabb med garn</article></article></li><li data-li-identifier="e." data-name="e."><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">Fartøy som høster blåkveite med garn nord for 62° N.</article></article></li></ul></article> <article class="defaultP" margin-top="true">Overskriften i § 29 skal lyde:</article><article class="defaultP"><i>Påbud om fluktåpninger og rømmingshull for hummer i teiner</i></article> <article class="defaultP" margin-top="true">Ny § 40a skal lyde:</article><article class="futureLegalArticle" data-name="§40a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 40a</span>. <span class="legalArticleTitle">Forbud mot å høste torsk</span></span><article class="legalP" id="kapittel-1-foreslåttparagraf-1-ledd-1">Det er forbudt å høste torsk innenfor grunnlinjen fra og med Telemark til grensen mot Sverige. Forbudet gjelder ikke bifangst av torsk som høstes i medhold av dispensasjon etter § 23 eller i medhold av forskrift 26. november 2012 nr. 1104 om utforming og innmontering av sorteringsrist i reketrål § 5 tredje ledd jf. § 2 første ledd eller dispensasjon etter § 2 annet ledd, eller bifangst av torsk som høstes i medhold av dispensasjon etter § 2 i forskrift om forbud mot fiske i gytefelt for torsk. Det er likevel adgang til å beholde torsk som tas som uunngåelig bifangst ved høsting av andre arter, og som ikke er levedyktig. Forbudet gjelder også ved dykking.</article></article> <article class="defaultP" margin-top="true">§ 41 nytt annet ledd skal lyde:</article><article class="legalP" id="kapittel-1-ledd-6">Ved høsting med stormasket trål er det uten hinder av forbudet i § 15 femte ledd tillatt å ha inntil 10&#xa0;% bifangst av uer i vekt i de enkelte fangster og ved landing. Ved høsting med stormasket trål utenfor 12 nautiske mil fra grunnlinjene er det tillatt å ha inntil 20&#xa0;% bifangst av uer i vekt i de enkelte fangster og ved landing.</article> <article class="defaultP" margin-top="true">§ 49 ellevte ledd skal lyde:</article><article class="legalP" id="kapittel-1-ledd-7">Ved høsting av reker og sjøkreps sør for 62° N er det tillatt å ha inntil 15&#xa0;% av den enkelte av disse artene under minstemål i antall i de enkelte fangster.</article> <article class="defaultP" margin-top="true">§ 50 første ledd bokstav c tredje ledd skal lyde:</article><article class="legalP" id="kapittel-1-ledd-8">Størrelsen på området kan være inntil 500 kvadratnautiske mil.</article> <article class="defaultP" margin-top="true">§ 50 første ledd bokstav d skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">Forby høsting av reker i visse områder i Skagerrak, jf. § 4 nr. 2 bokstav b, dersom det ved høsting av reker er større innblanding enn 20&#xa0;% reke under minstemål i antall i de enkelte fangster.</article><article class="legalP" id="kapittel-1-ledd-8-punkt-1-ledd-2">Området kan stenges i inntil 14 dager, hvoretter det gjenåpnes automatisk.</article><article class="legalP" id="kapittel-1-ledd-8-punkt-1-ledd-3">Størrelsen på området kan være inntil 50 kvadratnautiske mil.</article><article class="legalP" id="kapittel-1-ledd-8-punkt-1-ledd-4">Fiskeridirektoratet kan tillate høsting innenfor det stengte området dersom det er innmontert seleksjonssystemer for utsortering av reker under minstemål.</article></article></li></ul></article> <article class="defaultP" margin-top="true">Gjeldende § 50 første ledd bokstav d og e blir bokstav e og f.</article> <article class="defaultP" margin-top="true">§ 66 første ledd skal lyde:</article><article class="legalP" id="kapittel-1-ledd-9">Redskap som står i sjøen skal ha minst ett vak (blåse, flyt eller dobbe) som er tydelig merket med fartøyets registreringsmerke. Dersom det ikke brukes registreringspliktig fartøy, skal vaket være merket med eierens navn og adresse. Dersom det brukes flere vak, skal samtlige vak være merket som beskrevet.</article> <article class="defaultP" margin-top="true">Gjeldende vedlegg 2a erstattes av revidert vedlegg 2a vedlagt forskriften her:</article><article class="defaultP">(pdf)</article></section><section class="section" data-name="kapII" id="kapittel-2" data-lovdata-URL="LTI/forskrift/2022-02-22-292/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>