<!DOCTYPE html><html lang="no"><head><title>Forskrift om endring i forskrift om landtransport av farlig gods</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-05-16-859</dd><dt class="dokid">DokumentID</dt><dd class="dokid">LTI/forskrift/2022-05-16-859</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Direktoratet for samfunnssikkerhet og beredskap</li></ul></dd><dt class="dateInForce">I kraft fra</dt><dd class="dateInForce">2022-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-04-01-384</li></ul></dd><dt class="basedOn">Hjemmel</dt><dd class="basedOn"><ul><li>lov/2002-06-14-20/§43</li><li>forskrift/2003-09-01-1161</li></ul></dd><dt class="dateOfPublication">Kunngjort</dt><dd class="dateOfPublication">2022-05-18 14:40</dd><dt class="journalNumber">Journalnummer</dt><dd class="journalNumber">2022-0617</dd><dt class="title">Tittel</dt><dd class="title">Forskrift om endring i forskrift om landtransport av farlig gods</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Direktoratet for samfunnssikkerhet og beredskap 16. mai 2022 med hjemmel i lov 14. juni 2002 nr. 20 om vern mot brann, eksplosjon og ulykker med farlig stoff og om brannvesenets redningsoppgaver (brann- og eksplosjonsvernloven) § 43, jf. delegeringsvedtak 1. september 2003 nr. 1161.</dd><dt class="refid">RefID</dt><dd class="refid">forskrift/2022-05-16-859</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om landtransport av farlig gods<ul class="tocSubUl"><li>I<ul class="tocSubUl"><li>§ 32a. Virkeområde</li><li>§ 32b. Utpeking av kontrollorganer</li><li>§ 32c. Organisatoriske krav til kontrollorganer</li><li>§ 32d. Kontrollorganers oppgaver</li><li>§ 32e. Kontrollorganers sertifisering av kontrollører for IBC</li><li>§ 32f. Kontrollorganers godkjenning og overvåking av internorganer</li><li>§ 32g. Kontrollorganers rapporteringsplikt til DSB</li><li>§ 32h. Gebyr</li><li>§ 32i. Tilsyn med kontrollorganer</li><li>§ 32j. Reaksjoner mot kontrollorganer</li><li>§ 34. Klage</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-05-16-859" id="dokument"><h1>Forskrift om endring i forskrift om landtransport av farlig gods</h1><section class="section" data-name="kapI" id="kapittel-1" data-lovdata-URL="LTI/forskrift/2022-05-16-859/KAPITTEL_1"><h2 data-text-align="center">I</h2><article class="defaultP">I forskrift 1. april 2009 nr. 384 om landtransport av farlig gods gjøres følgende endringer:</article> <article class="defaultP" margin-top="true">Nytt kapittel 6a skal lyde:</article><span class="futuretitle" id="kapittel-1-foreslåttittel-1">Kapittel 6a – Kontrollorganer som skal godkjenne, kontrollere og prøve emballasje, tanker og bulkcontainere</span><article class="futureLegalArticle" data-name="§32a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 32a</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Dette kapittelet gjelder utpeking og krav til kontrollorganer som etter reglene i forskriften, herunder ADR/RID, skal godkjenne, kontrollere og prøve emballasje, tanker og bulkcontainere for lovlig transport av farlig gods. Kapittelet gjelder ikke godkjenning, kontroll og testing av emballasje, tanker og bulkcontainere til klasse 7 radioaktivt materiale.</article><article class="legalP" id="kapittel-1-foreslåttparagraf-1-ledd-2">Dette kapittelet gjelder ikke utstyr som er regulert i forskrift om transportabelt trykkutstyr.</article></article><article class="futureLegalArticle" data-name="§32b" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 32b</span>. <span class="legalArticleTitle">Utpeking av kontrollorganer</span></span><article class="legalP" id="kapittel-1-foreslåttparagraf-2-ledd-1">Virksomheter som vil bli kontrollorgan for emballasje, tanker og bulkcontainere etter denne forskriften, kan etter søknad til DSB bli utpekt som kontrollorgan.</article><article class="legalP" id="kapittel-1-foreslåttparagraf-2-ledd-2">Kontrollorganer skal ha norsk organisasjonsnummer og være akkrediterte for oppgavene.</article><article class="legalP" id="kapittel-1-foreslåttparagraf-2-ledd-3">Kontrollorganer for tanker og bulkcontainere skal være akkrediterte etter EN ISO/ IEC 17020 type A (unntatt avsnitt 8.1.3). Kontrollorganer for emballasje skal være akkrediterte etter EN ISO/IEC 17020 type A (unntatt avsnitt 8.1.3) eller EN ISO/IEC 17025.</article><article class="legalP" id="kapittel-1-foreslåttparagraf-2-ledd-4">Virksomheter skal i søknaden til DSB dokumentere med et akkrediteringssertifikat fra et nasjonalt akkrediteringsorgan at kravet i andre og tredje ledd er oppfylt. Akkrediteringsdokumentene skal vise til de godkjenningene, kontrollene og prøvene i ADR/RID som kontrollorganet kan utføre.</article><article class="legalP" id="kapittel-1-foreslåttparagraf-2-ledd-5">En utpeking som kontrollorgan er gyldig inntil akkrediteringen utløper eller trekkes tilbake, eller inntil utpekingen omgjøres etter § 32j andre ledd.</article></article><article class="futureLegalArticle" data-name="§32c" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 32c</span>. <span class="legalArticleTitle">Organisatoriske krav til kontrollorganer</span></span><article class="legalP" id="kapittel-1-foreslåttparagraf-3-ledd-1">Kontrollorganer skal<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">ha ansatte med relevant opplæring og gode faglige kvalifikasjoner,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">ha tilgang på hensiktsmessige lokaler og utstyr,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">opprettholde et klart skille mellom kontrollorganfunksjoner og andre aktiviteter,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1">ha et dokumentert system for kvalitetskontroll, og</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-3-ledd-1-punkt-5"><article class="legalP" id="kapittel-1-foreslåttparagraf-3-ledd-1-punkt-5-ledd-1">opprettholde et effektivt og hensiktsmessig rapport- og dokumentarkiv.</article></article></li></ul></article></article><article class="futureLegalArticle" data-name="§32d" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 32d</span>. <span class="legalArticleTitle">Kontrollorganers oppgaver</span></span><article class="legalP" id="kapittel-1-foreslåttparagraf-4-ledd-1">I henhold til utpekingen skal kontrollorganene utføre oppgavene med godkjenning, kontroll og prøving etter ADR/RID del 4 og del 6.</article></article><article class="futureLegalArticle" data-name="§32e" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 32e</span>. <span class="legalArticleTitle">Kontrollorganers sertifisering av kontrollører for IBC</span></span><article class="legalP" id="kapittel-1-foreslåttparagraf-5-ledd-1">Kontrollorganer for emballasje kan sertifisere kontrollører for førstegangskontroll og periodisk kontroll av IBC. Kontrollorganer skal sørge for at sertifiseringsordningen er forsvarlig og utstede kompetansebevis med gyldighet på fem år til kontrollører som har gjennomført kurs og bestått prøve.</article></article><article class="futureLegalArticle" data-name="§32f" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 32f</span>. <span class="legalArticleTitle">Kontrollorganers godkjenning og overvåking av internorganer</span></span><article class="legalP" id="kapittel-1-foreslåttparagraf-6-ledd-1">Kontrollorganer for tanker kan godkjenne og overvåke internorgan for periodiske-, mellomliggende- og ekstraordinære kontroller av atmosfæriske tanker etter ADR kapittel 6.8.2.4.2, 6.8.2.4.3 og 6.8.2.4.4.</article><article class="legalP" id="kapittel-1-foreslåttparagraf-6-ledd-2">Reglene i ADR kapittel 1.8.7 gjelder tilsvarende for godkjenning og overvåking av internorganer for kontroll av atmosfæriske tanker for vegtransport av brannfarlige væsker i klasse 3.</article><article class="legalP" id="kapittel-1-foreslåttparagraf-6-ledd-3">Internorganets kontroller av atmosfæriske tanker skal ikke gjennomføres av personell som har utført reparasjon eller vedlikehold på den samme tanken.</article><article class="legalP" id="kapittel-1-foreslåttparagraf-6-ledd-4">Med atmosfæriske tanker forstås faste tanker eller løstanker for transport av væsker med damptrykk ikke over 110 kPa (1,1 bar) (absolutt) ved 50 °C som er konstruert i samsvar med bestemmelsene i ADR 6.8.1.1.14 a), og som er utstyrt med luftesystem i henhold til 6.8.2.2.6.</article></article><article class="futureLegalArticle" data-name="§32g" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 32g</span>. <span class="legalArticleTitle">Kontrollorganers rapporteringsplikt til DSB</span></span><article class="legalP" id="kapittel-1-foreslåttparagraf-7-ledd-1">Kontrollorganer skal innen første kvartal hvert år fremlegge en rapport til DSB om<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-7-ledd-1-punkt-1"><article class="legalP" id="kapittel-1-foreslåttparagraf-7-ledd-1-punkt-1-ledd-1">godkjenninger, kontroller og prøver som er utført i medhold av utpekingen,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-7-ledd-1-punkt-2"><article class="legalP" id="kapittel-1-foreslåttparagraf-7-ledd-1-punkt-2-ledd-1">avslag, restriksjoner, suspensjoner eller tilbaketrekkinger av typegodkjenningssertifikater,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-7-ledd-1-punkt-3"><article class="legalP" id="kapittel-1-foreslåttparagraf-7-ledd-1-punkt-3-ledd-1">eventuelle forhold som påvirker omfanget og betingelsene for utpekingen, og</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-7-ledd-1-punkt-4"><article class="legalP" id="kapittel-1-foreslåttparagraf-7-ledd-1-punkt-4-ledd-1">gjennomførte kurs for kontrollører av IBC.</article></article></li></ul></article></article><article class="futureLegalArticle" data-name="§32h" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 32h</span>. <span class="legalArticleTitle">Gebyr</span></span><article class="legalP" id="kapittel-1-foreslåttparagraf-8-ledd-1">Kontrollorganer kan ta gebyr for godkjenning, kontroll og prøving etter denne forskriften. Gebyrets størrelse skal stå i rimelig forhold til kontrollorganets utgifter ved gjennomføringen av oppgavene.</article></article><article class="futureLegalArticle" data-name="§32i" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 32i</span>. <span class="legalArticleTitle">Tilsyn med kontrollorganer</span></span><article class="legalP" id="kapittel-1-foreslåttparagraf-9-ledd-1">DSB kan føre tilsyn med kontrollorganer som er utpekt etter dette kapittelet.</article><article class="legalP" id="kapittel-1-foreslåttparagraf-9-ledd-2">Ved utøvelse av tilsyn gjelder lov 14. juni 2002 nr. 20 om vern mot brann, eksplosjon og ulykker med farlig stoff og om brannvesenets redningsoppgaver § 33 til § 36 om tilsynsmyndighetenes rett til å kreve opplysninger, rett til adgang og rett til å innhente prøver.</article></article><article class="futureLegalArticle" data-name="§32j" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 32j</span>. <span class="legalArticleTitle">Reaksjoner mot kontrollorganer</span></span><article class="legalP" id="kapittel-1-foreslåttparagraf-10-ledd-1">DSB kan gi kontrollorganer de pålegg som er nødvendige for å sikre at kontrollene utføres i samsvar med denne forskriften. Om nødvendig kan det gis pålegg om stansing av kontrollvirksomheten til avvik er rettet eller til vedtak om omgjøring av utpeking er avgjort.</article><article class="legalP" id="kapittel-1-foreslåttparagraf-10-ledd-2">DSB kan midlertidig eller permanent omgjøre en utpeking av et kontrollorgan dersom det avdekkes:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-10-ledd-2-punkt-1"><article class="legalP" id="kapittel-1-foreslåttparagraf-10-ledd-2-punkt-1-ledd-1">vesentlige eller gjentatte avvik fra kravene i § 32b til § 32h,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-10-ledd-2-punkt-2"><article class="legalP" id="kapittel-1-foreslåttparagraf-10-ledd-2-punkt-2-ledd-1">vesentlige eller gjentatte avvik fra kravene til kontrollenes innhold, metode og vurderinger etter ADR/RID,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-10-ledd-2-punkt-3"><article class="legalP" id="kapittel-1-foreslåttparagraf-10-ledd-2-punkt-3-ledd-1">at pålegg som er nødvendig for å sikre at kontrollene utføres i samsvar med forskriften, ikke etterkommes eller at skriftlig advarsel ikke tas til følge,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-10-ledd-2-punkt-4"><article class="legalP" id="kapittel-1-foreslåttparagraf-10-ledd-2-punkt-4-ledd-1">at kontrollorganet unndrar seg tilsyn, eller</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-10-ledd-2-punkt-5"><article class="legalP" id="kapittel-1-foreslåttparagraf-10-ledd-2-punkt-5-ledd-1">at det utføres kontroller som kontrollorganet ikke er utpekt for.</article></article></li></ul></article></article> <article class="defaultP" margin-top="true">Endringer i avsluttende bestemmelser i kapittel 7 skal lyde:</article><article class="futureLegalArticle" data-name="§34" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 34</span>. <span class="legalArticleTitle">Klage</span></span><article class="legalP" id="kapittel-1-foreslåttparagraf-11-ledd-1">Enkeltvedtak truffet av DSB kan påklages til Justis- og beredskapsdepartementet.</article><article class="legalP" id="kapittel-1-foreslåttparagraf-11-ledd-2">Enkeltvedtak truffet av eksamensadministrator, Statens vegvesen, politi, tollvesen, og kontrollorganer, kan påklages til DSB.</article><article class="legalP" id="kapittel-1-foreslåttparagraf-11-ledd-3">Klagen skal fremsettes overfor den myndigheten eller det kontrollorganet som har truffet enkeltvedtaket.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2022-05-16-859/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. juli 2022.</article><article class="legalP" id="kapittel-2-ledd-2">Utpekinger av kontrollorganer for emballasje, tanker og bulkcontainere med tilhørende avtaler som ble gjennomført før 1. juli 2022, opphører å gjelde 1. juli 2023.</article></section></main></body></html>