<!DOCTYPE html><html lang="no"><head><title>Forskrift om endring i forskrift om medisinsk utstyr</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-05-23-904</dd><dt class="dokid">DokumentID</dt><dd class="dokid">LTI/forskrift/2022-05-23-904</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Spesialisthelsetjenesteavdelingen</li></ul></dd><dt class="dateInForce">I kraft fra</dt><dd class="dateInForce">2022-05-26</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-12-15-1690</li><li>forskrift/2021-05-09-1477</li><li>forskrift/2021-05-09-1476</li></ul></dd><dt class="basedOn">Hjemmel</dt><dd class="basedOn"><ul><li>lov/2020-05-07-37/§1</li><li>lov/2020-05-07-37/§2</li><li>lov/2020-05-07-37/§4</li><li>lov/2020-05-07-37/§7</li><li>lov/2020-05-07-37/§8</li><li>lov/2020-05-07-37/§11</li><li>lov/2020-05-07-37/§13</li><li>lov/2020-05-07-37/§14</li><li>lov/2020-05-07-37/§16</li></ul></dd><dt class="dateOfPublication">Kunngjort</dt><dd class="dateOfPublication">2022-05-25 14:50</dd><dt class="journalNumber">Journalnummer</dt><dd class="journalNumber">2022-0649</dd><dt class="title">Tittel</dt><dd class="title">Forskrift om endring i forskrift om medisinsk utstyr</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 23. mai 2022 med hjemmel i lov 7. mai 2020 nr. 37 om medisinsk utstyr § 1, § 2, § 4, § 7, § 8, § 11, § 13, § 14 og § 16. <br /> <strong>EØS-henvisninger:</strong> EØS-avtalen vedlegg II kap. XXX nr. 11b (forordning (EU) 2021/2226).</dd><dt class="refid">RefID</dt><dd class="refid">forskrift/2022-05-23-904</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om medisinsk utstyr<ul class="tocSubUl"><li>I<ul class="tocSubUl"><li>§ 1. Elektroniske bruksanvisninger for medisinsk utstyr</li><li>§ 4. Kompetent myndighet</li><li>§ 6. Ansvarlig myndighet for meldt organ</li><li>§ 7. Søknad om utpeking av ekspertlaboratorier og EU-referanselaboratorier</li><li>§ 8. Merking og bruksanvisning</li><li>§ 9. Samsvarsvurdering</li><li>§ 10. Samsvarserklæring</li><li>§ 11. Sertifikat</li><li>§ 12. Dokumentasjon fra produsent og autorisert representant</li><li>§ 13. Søknad om utpeking av og tilsyn med meldt organ</li><li>§ 14. Sikkerhetsmelding til brukere av medisinsk utstyr</li><li>§ 15. Informasjon til pasienter med implanterbart medisinsk utstyr</li><li>§ 16. Sammendrag for klinisk utprøving</li><li>§ 18. Krav til øvrige kliniske utprøvinger</li><li>§ 20. Dispensasjon</li><li>§ 21. Straff</li><li>§ 21a. Overtredelsesgebyr</li><li>§ 21b. Utmåling av overtredelsesgebyr</li><li>§ 22. Gjennomføring av overgangsordninger</li><li>§ 23. Overgangsbestemmelse for unntak fra samsvarsvurdering</li><li>§ 24. Overgangsbestemmelse for utstyr fremstilt av transplantater, vev eller celler fra mennesker</li><li>§ 25. Plikt til å melde uhell mv.</li><li>§ 26. Overgangsregler for prosedyrer for utstyr til ytelseskontroll frem til Eudamed er fullt ut funksjonell</li><li>§ 27. Overgangsregler for prosedyrer for utstyr til klinisk utprøving av aktivt implanterbart medisinsk utstyr frem til Eudamed er fullt ut funksjonell</li><li>§ 28. Overgangsregler for prosedyrer for utstyr til klinisk utprøving av øvrig medisinsk utstyr frem til Eudamed er fullt ut funksjonell</li><li>§ 29. Overgangsregler for registrering frem til Eudamed er fullt ut funksjonell</li><li>§ 30. Overgangsregler for sertifikatmeldinger frem til Eudamed er fullt ut funksjonell</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-05-23-904" id="dokument"><h1>Forskrift om endring i forskrift om medisinsk utstyr</h1><section class="section" data-name="kapI" id="kapittel-1" data-lovdata-URL="LTI/forskrift/2022-05-23-904/KAPITTEL_1"><h2 data-text-align="center">I</h2><article class="defaultP">I forskrift 9. mai 2021 nr. 1476 om medisinsk utstyr gjøres følgende endringer:</article> <article class="defaultP" margin-top="true">Forskriftens EØS-henvisninger skal lyde:</article><article class="legalP" id="kapittel-1-ledd-1">EØS-henvisninger: EØS-avtalen vedlegg II kap. XXX nr. 11 (forordning (EU) 2017/745 endret ved forordning (EU) 2020/561), nr. 12 (forordning (EU) 2017/746), nr. 9 (forordning (EU) nr. 207/2012), nr. 5a (forordning (EU) nr. 722/2012), nr. 10 (forordning (EU) nr. 920/2013 endret ved forordning (EU) 2020/666), nr. 14 (forordning (EU) 2017/2185) og nr. 11b (forordning (EU) 2021/2226).</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Elektroniske bruksanvisninger for medisinsk utstyr</span></span><article class="legalP" id="kapittel-1-foreslåttparagraf-1-ledd-1">EØS-avtalens vedlegg II kapittel XXX nr. 9 og nr. 11b (forordning (EU) nr. 207/2012 og forordning (EU) 2021/2226) om elektroniske bruksanvisninger for medisinsk utstyr gjelder som forskrift med de endringer og tillegg som følger av vedlegg II kapittel XXX, protokoll 1 til avtalen og avtalen for øvrig.</article></article> <article class="defaultP" margin-top="true">§ 3 annet ledd skal lyde:</article><article class="legalP" id="kapittel-1-ledd-2">Forordning (EU) 2017/2185 om liste over koder og utstyr for utpeking av tekniske kontrollorgan etter Europaparlaments- og rådsforordning (EU) 2017/745 om medisinsk utstyr (MDR) og Europaparlaments- og rådsforordning (EU) 2017/746 om in vitro-diagnostisk medisinsk utstyr (IVDR) gjelder som forskrift.</article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Kompetent myndighet</span></span><article class="legalP" id="kapittel-1-foreslåttparagraf-2-ledd-1">Statens legemiddelverk er etter lov om medisinsk utstyr § 11 første ledd kompetent myndighet, jf. forordning (EU) 2017/745 (MDR) og forordning (EU) 2017/746 (IVDR).</article></article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Ansvarlig myndighet for meldt organ</span></span><article class="legalP" id="kapittel-1-foreslåttparagraf-3-ledd-1">Statens legemiddelverk peker ut og fører tilsyn med meldt organ etter lov 16. juni 1994 nr. 20 om tekniske kontrollorgan som har til oppgåve å gjennomføre samsvarsvurderingar og (EU) 2017/745 (MDR) artikkel 35 og forordning (EU) 2017/746 (IVDR) artikkel 31.</article></article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Søknad om utpeking av ekspertlaboratorier og EU-referanselaboratorier</span></span><article class="legalP" id="kapittel-1-foreslåttparagraf-4-ledd-1">Statens legemiddelverk kan på vegne av norske laboratorier søke Kommisjonen om utpeking som ekspertlaboratorium eller EU-referanselaboratorium, jf. forordning (EU) 2017/745 (MDR) artikkel 106 nr. 7 og forordning (EU) 2017/746 (IVDR) artikkel 100 nr. 1.</article></article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Merking og bruksanvisning</span></span><article class="legalP" id="kapittel-1-foreslåttparagraf-5-ledd-1">Opplysninger på etiketten og i bruksanvisningen til medisinsk utstyr skal gis på norsk, jf. forordning (EU) 2017/745 (MDR) artikkel 10 nr. 11 og forordning (EU) 2017/746 (IVDR) artikkel 10 nr. 10.</article></article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Samsvarsvurdering</span></span><article class="legalP" id="kapittel-1-foreslåttparagraf-6-ledd-1">Dokumentasjon som benyttes i prosedyrene for samsvarsvurdering, jf. forordning (EU) 2017/745 (MDR) artikkel 52 nr. 1 til 7 og nummer 9 til 11, herunder teknisk dokumentasjon, samt revisjons-, vurderings- og inspeksjonsrapporter, skal gis på engelsk, jf. forordning (EU) 2017/745 (MDR) artikkel 52 nr. 12.</article><article class="legalP" id="kapittel-1-foreslåttparagraf-6-ledd-2">Dokumentasjon som benyttes i prosedyrene for samsvarsvurdering, jf. forordning (EU) 2017/746 (IVDR) artikkel 48 nr. 1 til 10, herunder teknisk dokumentasjon, samt revisjons-, vurderings- og inspeksjonsrapporter, skal gis på engelsk, jf. forordning (EU) 2017/746 (IVDR) artikkel 48 nr. 12.</article></article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Samsvarserklæring</span></span><article class="legalP" id="kapittel-1-foreslåttparagraf-7-ledd-1">Opplysninger i samsvarserklæring skal gis på engelsk eller norsk, jf. forordning (EU) 2017/745 (MDR) artikkel 19 nr. 1 og forordning (EU) 2017/746 (IVDR) artikkel 17 nr. 1.</article></article> <article class="defaultP" margin-top="true">§ 11 skal lyde:</article><article class="futureLegalArticle" data-name="§11" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Sertifikat</span></span><article class="legalP" id="kapittel-1-foreslåttparagraf-8-ledd-1">Sertifikater som er utstedt av meldt organ etablert i Norge, jf. forordning (EU) 2017/745 (MDR) vedlegg IX, X og XI, skal gis på engelsk eller et språk som meldt organ aksepterer, jf. forordning (EU) 2017/745 (MDR) artikkel 56.</article><article class="legalP" id="kapittel-1-foreslåttparagraf-8-ledd-2">Sertifikater som er utstedt av meldt organ etablert i Norge, jf. forordning (EU) 2017/746 (IVDR) vedlegg IX, X og XI, skal gis på engelsk eller et språk som meldt organ aksepterer, jf. forordning (EU) 2017/746 (IVDR) artikkel 51.</article></article> <article class="defaultP" margin-top="true">§ 12 skal lyde:</article><article class="futureLegalArticle" data-name="§12" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Dokumentasjon fra produsent og autorisert representant</span></span><article class="legalP" id="kapittel-1-foreslåttparagraf-9-ledd-1">Produsent og autorisert representant skal på anmodning fra Statens legemiddelverk fremlegge all informasjon og dokumentasjon som er nødvendig for å vise at utstyret er i samsvar med kravene på norsk eller engelsk, jf. forordning (EU) 2017/745 (MDR) artikkel 10 nr. 14 og artikkel 11 nr. 3 bokstav d og forordning (EU) 2017/746 (IVDR) artikkel 10 nr. 13 og artikkel 11 nr. 3 bokstav d.</article></article> <article class="defaultP" margin-top="true">§ 13 skal lyde:</article><article class="futureLegalArticle" data-name="§13" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Søknad om utpeking av og tilsyn med meldt organ</span></span><article class="legalP" id="kapittel-1-foreslåttparagraf-10-ledd-1">Opplysningene i søknad om utpeking av meldt organ og dokumentene som vurderes ved tilsyn skal gis på engelsk, jf. forordning (EU) 2017/745 (MDR) artikkel 41 og forordning (EU) 2017/746 (IVDR) artikkel 37.</article></article> <article class="defaultP" margin-top="true">§ 14 skal lyde:</article><article class="futureLegalArticle" data-name="§14" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Sikkerhetsmelding til brukere av medisinsk utstyr</span></span><article class="legalP" id="kapittel-1-foreslåttparagraf-11-ledd-1">Sikkerhetsmelding fra produsenter til brukere av medisinsk utstyr skal gis på norsk, jf. forordning (EU) 2017/745 (MDR) artikkel 89 nr. 8 og forordning (EU) 2017/746 (IVDR) artikkel 84 nr. 8.</article><article class="legalP" id="kapittel-1-foreslåttparagraf-11-ledd-2">Sikkerhetsmeldingen kan i særlige tilfeller gis på engelsk inntil norsk oversettelse foreligger. Norsk oversettelse skal foreligge uten ugrunnet opphold.</article></article> <article class="defaultP" margin-top="true">§ 15 skal lyde:</article><article class="futureLegalArticle" data-name="§15" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Informasjon til pasienter med implanterbart medisinsk utstyr</span></span><article class="legalP" id="kapittel-1-foreslåttparagraf-12-ledd-1">Informasjon som gis til pasienter med implanterbart medisinsk utstyr og som skal følges av et implantatkort, skal gis på norsk, jf. forordning (EU) 2017/745 (MDR) artikkel 18.</article></article> <article class="defaultP" margin-top="true">§ 16 skal lyde:</article><article class="futureLegalArticle" data-name="§16" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Sammendrag for klinisk utprøving</span></span><article class="legalP" id="kapittel-1-foreslåttparagraf-13-ledd-1">Det generelle sammendraget for den kliniske utprøvingen, jf. forordning (EU) 2017/745 (MDR) vedlegg XV nr. 3.1.5, skal gis på norsk og engelsk.</article></article> <article class="defaultP" margin-top="true">§ 17 annet ledd skal lyde:</article><article class="legalP" id="kapittel-1-ledd-3">Statens legemiddelverk kan gjøre unntak fra språkkravene i § 9 til § 13 og § 15 og § 16.</article> <article class="defaultP" margin-top="true">§ 18 skal lyde:</article><article class="futureLegalArticle" data-name="§18" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Krav til øvrige kliniske utprøvinger</span></span><article class="legalP" id="kapittel-1-foreslåttparagraf-14-ledd-1">Kliniske utprøvinger skal oppfylle kravene i forordning (EU) 2017/745 (MDR) artikkel 62. Dette gjelder også for kliniske utprøvinger som ikke gjennomføres etter formålene angitt i forordningens artikkel 62 nr. 1.</article><article class="legalP" id="kapittel-1-foreslåttparagraf-14-ledd-2">Første ledd kommer ikke til anvendelse for kliniske utprøvinger med utstyr som er samsvarsvurdert i henhold til forordning (EU) 2017/745 (MDR) artikkel 52 eller forskrift 15. desember 2005 nr. 1690 (slik den lød før 26. mai 2021), med mindre vilkårene i forordningens artikkel 74 nr. 1 eller 2 er oppfylt.</article></article> <article class="defaultP" margin-top="true">Nåværende § 21 blir ny § 20 og skal lyde:</article><article class="futureLegalArticle" data-name="§20" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Dispensasjon</span></span><article class="legalP" id="kapittel-1-foreslåttparagraf-15-ledd-1">Statens legemiddelverk kan i særlige tilfeller gi dispensasjon fra bestemmelsene gitt i eller i medhold av lov 7. mai 2020 nr. 37 om medisinsk utstyr, forutsatt at det ikke vil stride mot Norges internasjonale forpliktelser, herunder EØS-avtalen.</article></article> <article class="defaultP" margin-top="true">Nåværende § 20 blir ny § 21 og skal lyde:</article><article class="futureLegalArticle" data-name="§21" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-16-ledd-1">Den som forsettlig eller uaktsomt overtrer følgende bestemmelser, straffes i henhold til lov 7. mai 2020 nr. 37 om medisinsk utstyr med bøter eller fengsel inntil 3 måneder:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-16-ledd-1-punkt-1"><article class="legalP" id="kapittel-1-foreslåttparagraf-16-ledd-1-punkt-1-ledd-1">bestemmelsene i denne forskrift § 8 til § 16 og § 18.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-16-ledd-1-punkt-2"><article class="legalP" id="kapittel-1-foreslåttparagraf-16-ledd-1-punkt-2-ledd-1">forordning (EU) 2017/745 (MDR) artikkel 5 til 7, 10, 11, 13 til 18, 21 til 23, 25, 27, 29, 31, 32, 36, 37, 61 til 66, 68, 70, 72, 74, 75, 77, 80, 82, 84 til 86 og 89.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-16-ledd-1-punkt-3"><article class="legalP" id="kapittel-1-foreslåttparagraf-16-ledd-1-punkt-3-ledd-1">forordning (EU) 2017/746 (IVDR) artikkel 5 til 7, 10, 11, 13 til 16, 19, 20, 22, 24, 26, 28, 29, 32, 33, 56 til 62, 64, 66, 68, 70, 71, 73, 76, 79 til 81 og 84.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-16-ledd-1-punkt-4"><article class="legalP" id="kapittel-1-foreslåttparagraf-16-ledd-1-punkt-4-ledd-1">forordning (EU) 2021/2226 artikkel 3 til 9.</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-16-ledd-1-punkt-5"><article class="legalP" id="kapittel-1-foreslåttparagraf-16-ledd-1-punkt-5-ledd-1">forordning (EU) nr. 207/2012 artikkel 3 til 7.</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-16-ledd-1-punkt-6"><article class="legalP" id="kapittel-1-foreslåttparagraf-16-ledd-1-punkt-6-ledd-1">forordning (EU) nr. 722/2012 artikkel 3.</article></article></li></ul></article><article class="legalP" id="kapittel-1-foreslåttparagraf-16-ledd-2">Grove overtredelser straffes med bøter eller fengsel inntil 2 år. Ved avgjørelsen av om overtredelsen er grov, skal det særlig legges vekt på om overtredelsen har ført til eller kunne ha ført til at pasient, bruker eller annen person dør eller at helsetilstanden blir eller kunne ha blitt midlertidig eller varig alvorlig forringet, eller om det oppstår en alvorlig trussel mot folkehelsen.</article></article> <article class="defaultP" margin-top="true">I kapittel V skal ny § 21a lyde:</article><article class="futureLegalArticle" data-name="§21a" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 21a</span>. <span class="legalArticleTitle">Overtredelsesgebyr</span></span><article class="legalP" id="kapittel-1-foreslåttparagraf-17-ledd-1">Statens legemiddelverk kan ilegge overtredelsesgebyr for den som forsettlig eller uaktsomt overtrer:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-17-ledd-1-punkt-1"><article class="legalP" id="kapittel-1-foreslåttparagraf-17-ledd-1-punkt-1-ledd-1">bestemmelsene i denne forskrift § 8 til § 16 og § 18.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-17-ledd-1-punkt-2"><article class="legalP" id="kapittel-1-foreslåttparagraf-17-ledd-1-punkt-2-ledd-1">forordning (EU) 2017/745 (MDR) artikkel 5 til 7, 9 til 11, 13 til 23, 25, 27, 29, 31, 32, 36, 37, 52, 55, 56, 59, 61 til 66, 68, 70, 72, 74, 75, 77, 80, 82 til 89, 95, 97 og 120.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-17-ledd-1-punkt-3"><article class="legalP" id="kapittel-1-foreslåttparagraf-17-ledd-1-punkt-3-ledd-1">forordning (EU) 2017/746 (IVDR) artikkel 5 til 7, 9 til 11, 13 til 20, 22, 24, 26, 28, 29, 32, 33, 48, 50, 51, 54, 56 til 62, 64, 66, 68, 70, 71, 73, 76, 78 til 84, 90, 92 og 110.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-17-ledd-1-punkt-4"><article class="legalP" id="kapittel-1-foreslåttparagraf-17-ledd-1-punkt-4-ledd-1">forordning (EU) 2021/2226 artikkel 3 til 9.</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-17-ledd-1-punkt-5"><article class="legalP" id="kapittel-1-foreslåttparagraf-17-ledd-1-punkt-5-ledd-1">forordning (EU) nr. 207/2012 artikkel 3 til 7.</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-17-ledd-1-punkt-6"><article class="legalP" id="kapittel-1-foreslåttparagraf-17-ledd-1-punkt-6-ledd-1">forordning (EU) nr. 722/2012 artikkel 3.</article></article></li></ul></article></article> <article class="defaultP" margin-top="true">I kapittel V skal ny § 21b lyde:</article><article class="futureLegalArticle" data-name="§21b" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 21b</span>. <span class="legalArticleTitle">Utmåling av overtredelsesgebyr</span></span><article class="legalP" id="kapittel-1-foreslåttparagraf-18-ledd-1">Overtredelsesgebyret kan ikke settes høyere enn et beløp tilsvarende 15 ganger folketrygdens grunnbeløp for foretak eller to ganger folketrygdens grunnbeløp for fysiske personer.</article><article class="legalP" id="kapittel-1-foreslåttparagraf-18-ledd-2">Ved avgjørelsen av om fysiske personer skal ilegges overtredelsesgebyr skal det særlig tas hensyn til overtredelsens omfang og virkninger, samt overtrederens skyld og økonomiske evne.</article></article> <article class="defaultP" margin-top="true">Ny § 22 skal lyde:</article><article class="futureLegalArticle" data-name="§22" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Gjennomføring av overgangsordninger</span></span><article class="legalP" id="kapittel-1-foreslåttparagraf-19-ledd-1">Enhver henvisning til direktiv 90/385/EF (AIMDD) og direktiv 93/42/EF (MDD) i forordning (EU) 2017/745 (MDR) artikkel 120, 122 og 123 skal forstås som en henvisning til forskrift 15. desember 2005 nr. 1690 om medisinsk utstyr (slik den lød før 26. mai 2021).</article><article class="legalP" id="kapittel-1-foreslåttparagraf-19-ledd-2">Enhver henvisning til direktiv 98/97/EF (IVDD) i forordning (EU) 2017/746 artikkel (EU) 2017/746 (IVDR) artikkel 110, 112 og 113 skal forstås som en henvisning til forskrift 15. desember 2005 nr. 1690 om medisinsk utstyr (slik den lød før 26. mai 2021).</article></article> <article class="defaultP" margin-top="true">Ny § 23 skal lyde:</article><article class="futureLegalArticle" data-name="§23" id="kapittel-1-foreslåttparagraf-20"><span class="futureLegalArticleHeader"><span class="legalArticleValue">§ 23</span>. <span class="legalArticleTitle">Overgangsbestemmelse for unntak fra samsvarsvurdering</span></span><article class="legalP" id="kapittel-1-foreslåttparagraf-20-ledd-1">Unntak fra samsvarsvurdering gitt av Statens legemiddelverk i samsvar med forskrift 15. desember 2005 nr. 1690 om medisinsk utstyr jf. artikkel 9 nr. 9 i direktiv 90/385/EF (AIMDD), artikkel 11 nr. 13 i direktiv 93/42/EF (MDD) eller artikkel 9 nr. 12 i direktiv 98/79/EF (IVDD) skal være gyldige til tidspunkt angitt i unntaket.</article></article> <article class="defaultP" margin-top="true">Ny § 24 skal lyde:</article><article class="futureLegalArticle" data-name="§24" id="kapittel-1-foreslåttparagraf-21"><span class="futureLegalArticleHeader"><span class="legalArticleValue">§ 24</span>. <span class="legalArticleTitle">Overgangsbestemmelse for utstyr fremstilt av transplantater, vev eller celler fra mennesker</span></span><article class="legalP" id="kapittel-1-foreslåttparagraf-21-ledd-1">Utstyr som omfattes av forordning (EU) 2017/745 (MDR) i samsvar med artikkel 1 nummer 6 bokstav g, og som lovlig er brakt i omsetning eller tatt i bruk i samsvar med forskrift om medisinsk utstyr før 26. mai 2021, kan fortsatt bringes i omsetning og tas i bruk.</article></article> <article class="defaultP" margin-top="true">Ny § 25 skal lyde:</article><article class="futureLegalArticle" data-name="§25" id="kapittel-1-foreslåttparagraf-22"><span class="futureLegalArticleHeader"><span class="legalArticleValue">§ 25</span>. <span class="legalArticleTitle">Plikt til å melde uhell mv.</span></span><article class="legalP" id="kapittel-1-foreslåttparagraf-22-ledd-1">Frem til den seneste av datoene for Eudamed nevnt i forordning (EU) 2017/745 (MDR) artikkel 123 nr. 3 bokstav d og forordning (EU) 2017/746 (IVDR) artikkel 113 nr. 3 bokstav f skal den som i sin virksomhet produserer eller omsetter utstyr uten unødig opphold melde om følgende:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-22-ledd-1-punkt-1"><article class="legalP" id="kapittel-1-foreslåttparagraf-22-ledd-1-punkt-1-ledd-1">enhver feilfunksjon eller enhver forringelse av et utstyrs egenskaper og/eller ytelser samt enhver mangel på merkingen eller bruksanvisningen som kan føre til eller kunne ha ført til pasientens, brukerens eller annen persons død eller alvorlig forverring av pasientens, brukerens eller annen persons helsetilstand.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-22-ledd-1-punkt-2"><article class="legalP" id="kapittel-1-foreslåttparagraf-22-ledd-1-punkt-2-ledd-1">ethvert teknisk eller medisinsk hensyn i forbindelse med et utstyrs egenskaper eller ytelser som, av de årsaker som er omhandlet under bokstav a, har ført til at produsenten systematisk har trukket utstyr av samme type tilbake fra markedet eller gjort endringer som følge av dette.</article></article></li></ul></article><article class="legalP" id="kapittel-1-foreslåttparagraf-22-ledd-2">Meldingen sendes til Statens legemiddelverk. Statens legemiddelverk kan fastsette retningslinjer for meldeplikten.</article></article> <article class="defaultP" margin-top="true">Ny § 26 skal lyde:</article><article class="futureLegalArticle" data-name="§26" id="kapittel-1-foreslåttparagraf-23"><span class="futureLegalArticleHeader"><span class="legalArticleValue">§ 26</span>. <span class="legalArticleTitle">Overgangsregler for prosedyrer for utstyr til ytelseskontroll frem til Eudamed er fullt ut funksjonell</span></span><article class="legalP" id="kapittel-1-foreslåttparagraf-23-ledd-1">Frem til den seneste av datoene for Eudamed nevnt i forordning (EU) 2017/746 (IVDR) artikkel 113 nr. 3 bokstav f gjelder følgende regler for prosedyrer for utstyr til ytelseskontroll:<ul class="defaultList"><li><article class="listArticle" id="kapittel-1-foreslåttparagraf-23-ledd-1-punkt-1"><article class="legalP" id="kapittel-1-foreslåttparagraf-23-ledd-1-punkt-1-ledd-1">Hvor det er nødvendig å vurdere utstyrets ytelse i forbindelse med samsvarsvurdering skal produsenten følge prosedyren og utstede erklæring som omhandlet i direktiv 98/79/EF (IVDD) vedlegg IVDMU I før utstyret kan stilles til rådighet for de institusjoner som skal delta i utprøvingen.</article></article></li></ul></article><article class="legalP" id="kapittel-1-foreslåttparagraf-23-ledd-2">Bestemmelsen i første ledd får tilsvarende anvendelse på enhver fysisk eller juridisk person som framstiller in vitro-diagnostisk utstyr omfattet av denne forskrift, og hvis ytelse skal undersøkes, og som uten å markedsføre utstyret tar det i bruk og benytter det til kommersielle formål i deres yrkesvirksomhet.</article></article> <article class="defaultP" margin-top="true">Ny § 27 skal lyde:</article><article class="futureLegalArticle" data-name="§27" id="kapittel-1-foreslåttparagraf-24"><span class="futureLegalArticleHeader"><span class="legalArticleValue">§ 27</span>. <span class="legalArticleTitle">Overgangsregler for prosedyrer for utstyr til klinisk utprøving av aktivt implanterbart medisinsk utstyr frem til Eudamed er fullt ut funksjonell</span></span><article class="legalP" id="kapittel-1-foreslåttparagraf-24-ledd-1">Frem til den seneste av datoene for Eudamed nevnt i forordning (EU) 2017/745 (MDR) artikkel 123 nr. 3 bokstav d gjelder følgende regler for prosedyrer for utstyr til klinisk utprøving:<ul class="defaultList"><li><article class="listArticle" id="kapittel-1-foreslåttparagraf-24-ledd-1-punkt-1"><article class="legalP" id="kapittel-1-foreslåttparagraf-24-ledd-1-punkt-1-ledd-1">For utstyr beregnet til klinisk utprøving skal produsenten eller den ansvarlige representanten etablert innen EØS-området, senest 60 dager før utprøvingen begynner, utferdige en erklæring som nevnt i direktiv 90/385/EF (AIMDD) vedlegg AIMU I til Statens legemiddelverk i de medlemsstater der utprøvingene skal finne sted.</article></article></li><li><article class="listArticle" id="kapittel-1-foreslåttparagraf-24-ledd-1-punkt-2"><article class="legalP" id="kapittel-1-foreslåttparagraf-24-ledd-1-punkt-2-ledd-1">Produsenten kan begynne den kliniske utprøvingen 60 dager etter underretningen, med mindre Statens legemiddelverk innen utløpet av denne fristen har meddelt denne et vedtak, som bygger på hensynet til folkehelsen eller allmennheten, om at utprøving ikke skal påbegynnes.i</article></article></li><li><article class="listArticle" id="kapittel-1-foreslåttparagraf-24-ledd-1-punkt-3"><article class="legalP" id="kapittel-1-foreslåttparagraf-24-ledd-1-punkt-3-ledd-1">Statens legemiddelverk kan gi produsentene tillatelse til å innlede de aktuelle kliniske utprøvinger før fristen på 60 dager er utløpt, forutsatt at den relevante etiske komité har gitt en positiv uttalelse om utprøvingsprogrammet, som også omfatter komiteens gjennomgåelse av utprøvingsplanen.</article></article></li><li><article class="listArticle" id="kapittel-1-foreslåttparagraf-24-ledd-1-punkt-4"><article class="legalP" id="kapittel-1-foreslåttparagraf-24-ledd-1-punkt-4-ledd-1">Produsenten eller den ansvarlige representanten skal underrette tilsynsmyndighetene i de berørte medlemsstatene om at den kliniske utprøvningen er avsluttet, med en begrunnelse dersom den avsluttes før tiden. Dersom den kliniske utprøvningen avsluttes før tiden av sikkerhetsgrunner, skal alle medlemslandene og EU-kommisjonen underrettes. Produsenten eller den ansvarlige representanten skal kunne stille rapporten som nevnt i direktiv 90/385/EF (AIMDD) vedlegg AIMU II nr. 2.3.7 til rådighet for Statens legemiddelverk.</article></article></li><li><article class="listArticle" id="kapittel-1-foreslåttparagraf-24-ledd-1-punkt-5"><article class="legalP" id="kapittel-1-foreslåttparagraf-24-ledd-1-punkt-5-ledd-1">Den kliniske utprøvingen skal utføres i samsvar med vedlegg direktiv 90/385/EF (AIMDD) AIMU I.</article></article></li></ul></article><article class="legalP" id="kapittel-1-foreslåttparagraf-24-ledd-2">Statens legemiddelverk kan om nødvendig treffe egnede tiltak for å sikre folkehelsen og ivareta hensynet til allmennheten.</article><article class="legalP" id="kapittel-1-foreslåttparagraf-24-ledd-3">Statens legemiddelverk kan gi nærmere retningslinjer til utfylling og gjennomføring av denne bestemmelsen.</article></article> <article class="defaultP" margin-top="true">Ny § 28 skal lyde:</article><article class="futureLegalArticle" data-name="§28" id="kapittel-1-foreslåttparagraf-25"><span class="futureLegalArticleHeader"><span class="legalArticleValue">§ 28</span>. <span class="legalArticleTitle">Overgangsregler for prosedyrer for utstyr til klinisk utprøving av øvrig medisinsk utstyr frem til Eudamed er fullt ut funksjonell</span></span><article class="legalP" id="kapittel-1-foreslåttparagraf-25-ledd-1">Frem til den seneste av datoene for Eudamed nevnt i forordning (EU) 2017/745 (MDR) artikkel 123 nr. 3 bokstav d gjelder følgende regler for prosedyrer for utstyr til klinisk utprøving:<ul class="defaultList"><li><article class="listArticle" id="kapittel-1-foreslåttparagraf-25-ledd-1-punkt-1"><article class="legalP" id="kapittel-1-foreslåttparagraf-25-ledd-1-punkt-1-ledd-1">For utstyr beregnet til klinisk utprøving skal produsenten eller den ansvarlige representanten etablert innen EØS-området, senest 60 dager før utprøvingen begynner, utferdige en erklæring som nevnt i direktiv 93/42/EF (MDD) vedlegg ØMU II til Statens legemiddelverk i de medlemsstater der utprøvingene skal finne sted.</article></article></li><li><article class="listArticle" id="kapittel-1-foreslåttparagraf-25-ledd-1-punkt-2"><article class="legalP" id="kapittel-1-foreslåttparagraf-25-ledd-1-punkt-2-ledd-1">For utstyr i klasse III samt implanterbart utstyr og invasivt utstyr til langvarig bruk i klasse IIa eller IIb, kan den kliniske utprøvingen starte 60 dager etter underretningen, med mindre tilsynsmyndigheten av hensyn til folkehelsen eller offisielle retningslinjer innen utløpet av fristen har meddelt produsenten vedtak om at utprøvingen ikke kan påbegynnes. Statens legemiddelverk kan gi produsenten tillatelse til å innlede de relevante kliniske utprøvingene før utløpet av fristen på 60 dager, forutsatt at den relevante etiske komité har gitt en positiv uttalelse om utprøvingsprogrammet, som også omfatter komiteens gjennomgåelse av planen for klinisk utprøving.</article></article></li><li><article class="listArticle" id="kapittel-1-foreslåttparagraf-25-ledd-1-punkt-3"><article class="legalP" id="kapittel-1-foreslåttparagraf-25-ledd-1-punkt-3-ledd-1">For annet utstyr kan Statens legemiddelverk gi produsenten tillatelse til å innlede de kliniske utprøvingene umiddelbart etter underretning er gitt, forutsatt at den relevante etiske komité har gitt en positiv uttalelse til utprøvingsprogrammet, som også omfatter komiteens gjennomgåelse av planen for klinisk utprøving.</article></article></li><li><article class="listArticle" id="kapittel-1-foreslåttparagraf-25-ledd-1-punkt-4"><article class="legalP" id="kapittel-1-foreslåttparagraf-25-ledd-1-punkt-4-ledd-1">Kliniske utprøvinger skal utføres i samsvar med bestemmelser i vedlegg 93/42/EF (MDD) ØMU I.</article></article></li><li><article class="listArticle" id="kapittel-1-foreslåttparagraf-25-ledd-1-punkt-5"><article class="legalP" id="kapittel-1-foreslåttparagraf-25-ledd-1-punkt-5-ledd-1">Produsenten eller hans ansvarlige representant skal underrette Statens legemiddelverk når den kliniske utprøvingen avsluttes, med en begrunnelse dersom den avsluttes før tiden. Dersom den kliniske utprøvingen avsluttes før tiden av sikkerhetsgrunner skal alle medlemsstater og EU-kommisjonen underrettes. Rapporten som nevnes i direktiv 93/42/EF (MDD) ØMU vedlegg I nr. 2.3.7 skal produsenten eller hans ansvarlige representant kunne stille til rådighet for Statens legemiddelverk</article></article></li></ul></article><article class="legalP" id="kapittel-1-foreslåttparagraf-25-ledd-2">Denne bestemmelsen får ikke anvendelse på kliniske utprøvinger med utstyr som er samsvarsvurdert med mindre hensikten med utprøvingen er å anvende utstyret til et annet formål enn det som ble angitt i forbindelse med den opprinnelige samsvarsvurderingen.</article><article class="legalP" id="kapittel-1-foreslåttparagraf-25-ledd-3">Statens legemiddelverk kan gi nærmere retningslinjer til utfylling og gjennomføring av denne bestemmelsen.</article></article> <article class="defaultP" margin-top="true">Ny § 29 skal lyde:</article><article class="futureLegalArticle" data-name="§29" id="kapittel-1-foreslåttparagraf-26"><span class="futureLegalArticleHeader"><span class="legalArticleValue">§ 29</span>. <span class="legalArticleTitle">Overgangsregler for registrering frem til Eudamed er fullt ut funksjonell</span></span><article class="legalP" id="kapittel-1-foreslåttparagraf-26-ledd-1">Inntil 18 måneder etter den seneste av datoene for Eudamed nevnt i forordning (EU) 2017/745 (MDR) artikkel 123 nr. 3 bokstav d og forordning (EU) 2017/746 (IVDR) artikkel 113 nr. 3 bokstav f gjelder følgende regler for registrering:<ul class="defaultList"><li><article class="listArticle" id="kapittel-1-foreslåttparagraf-26-ledd-1-punkt-1"><article class="legalP" id="kapittel-1-foreslåttparagraf-26-ledd-1-punkt-1-ledd-1">Enhver med forretningsadresse i Norge, som produserer og i eget navn markedsfører utstyr, eller markedsfører utstyret som systemer eller prosedyresett, jf. direktiv 93/42/EF (MDD) artikkel 12, skal føre inn sitt firmanavn, organisasjonsnummer, forretningsadresse, samt data som gjør det mulig å entydig identifisere utstyret, i et offentlig utstyrsregister.</article></article></li><li><article class="listArticle" id="kapittel-1-foreslåttparagraf-26-ledd-1-punkt-2"><article class="legalP" id="kapittel-1-foreslåttparagraf-26-ledd-1-punkt-2-ledd-1">Produsent som ikke har forretningsadresse innenfor EØS-området, men som i eget navn markedsfører utstyr i EØS-området, skal før markedsføringen utpeke en ansvarlig representant etablert innenfor EØS-området. Ansvarlig representant med norsk forretningsadresse skal registrere opplysninger om sitt firma og det aktuelle utstyret i samsvar med bestemmelsen i første ledd.</article></article></li><li><article class="listArticle" id="kapittel-1-foreslåttparagraf-26-ledd-1-punkt-3"><article class="legalP" id="kapittel-1-foreslåttparagraf-26-ledd-1-punkt-3-ledd-1">Inntil den europeiske databasen Eudamed er vedtatt tatt i bruk av EU-kommisjonen, og tatt i bruk i EØS-området, skal produsenter av in vitro-diagnostisk medisinsk utstyr gi melding som nevnt over til vedkommende myndighet i hvert enkelt land innen EØS som berøres av markedsføringen av utstyret.</article></article></li></ul></article><article class="legalP" id="kapittel-1-foreslåttparagraf-26-ledd-2">Statens legemiddelverk kan gi nærmere retningslinjer om gjennomføring av registreringsplikten, herunder bestemmelser om at opplysninger om utstyret skal gis ved bruk av gjeldende nomenklatur for medisinsk utstyr.</article></article> <article class="defaultP" margin-top="true">Ny § 30 skal lyde:</article><article class="futureLegalArticle" data-name="§30" id="kapittel-1-foreslåttparagraf-27"><span class="futureLegalArticleHeader"><span class="legalArticleValue">§ 30</span>. <span class="legalArticleTitle">Overgangsregler for sertifikatmeldinger frem til Eudamed er fullt ut funksjonell</span></span><article class="legalP" id="kapittel-1-foreslåttparagraf-27-ledd-1">Inntil 18 måneder etter den seneste av datoene for Eudamed nevnt i forordning (EU) 2017/745 (MDR) artikkel 123 nr. 3 bokstav d og forordning (EU) 2017/746 (IVDR) artikkel 113 nr. 3 bokstav f gjelder følgende regler for sertifikatmeldinger:<ul class="defaultList"><li><article class="listArticle" id="kapittel-1-foreslåttparagraf-27-ledd-1-punkt-1"><article class="legalP" id="kapittel-1-foreslåttparagraf-27-ledd-1-punkt-1-ledd-1">Meldte organer skal underrette Statens legemiddelverk om alle sertifikater som er utstedt, endret, utvidet, suspendert, tilbakekalt eller avslått, og øvrige meldte organer som er utpekt for samme direktiver om suspenderte, tilbakekalte eller avslåtte sertifikater, og på anmodning om sertifikater som er utstedt. Meldte organer skal også på anmodning stille all relevant tilleggsinformasjon til rådighet.</article></article></li></ul></article><article class="legalP" id="kapittel-1-foreslåttparagraf-27-ledd-2">Statens legemiddelverk kan fastsette retningslinjer for hvordan opplysninger som nevnt i denne bestemmelsen skal rapporteres.</article></article> <article class="defaultP" margin-top="true">Nåværende § 22 til § 28 oppheves.</article> <article class="defaultP" margin-top="true">Nåværende § 29 blir ny § 31.</article></section><section class="section" data-name="kapII" id="kapittel-2" data-lovdata-URL="LTI/forskrift/2022-05-23-904/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 26. mai 2022.</article><article class="legalP" id="kapittel-2-ledd-2">Fra samme tidspunkt oppheves midlertidig forskrift 15. desember 2005 nr. 1690 om medisinsk utstyr og forskrift 9. mai 2021 nr. 1477 om sanksjoner for brudd på lov om medisinsk utstyr mv.</article></section></main></body></html>