<!DOCTYPE html><html lang="no"><head><title>Forskrift om endring i forskrift om tilskudd til siidaandeler og reinlag</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-06-20-1115</dd><dt class="dokid">DokumentID</dt><dd class="dokid">LTI/forskrift/2022-06-20-1115</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Landbrukspolitisk avdeling</li></ul></dd><dt class="dateInForce">I kraft fra</dt><dd class="dateInForce">2022-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2019-06-20-865</li></ul></dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2022-06-22 15:50</dd><dt class="journalNumber">Journalnummer</dt><dd class="journalNumber">2022-0872</dd><dt class="title">Tittel</dt><dd class="title">Forskrift om endring i forskrift om tilskudd til siidaandeler og reinlag</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 20. juni 2022 med hjemmel i Stortingets årlige vedtak om reindriftsavtalen.</dd><dt class="refid">RefID</dt><dd class="refid">forskrift/2022-06-20-1115</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilskudd til siidaandeler og reinlag<ul class="tocSubUl"><li>I<ul class="tocSubUl"><li>§ 12. Simleslaktetilskudd</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-06-20-1115" id="dokument"><h1>Forskrift om endring i forskrift om tilskudd til siidaandeler og reinlag</h1><section class="section" data-name="kapI" id="kapittel-1" data-lovdata-URL="LTI/forskrift/2022-06-20-1115/KAPITTEL_1"><h2 data-text-align="center">I</h2><article class="defaultP">Det gjøres følgende endringer i forskrift 20. juni 2019 nr. 865 om tilskudd til siidaandeler og reinlag:</article> <article class="defaultP" margin-top="true">§ 3 første ledd nummer 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">leder av siidaandelen ikke mottar alderspensjon etter folketrygdens regler i driftsåret søknaden gjelder. I felles siidaandel eller siidaandel som mottar ektefelle-/samboertillegg etter § 13, kan likevel eldste ektefelle eller samboer motta alderspensjon.</article></article></li></ul></article> <article class="defaultP" margin-top="true">§ 4 annet ledd bokstav d og e skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-punkt-2"><article class="legalP" id="kapittel-1-punkt-2-ledd-1">siidaandelene i siidaen har inngått avtale om fordeling av reintall i henhold til reindriftsloven § 60 sjette ledd, og siidaandelens reintall er i henhold til denne avtalen, eller</article></article></li><li data-li-identifier="e." data-name="e."><article class="listArticle" id="kapittel-1-punkt-3"><article class="legalP" id="kapittel-1-punkt-3-ledd-1">siidaen har fastsatt øvre reintall per siidaandel i henhold til reindriftsloven § 60 fjerde ledd der summen av siidaandelenes reintall ikke overskrider siidaens fastsatte øvre reintall, og siidaandelens reintall er i henhold til dette, eller</article></article></li></ul></article> <article class="defaultP" margin-top="true">§ 8 annet ledd nytt annet punktum skal lyde:</article><article class="legalP" id="kapittel-1-ledd-1">Kvinner som har vært reindriftslærling året før overtakelse av siidaandelen kan innvilges tilskudd dersom minst 50 prosent av lønnsinntekten stammer fra arbeidet som lærling dette året.</article> <article class="defaultP" margin-top="true">§ 9 første ledd første punktum skal lyde:</article><article class="legalP" id="kapittel-1-ledd-2">Person som får overdratt eller opprettet siidaandel til seg før han eller hun har fylt 35 år, kan innvilges et etableringstilskudd på inntil 120&#xa0;000 kroner det første året etter overdragelsen, og inntil 100&#xa0;000 kroner per år de to neste årene etter overdragelsen.</article> <article class="defaultP" margin-top="true">§ 10 første ledd skal lyde:</article><article class="legalP" id="kapittel-1-ledd-3">Reinlag eller leder av siidaandel kan innvilges produksjonspremie på inntil 38 prosent av avgiftspliktig salgsinntekt eksklusiv merverdiavgift av kjøtt og andre avgiftspliktige salgsinntekter fra rein tilhørende reinlaget eller siidaandelsleder det siste kalenderåret.</article> <article class="defaultP" margin-top="true">§ 10 nytt annet og tredje ledd skal lyde:</article><article class="legalP" id="kapittel-1-ledd-4">For øvrige reineiere i siidaandel beregnes produksjonspremien av salgsinntekter av kjøtt og andre salgsinntekter fra rein tilhørende reineierne i siidaandelen det siste kalenderåret.</article><article class="legalP" id="kapittel-1-ledd-5">Salg av livdyr, og frakt- og slaktekostnader inngår ikke som grunnlag for beregningen av produksjonspremien.</article> <article class="defaultP" margin-top="true">§ 10 nytt fjerde ledd skal lyde:</article><article class="legalP" id="kapittel-1-ledd-6">Inntekter fra rein som er slaktet eller omsatt utenfor Norge regnes ikke som avgiftspliktig salgsinntekt etter første ledd, med mindre reinen omfattes av ordningen med utenlands bearbeiding.</article> <article class="defaultP" margin-top="true">Nåværende § 10 andre til fjerde ledd blir femte til syvende ledd.</article> <article class="defaultP" margin-top="true">Ny § 12 skal lyde:</article><article class="futureLegalArticle" data-name="§12" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Simleslaktetilskudd</span></span><article class="legalP" id="kapittel-1-foreslåttparagraf-1-ledd-1">For tilskuddsåret 2022–2023 kan reinlag eller leder av siidaandel innvilges simleslaktetilskudd på inntil 500 kroner per simlerein med alder over to år som er slaktet og innrapportert i henhold til forskrift om rapportering av slaktet rein og lagerbeholdning. Det innvilges kun tilskudd for simler som er klassifisert ved optisk lengdemåling.</article><article class="legalP" id="kapittel-1-foreslåttparagraf-1-ledd-2">Tilskuddet kan innvilges for simler slaktet i perioden 15. august 2022–31. mars 2023.</article></article> <article class="defaultP" margin-top="true">Nåværende § 12 til § 18 blir § 13 til § 19.</article> <article class="defaultP" margin-top="true">§ 13 annet ledd første punktum skal lyde:</article><article class="legalP" id="kapittel-1-ledd-7">Ektefelle-/samboertillegg kan ikke innvilges dersom en av ektefellene/samboerne ved siste ligningsoppgjør hadde en personinntekt utenfor reindriften på mer enn 250&#xa0;000 kroner.</article> <article class="defaultP" margin-top="true">§ 18 tredje ledd skal lyde:</article><article class="legalP" id="kapittel-1-ledd-8">Vedtak fattet av Landbruksdirektoratet i henhold til denne forskriften kan påklages til Landbruks- og matdepartementet etter lov 10. februar 1967 om behandlingsmåten i forvaltningssaker (forvaltningsloven).</article></section><section class="section" data-name="kapII" id="kapittel-2" data-lovdata-URL="LTI/forskrift/2022-06-20-1115/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2022.</article></section></main></body></html>