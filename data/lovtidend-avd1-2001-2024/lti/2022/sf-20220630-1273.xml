<!DOCTYPE html><html lang="no"><head><title>Midlertidig forskrift om støtte som følge av ekstraordinære utgifter til elektrisk kraft for jordbruksforetak, veksthus og vanningslag</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-06-30-1273</dd><dt class="dokid">DokumentID</dt><dd class="dokid">LTI/forskrift/2022-06-30-1273</dd><dt class="ministry">Departement</dt><dd class="ministry"><ul><li>Landbruks- og matdepartementet, Olje- og energidepartementet</li></ul></dd><dt class="subunit">Etat</dt><dd class="subunit"><ul><li>Energi- og vannressursavdelingen</li></ul></dd><dt class="dateInForce">I kraft fra</dt><dd class="dateInForce">2022-07-01 – 2023-07-01</dd><dt class="basedOn">Hjemmel</dt><dd class="basedOn"><ul><li>lov/2021-12-22-170/§4</li><li>lov/2021-12-22-170/§11</li><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2022-07-01 15:30</dd><dt class="journalNumber">Journalnummer</dt><dd class="journalNumber">2022-1000</dd><dt class="title">Tittel</dt><dd class="title">Midlertidig forskrift om støtte som følge av ekstraordinære utgifter til elektrisk kraft for jordbruksforetak, veksthus og vanningslag</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Olje- og energidepartementet og Landbruks- og matdepartementet 30. juni 2022 med hjemmel i midlertidig lov 22. desember 2021 nr. 170 om stønad til husholdninger som følge av ekstraordinære strømutgifter (strømstønadsloven) § 4 og § 11 og lov 12. mai 1995 nr. 23 om jord (jordlova) § 18.</dd><dt class="refid">RefID</dt><dd class="refid">forskrift/2022-06-30-1273</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om støtte som følge av ekstraordinære utgifter til elektrisk kraft for jordbruksforetak, veksthus og vanningslag<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Vilkår for støtte</li><li>§ 5. Utmåling av støtte til jordbruksforetak</li><li>§ 6. Utmåling av støtte til veksthus</li><li>§ 7. Utmåling av støtte til vanningslag</li><li>§ 8. Krav til registrering og registreringsfrist for jordbruksforetak</li><li>§ 9. Krav til søknad og søknadsfrist for veksthus</li><li>§ 10. Krav til søknad og søknadsfrist for vanningslag</li><li>§ 11. Administrasjon og klage</li><li>§ 12. Dispensasjon</li><li>§ 13. Innhenting av opplysninger</li><li>§ 14. Opplysningsplikt og kontroll</li><li>§ 15. Tilbakebetaling og motregning</li><li>§ 16. Ikrafttredelse og opphevelse</li></ul></li></ul></dd></dl></header><main class="documentBody" data-lovdata-URL="LTI/forskrift/2022-06-30-1273" id="dokument"><h1>Midlertidig forskrift om støtte som følge av ekstraordinære utgifter til elektrisk kraft for jordbruksforetak, veksthus og vanningslag</h1><article class="legalArticle" data-lovdata-URL="LTI/forskrift/2022-06-30-1273/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å bidra til at norsk matproduksjon i jordbruket og produksjon i veksthus opprettholdes gjennom å kompensere for ekstraordinære strømutgifter.</article></article><article class="legalArticle" data-lovdata-URL="LTI/forskrift/2022-06-30-1273/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder strømforbruk i perioden fra og med april 2022 til og med mars 2023. For vanningslag gjelder forskriften likevel bare for strømforbruk i perioden fra og med april til og med oktober 2022.</article></article><article class="legalArticle" data-lovdata-URL="LTI/forskrift/2022-06-30-1273/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I forskriften menes med<ul class="defaultList"><li data-li-identifier="1." data-name="1."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1"><i>jordbruksforetak:</i> foretak som oppfyller vilkårene for å motta produksjonstilskudd eller avløsertilskudd etter forskrift 19. desember 2014 nr. 1817 om produksjonstilskudd og avløsertilskudd i jordbruket</article></article></li><li data-li-identifier="2." data-name="2."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1"><i>veksthus:</i> foretak registrert i Enhetsregisteret som driver innendørs dyrking av vekster</article></article></li><li data-li-identifier="3." data-name="3."><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1"><i>vanningslag:</i> lag eller andre sammenslutninger registrert i Enhetsregisteret enn de som omfattes av nr. 1 eller nr. 2, og som driver vanning av jordbruksareal som disponeres av minst to jordbruksforetak.</article></article></li></ul></article></article><article class="legalArticle" data-lovdata-URL="LTI/forskrift/2022-06-30-1273/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Vilkår for støtte</span></h2><article class="legalP" id="paragraf-4-ledd-1">Det kan gis støtte til jordbruksforetak for strømutgifter i produksjonen.</article><article class="legalP" id="paragraf-4-ledd-2">Veksthus kan gis støtte for strømutgifter til dyrking av følgende vekster som skal omsettes i markedet:<ul class="defaultList"><li data-li-identifier="1." data-name="1."><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">grønnsaker,</article></article></li><li data-li-identifier="2." data-name="2."><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">frukt og bær,</article></article></li><li data-li-identifier="3." data-name="3."><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">krydderurter og medisinske urter,</article></article></li><li data-li-identifier="4." data-name="4."><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">blomster og prydplanter,</article></article></li><li data-li-identifier="5." data-name="5."><article class="listArticle" id="paragraf-4-ledd-2-punkt-5"><article class="legalP" id="paragraf-4-ledd-2-punkt-5-ledd-1">planteskolevekster, medregnet skogplanter, eller</article></article></li><li data-li-identifier="6." data-name="6."><article class="listArticle" id="paragraf-4-ledd-2-punkt-6"><article class="legalP" id="paragraf-4-ledd-2-punkt-6-ledd-1">ungplanter av blomster, prydplanter, frukt, bær og grønnsaker for utplanting på friland og for salg.</article></article></li></ul></article><article class="legalP" id="paragraf-4-ledd-3">Vanningslag kan gis støtte for strømutgifter til vanning av jordbruksareal.</article><article class="legalP" id="paragraf-4-ledd-4">Foretak som både oppfyller vilkårene for støtte som jordbruksforetak og som veksthus kan ikke motta støtte etter begge ordninger samtidig.</article></article><article class="legalArticle" data-lovdata-URL="LTI/forskrift/2022-06-30-1273/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utmåling av støtte til jordbruksforetak</span></h2><article class="legalP" id="paragraf-5-ledd-1">Støttebeløp for jordbruksforetak beregnes etter følgende formel: <div class="latexBlock">$$(\text{stønadsgrunnlag} - \text{70 øre per kWt eksklusive merverdiavgift}) \cdot 0,80 \cdot 1,25 \cdot \text{antall kWt forbruk}$$</div></article><article class="legalP" id="paragraf-5-ledd-2">Støtten kan gis for forbruk inntil 20&#xa0;000 kWt per foretak per måned.</article><article class="legalP" id="paragraf-5-ledd-3">Som stønadsgrunnlag etter første ledd benyttes gjennomsnittlig månedlig elspotpris for hvert prisområde slik denne er beregnet av Reguleringsmyndigheten for energi etter strømstønadsloven § 5 første ledd.</article></article><article class="legalArticle" data-lovdata-URL="LTI/forskrift/2022-06-30-1273/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Utmåling av støtte til veksthus</span></h2><article class="legalP" id="paragraf-6-ledd-1">Støttebeløp for produksjon i veksthus beregnes på grunnlag av forbruk registrert på målepunkt som tilhører foretaket etter følgende formel: <div class="latexBlock">$$(\text{foretakets faktiske kostnader per kWt} - \text{70 øre per kWt eksklusive merverdiavgift})\cdot 0,8 \cdot 1,25 \cdot \text{antall kWt forbruk}$$</div></article></article><article class="legalArticle" data-lovdata-URL="LTI/forskrift/2022-06-30-1273/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utmåling av støtte til vanningslag</span></h2><article class="legalP" id="paragraf-7-ledd-1">Støttebeløp for vanning av jordbruksareal beregnes på grunnlag av forbruk registrert på målepunkt som tilhører virksomheten etter følgende formel: <div class="latexBlock">$$(\text{foretakets faktiske kostnader per kWt} - \text{70 øre per kWt eksklusive merverdiavgift}) \cdot 0,8 \cdot 1,25 \cdot \text{antall kWt forbruk}$$</div></article></article><article class="legalArticle" data-lovdata-URL="LTI/forskrift/2022-06-30-1273/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Krav til registrering og registreringsfrist for jordbruksforetak</span></h2><article class="legalP" id="paragraf-8-ledd-1">Jordbruksforetak må ha registrert nødvendige opplysninger på skjema fastsatt av Landbruksdirektoratet innen 30. september 2022 for å kunne motta støtte for strømforbruk fra og med andre kvartal 2022. Foretak som registrerer seg etter denne datoen kan motta støtte for strømforbruk i tredje og etterfølgende kvartaler, men slik at registreringen må være foretatt innen to måneder etter det kvartalet som skal gi grunnlag for støtte.</article></article><article class="legalArticle" data-lovdata-URL="LTI/forskrift/2022-06-30-1273/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Krav til søknad og søknadsfrist for veksthus</span></h2><article class="legalP" id="paragraf-9-ledd-1">Veksthus må ha sendt søknad på skjema fastsatt av Landbruksdirektoratet innen 30. september 2022 for å kunne motta støtte for strømforbruk i andre kvartal 2022. For å kunne motta støtte for strømforbruk i tredje og etterfølgende kvartaler må søknad være sendt innen to måneder etter det kvartalet som skal gi grunnlag for støtte.</article></article><article class="legalArticle" data-lovdata-URL="LTI/forskrift/2022-06-30-1273/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Krav til søknad og søknadsfrist for vanningslag</span></h2><article class="legalP" id="paragraf-10-ledd-1">Vanningslag må ha sendt søknad på skjema fastsatt av Landbruksdirektoratet innen 30. september 2022 for å kunne motta støtte for strømforbruk fra og med april 2022 til og med juni 2022. For å kunne motta støtte til strømforbruk i tidsrommet fra og med juli 2022, må søknaden være sendt innen 31. desember 2022.</article></article><article class="legalArticle" data-lovdata-URL="LTI/forskrift/2022-06-30-1273/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Administrasjon og klage</span></h2><article class="legalP" id="paragraf-11-ledd-1">Landbruksdirektoratet forvalter støtteordningen etter denne forskriften.</article><article class="legalP" id="paragraf-11-ledd-2">Landbruksdirektoratet skal beregne og utbetale støtten. Enkeltvedtak kan påklages til Landbruks- og matdepartementet.</article><article class="legalP" id="paragraf-11-ledd-3">Krav på støtte etter denne forskriften kan ikke pantsettes eller overdras.</article></article><article class="legalArticle" data-lovdata-URL="LTI/forskrift/2022-06-30-1273/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Dispensasjon</span></h2><article class="legalP" id="paragraf-12-ledd-1">Landbruksdirektoratet kan i særlige tilfeller dispensere fra fristen for registrering eller søknad etter § 8, § 9 og § 10.</article></article><article class="legalArticle" data-lovdata-URL="LTI/forskrift/2022-06-30-1273/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Innhenting av opplysninger</span></h2><article class="legalP" id="paragraf-13-ledd-1">Reguleringsmyndigheten for energi kan, uten hinder av taushetsplikt, gi opplysninger som er nødvendige for fastsetting av støtte etter denne forskriften og kontrollen av denne.</article></article><article class="legalArticle" data-lovdata-URL="LTI/forskrift/2022-06-30-1273/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Opplysningsplikt og kontroll</span></h2><article class="legalP" id="paragraf-14-ledd-1">Foretak og andre virksomheter som mottar støtte etter denne forskriften skal gi alle opplysninger som Landbruksdirektoratet anser nødvendig for å kunne forvalte støtteordningene, og skal uten ugrunnet opphold varsle Landbruksdirektoratet om forhold som helt eller delvis medfører at vilkårene for støtte ikke lenger er oppfylt.</article></article><article class="legalArticle" data-lovdata-URL="LTI/forskrift/2022-06-30-1273/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Tilbakebetaling og motregning</span></h2><article class="legalP" id="paragraf-15-ledd-1">Dersom støttemottaker som følge av manglende oppfyllelse av vilkår i denne forskriften eller av andre grunner har mottatt en utbetaling som ikke er berettiget, kan det feilutbetalte beløpet kreves tilbakebetalt fra mottakeren eller motregnes i senere støtteutbetaling.</article></article><article class="legalArticle" data-lovdata-URL="LTI/forskrift/2022-06-30-1273/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Ikrafttredelse og opphevelse</span></h2><article class="legalP" id="paragraf-16-ledd-1">Forskriften trer i kraft 1. juli 2022, og oppheves 1. juli 2023.</article></article></main></body></html>