<!DOCTYPE html><html lang="no"><head><title>Forskrift om endring i forskrift 21. mars 1986 nr. 747 om kjørende og gående trafikk (trafikkregler)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-05-23-888</dd><dt class="dokid">DokumentID</dt><dd class="dokid">LTI/forskrift/2022-05-23-888</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Veg-, by- og trafikksikkerhetsavdelingen</li></ul></dd><dt class="dateInForce">I kraft fra</dt><dd class="dateInForce">2022-06-15</dd><dt class="changesToDocuments">Endrer</dt><dd class="changesToDocuments"><ul><li>forskrift/1986-03-21-747</li></ul></dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§2</li><li>lov/1965-06-18-4/§4</li><li>lov/1965-06-18-4/§6</li></ul></dd><dt class="dateOfPublication">Kunngjort</dt><dd class="dateOfPublication">2022-05-23 14:00</dd><dt class="journalNumber">Journalnummer</dt><dd class="journalNumber">2022-0645</dd><dt class="titleShort">Korttittel</dt><dd class="titleShort">Endr. i trafikkregler</dd><dt class="title">Tittel</dt><dd class="title">Forskrift om endring i forskrift 21. mars 1986 nr. 747 om kjørende og gående trafikk (trafikkregler)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 23. mai 2022 med hjemmel i lov 18. juni 1965 nr. 4 om vegtrafikk (vegtrafikklov) § 2, § 4 og § 6. Fremmet av Samferdselsdepartementet.</dd><dt class="refid">RefID</dt><dd class="refid">forskrift/2022-05-23-888</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift 21. mars 1986 nr. 747 om kjørende og gående trafikk (trafikkregler)<ul class="tocSubUl"><li>I<ul class="tocSubUl"><li>§ 20. Særlige bestemmelser for liten elektrisk motorvogn</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-05-23-888" id="dokument"><h1>Forskrift om endring i forskrift 21. mars 1986 nr. 747 om kjørende og gående trafikk (trafikkregler)</h1><section class="section" data-name="kapI" id="kapittel-1" data-lovdata-URL="LTI/forskrift/2022-05-23-888/KAPITTEL_1"><h2 data-text-align="center">I</h2><article class="defaultP">I forskrift 21. mars 1986 nr. 747 om kjørende og gående trafikk (trafikkregler) gjøres følgende endringer:</article> <article class="defaultP" margin-top="true">§ 2 nr. 3 skal lyde:</article><article class="numberedLegalP" data-numerator="3" id="kapittel-1-nummer-1">3. Som gående regnes også den som:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-1-punkt-1"><article class="legalP" id="kapittel-1-nummer-1-punkt-1-ledd-1">går på ski eller rulleski,</article></article></li><li data-li-identifier="b." data-name="b."><article class="listArticle" id="kapittel-1-nummer-1-punkt-2"><article class="legalP" id="kapittel-1-nummer-1-punkt-2-ledd-1">fører rullestol eller sparkstøtting eller aker kjelke,</article></article></li><li data-li-identifier="c." data-name="c."><article class="listArticle" id="kapittel-1-nummer-1-punkt-3"><article class="legalP" id="kapittel-1-nummer-1-punkt-3-ledd-1">leier sykkel eller moped, triller liten elektrisk motorvogn eller barnevogn eller bruker lekekjøretøy</article></article></li></ul></article> <article class="defaultP" margin-top="true">§ 4. Bruk av kjørebane nr. 1 skal lyde:</article><article class="numberedLegalP" data-numerator="1" id="kapittel-1-nummer-2">1. Kjørende skal bruke kjørebanen. Det er forbudt å kjøre på fortau eller gangveg.<article class="legalP" id="kapittel-1-nummer-2-ledd-1">Andre kjørende enn syklende må ikke bruke sykkelveg eller sykkelfelt. Syklende må bare bruke sykkelfelt på høyre side av vegen.</article><article class="legalP" id="kapittel-1-nummer-2-ledd-2">Liten elektrisk motorvogn kan likevel bruke sykkelveg og sykkelfelt. Liten elektrisk motorvogn må bare bruke sykkelfelt på høyre side av vegen.</article></article> <article class="defaultP" margin-top="true">§ 5. Kjøretøys plass på vegen nr. 1 og 2 skal lyde:</article><article class="numberedLegalP" data-numerator="1" id="kapittel-1-nummer-3">1. Så langt forholdene tillater det skal kjøretøy føres på høyre side av vegen. På kjørebane med to eller flere kjørefelt i kjøreretningen skal høyre felt nyttes når ikke trafikkreglene påbyr eller tillater bruk av felt til venstre.<article class="legalP" id="kapittel-1-nummer-3-ledd-1">Kjøretøy må holdes godt innenfor kjørefeltet.</article><article class="legalP" id="kapittel-1-nummer-3-ledd-2">Sykkel eller annet kjøretøy som ikke er motorvogn, kan kjøres på vegens høyre skulder.</article><article class="legalP" id="kapittel-1-nummer-3-ledd-3">Liten elektrisk motorvogn kan likevel kjøres på vegens høyre skulder.</article></article><article class="numberedLegalP" data-numerator="2" id="kapittel-1-nummer-4">2. Kjøring i kollektivfelt og sambruksfelt er bare tillatt som angitt på offentlig trafikkskilt. Likevel kan elektrisk eller hydrogendrevet motorvogn, tohjuls motorsykkel uten sidevogn, tohjuls moped, sykkel, liten elektrisk motorvogn eller uniformert utrykningskjøretøy nytte slike felt.<article class="legalP" id="kapittel-1-nummer-4-ledd-1">Kjøring i tungtrafikkfelt er bare tillatt som angitt på offentlig trafikkskilt. Likevel kan uniformert utrykningskjøretøy nytte slike felt.</article></article> <article class="defaultP" margin-top="true">§ 7. Vikeplikt nr. 3 skal lyde:</article><article class="numberedLegalP" data-numerator="3" id="kapittel-1-nummer-5">3. Kjørende som vil svinge har vikeplikt for gående, syklende og fører av liten elektrisk motorvogn som skal rett fram på kjørebanen eller vegens skulder. Kjørende som vil svinge inn over fortau har vikeplikt for gående, syklende og fører av liten elektrisk motorvogn som ferdes på fortauet.<article class="legalP" id="kapittel-1-nummer-5-ledd-1">Fører av sporvogn som vil svinge inn i veg med gangfelt, har vikeplikt for gående når fotgjengersignalet lyser grønt.</article></article> <article class="defaultP" margin-top="true">§ 9. Særlige plikter overfor gående nr. 3 skal lyde:</article><article class="numberedLegalP" data-numerator="3" id="kapittel-1-nummer-6">3. Den som vil kjøre forbi til høyre for sporvogn ved holdeplass uten trafikkøy, skal stanse og gi fri veg for passasjerer som stiger av eller vil stige på.<article class="legalP" id="kapittel-1-nummer-6-ledd-1">Det samme gjelder for syklende og fører av liten elektrisk motorvogn som vil kjøre forbi til høyre for buss ved holdeplass.</article></article> <article class="defaultP" margin-top="true">§ 18. Særlige bestemmelser for syklende nr. 1 skal lyde:</article><article class="numberedLegalP" data-numerator="1" id="kapittel-1-nummer-7">1. Syklende kan kjøre forbi til høyre for andre kjøretøy enn sykkel og liten elektrisk motorvogn.</article> <article class="defaultP" margin-top="true">Ny § 20 skal lyde:</article><article class="futureLegalArticle" data-name="§20" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Særlige bestemmelser for liten elektrisk motorvogn</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">1. Fører av liten elektrisk motorvogn kan kjøre forbi til høyre for andre kjøretøy enn sykkel og liten elektrisk motorvogn.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">2. Fører av liten elektrisk motorvogn som vil svinge til venstre, kan fortsette å holde til høyre på vegen og svinge der det er hensiktsmessig. Føreren har da vikeplikt for annen trafikant. Slik svinging kan gjøres uten hensyn til hva som er angitt om valg av kjørefelt ved offentlig trafikkskilt eller ved oppmerking på veg.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">3. Kjøring med liten elektrisk motorvogn på fortau, gangveg og i gangfelt er tillatt når gangtrafikken er liten og bruken ikke medfører fare eller er til hinder for gående. Passering av gående skal skje i god avstand, i tilnærmet gangfart og uansett med en fart ikke over 6 km i timen.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">4. Liten elektrisk motorvogn kan stanses eller parkeres på sykkelveg, gangveg, fortau, gågate eller gatetun dersom den ikke er til unødig hinder eller ulempe.</article></article> <article class="defaultP" margin-top="true">Gjeldende § 20 blir ny § 21.</article></section><section class="section" data-name="kapII" id="kapittel-2" data-lovdata-URL="LTI/forskrift/2022-05-23-888/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 15. juni 2022.</article></section></main></body></html>