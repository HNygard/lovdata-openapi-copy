<!DOCTYPE html><html lang="nb"><head><title>Forskrift om endring i forskrift om opptak, studier og eksamen ved MF vitenskapelig høyskole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-12-13-2545</dd><dt class="dokid">DokumentID</dt><dd class="dokid">LTI/forskrift/2022-12-13-2545</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>MF vitenskapelig høyskole</li></ul></dd><dt class="dateInForce">I kraft fra</dt><dd class="dateInForce">2022-12-13</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-11-02-1367</li></ul></dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-10</li><li>lov/2005-04-01-15/§4-3e</li></ul></dd><dt class="dateOfPublication">Kunngjort</dt><dd class="dateOfPublication">2023-01-04 14:05</dd><dt class="journalNumber">Journalnummer</dt><dd class="journalNumber">2023-0012</dd><dt class="title">Tittel</dt><dd class="title">Forskrift om endring i forskrift om opptak, studier og eksamen ved MF vitenskapelig høyskole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved MF vitenskapelig høyskole 13. desember 2022 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-10 tredje ledd og § 4-3e tredje ledd.</dd><dt class="refid">RefID</dt><dd class="refid">forskrift/2022-12-13-2545</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, studier og eksamen ved MF vitenskapelig høyskole<ul class="tocSubUl"><li>I<ul class="tocSubUl"><li>§ 14. Permisjon fra studier</li><li>§ 14a. Reservasjon av studieplass</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-12-13-2545" id="dokument"><h1>Forskrift om endring i forskrift om opptak, studier og eksamen ved MF vitenskapelig høyskole</h1><section class="section" data-name="kapI" id="kapittel-1" data-lovdata-URL="LTI/forskrift/2022-12-13-2545/KAPITTEL_1"><h2 data-text-align="center">I</h2><article class="defaultP">I forskrift 2. november 2005 nr. 1367 om opptak, studier og eksamen ved MF vitenskapelig høyskole gjøres følgende endring:</article> <article class="defaultP" margin-top="true">§14 og § 14a skal lyde:</article><article class="futureLegalArticle" data-name="§14" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Permisjon fra studier</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-punkt-1"><article class="legalP" id="kapittel-1-foreslåttparagraf-1-punkt-1-ledd-1">Permisjon fra studiene skal innvilges ved tjeneste etter forsvarsloven § 17, verv i studentpolitiske organer og når det foreligger andre særlige grunner, jf. universitets- og høyskoleloven § 4-3e.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-punkt-2"><article class="legalP" id="kapittel-1-foreslåttparagraf-1-punkt-2-ledd-1">Studenter som får barn under studiene, har rett til permisjon etter universitets- og høyskoleloven § 4-3d annet og fjerde ledd.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-punkt-3"><article class="legalP" id="kapittel-1-foreslåttparagraf-1-punkt-3-ledd-1">Permisjon etter første ledd gis som hovedregel for inntil to semestre og fortrinnsvis for hele semestre. Når det foreligger særlige grunner, kan permisjon gis for en lengre periode. Ved vurdering av permisjonens lengde skal det, i tillegg til momentene i første ledd, ses hen til hvilke konsekvenser avbruddet får for studentens utdanningsplan.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-1-punkt-4"><article class="legalP" id="kapittel-1-foreslåttparagraf-1-punkt-4-ledd-1">Permisjonssøknaden skal begrunnes og sendes studieadministrasjonen innen 1. september i høstsemesteret og 1. februar i vårsemesteret. Relevant dokumentasjon skal legges ved søknaden. Det kan dispenseres fra søknadsfristen hvis behovet for permisjon har oppstått etter utløpet av fristen, eller hvis det foreligger andre særlige grunner for å fravike den.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-1-punkt-5"><article class="legalP" id="kapittel-1-foreslåttparagraf-1-punkt-5-ledd-1">Studenter som er innvilget permisjon, har fortsatt studierett og rett til å gå opp til eksamen ved institusjonen. Det er en forutsetning at vilkårene for å gå opp til eksamen i henhold til aktuelle emnebeskrivelser og aktuell programplan er oppfylt. Videre må studenten være semesterregistrert, være oppmeldt til undervisning og eksamen i emnene og ha betalt studieavgift innen semesterregistreringsfristen i eksamenssemesteret.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-1-punkt-6"><article class="legalP" id="kapittel-1-foreslåttparagraf-1-punkt-6-ledd-1">Det skal legges til rette for at studenten etter endt permisjon så langt som mulig skal kunne gjenoppta studiene på tilsvarende nivå som før permisjonen, forutsatt at studietilbudet fortsatt eksisterer. Studentens utdanningsplan skal tilpasses gjeldende studieplan på det tidspunktet studiene gjenopptas.</article></article></li></ul></article><article class="futureLegalArticle" data-name="§14a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 14a</span>. <span class="legalArticleTitle">Reservasjon av studieplass</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-punkt-1"><article class="legalP" id="kapittel-1-foreslåttparagraf-2-punkt-1-ledd-1">Søkere som har takket ja til studier med et omfang av minst 60 studiepoeng, kan få reservert studieplassen ved tjenesteplikt etter forsvarsloven § 17, ved fødsel og omsorg for barn, eller når det foreligger andre særlige grunner.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-punkt-2"><article class="legalP" id="kapittel-1-foreslåttparagraf-2-punkt-2-ledd-1">Avslag på oppholdstillatelse for studier (studietillatelse) godtas normalt ikke som grunnlag for reservasjon av studieplass.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-2-punkt-3"><article class="legalP" id="kapittel-1-foreslåttparagraf-2-punkt-3-ledd-1">Studieplassen kan som hovedregel reserveres for ett år, eller fram til neste ordinære opptak til studiet. Reservasjonsretten bortfaller dersom det aktuelle studietilbudet blir nedlagt.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-2-punkt-4"><article class="legalP" id="kapittel-1-foreslåttparagraf-2-punkt-4-ledd-1">Søknaden skal begrunnes og sendes studieadministrasjonen innen 1. august i høstsemesteret og 2. januar i vårsemesteret. Relevant dokumentasjon skal legges ved søknaden.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-2-punkt-5"><article class="legalP" id="kapittel-1-foreslåttparagraf-2-punkt-5-ledd-1">Studenter som har fått reservert studieplass, må søke om opptak på nytt innen søknadsfristen i det året eller semesteret de har fått reservert studieplassen til.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-2-punkt-6"><article class="legalP" id="kapittel-1-foreslåttparagraf-2-punkt-6-ledd-1">For reservasjon av studieplass tildelt gjennom Samordna opptak, gjelder Samordna opptaks bestemmelser om dette.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2022-12-13-2545/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft straks.</article></section></main></body></html>