<!DOCTYPE html><html lang="nb"><head><title>Stortingsvedtak om fastsetting av finansskatt på lønn for 2023</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-12-13-2201</dd><dt class="dokid">DokumentID</dt><dd class="dokid">LTI/forskrift/2022-12-13-2201</dd><dt class="ministry">Departement</dt><dd class="ministry"><ul><li>Stortinget</li></ul></dd><dt class="dateInForce">I kraft fra</dt><dd class="dateInForce">Inntektsåret 2023</dd><dt class="basedOn">Hjemmel</dt><dd class="basedOn"><ul><li>lov/1814-05-17/§75</li><li>lov/1997-02-28-19/§23-2a</li></ul></dd><dt class="dateOfPublication">Kunngjort</dt><dd class="dateOfPublication">2022-12-15 13:55</dd><dt class="journalNumber">Journalnummer</dt><dd class="journalNumber">2022-1687</dd><dt class="title">Tittel</dt><dd class="title">Stortingsvedtak om fastsetting av finansskatt på lønn for 2023</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Vedtatt av Stortinget 13. desember 2022 med hjemmel i Kongeriket Norges Grunnlov 17. mai 1814 § 75 bokstav a og lov 28. februar 1997 nr. 19 om folketrygd (folketrygdloven) § 23-2a.</dd><dt class="refid">RefID</dt><dd class="refid">forskrift/2022-12-13-2201</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Stortingsvedtak om fastsetting av finansskatt på lønn for 2023<ul class="tocSubUl"><li>§ 1. Finansielle aktiviteter</li><li>§ 2. Unntak fra plikten til å svare finansskatt på lønn</li><li>§ 3. Sats for finansskatt på lønn</li><li>§ 4. Forskriftsfullmakt</li></ul></li></ul></dd></dl></header><main class="documentBody" data-lovdata-URL="LTI/forskrift/2022-12-13-2201" id="dokument"><h1>Stortingsvedtak om fastsetting av finansskatt på lønn for 2023</h1><article class="legalP" id="ledd-1">For inntektsåret 2023 svares finansskatt på lønn etter følgende regler og satser, jf. lov 28. februar 1997 nr. 19 om folketrygd § 23-2a:</article><article class="legalArticle" data-lovdata-URL="LTI/forskrift/2022-12-13-2201/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Finansielle aktiviteter</span></h2><article class="legalP" id="paragraf-1-ledd-1">Arbeidsgivere som utøver aktiviteter omfattet av næringshovedområde K «Finansierings- og forsikringsvirksomhet» i Statistisk sentralbyrås standard for næringsgruppering, anses å utøve finansielle aktiviteter.</article></article><article class="legalArticle" data-lovdata-URL="LTI/forskrift/2022-12-13-2201/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Unntak fra plikten til å svare finansskatt på lønn</span></h2><article class="numberedLegalP" data-numerator="1" id="paragraf-2-nummer-1">(1) Arbeidsgivere som utøver finansielle aktiviteter, er unntatt fra skatteplikten etter folketrygdloven § 23-2a dersom andelen av arbeidsgiverens lønnskostnader mv. knyttet til finansielle aktiviteter utgjør mindre enn 30 pst. av arbeidsgiverens totale lønnskostnader, jf. folketrygdloven § 23-2a annet ledd.</article><article class="numberedLegalP" data-numerator="2" id="paragraf-2-nummer-2">(2) Beregningen av andelen av arbeidsgiverens samlede lønnskostnader mv. knyttet til finansielle aktiviteter etter første ledd, skal enten basere seg på samlet lønn mv. omfattet av folketrygdloven § 23-2a annet ledd for foregående inntektsår eller på det tilsvarende beløpet for januar 2023. For arbeidsgivere som etableres etter 31. januar 2023, og virksomheter som av andre årsaker ikke har lønnsgrunnlag som nevnt i forrige punktum, skal samlet lønn mv. for den første hele opplysningspliktige kalendermåneden legges til grunn for beregningen.</article><article class="numberedLegalP" data-numerator="3" id="paragraf-2-nummer-3">(3) Arbeidsgivere med finansielle aktiviteter hvor andelen lønn mv. knyttet til merverdiavgiftspliktig, finansiell aktivitet utgjør mer enn 70 pst. av arbeidsgiverens samlede lønn mv. knyttet til finansielle aktiviteter, er unntatt fra skatteplikten etter folketrygdloven § 23-2a. Annet ledd gjelder tilsvarende for beregningen av andelen lønn mv. knyttet til merverdiavgiftspliktig, finansiell aktivitet.</article><article class="numberedLegalP" data-numerator="4" id="paragraf-2-nummer-4">(4) Arbeidsgivere som driver ikke-økonomisk aktivitet, kan, dersom de har et klart regnskapsmessig skille mellom lønn mv. knyttet til henholdsvis ikke-økonomisk aktivitet og økonomisk aktivitet, beregne finansskatt på lønn etter folketrygdloven § 23-2a bare for den delen av lønn mv. som knytter seg til virksomhetens økonomiske aktivitet.</article></article><article class="legalArticle" data-lovdata-URL="LTI/forskrift/2022-12-13-2201/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Sats for finansskatt på lønn</span></h2><article class="legalP" id="paragraf-3-ledd-1">Satsen for finansskatt på lønn for inntektsåret 2023 er 5 pst.</article></article><article class="legalArticle" data-lovdata-URL="LTI/forskrift/2022-12-13-2201/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forskriftsfullmakt</span></h2><article class="legalP" id="paragraf-4-ledd-1">Departementet kan gi regler til utfylling og gjennomføring av bestemmelsene i dette vedtaket.</article></article></main></body></html>