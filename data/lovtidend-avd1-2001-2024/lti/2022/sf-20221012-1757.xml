<!DOCTYPE html><html lang="nb"><head><title>Forskrift om endring i forskrift om yrkestransport med motorvogn og fartøy</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-10-12-1757</dd><dt class="dokid">DokumentID</dt><dd class="dokid">LTI/forskrift/2022-10-12-1757</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Veg-, by- og trafikksikkerhetsavdelingen</li></ul></dd><dt class="dateInForce">I kraft fra</dt><dd class="dateInForce">2022-11-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-03-26-401</li></ul></dd><dt class="basedOn">Hjemmel</dt><dd class="basedOn"><ul><li>lov/2002-06-21-45/§1</li><li>lov/2002-06-21-45/§4</li><li>lov/2002-06-21-45/§10</li><li>lov/2002-06-21-45/§12</li><li>lov/2002-06-21-45/§14</li><li>lov/2002-06-21-45/§25</li><li>lov/2002-06-21-45/§26</li><li>lov/2002-06-21-45/§26a</li><li>lov/2002-06-21-45/§29</li><li>lov/2002-06-21-45/§42</li></ul></dd><dt class="dateOfPublication">Kunngjort</dt><dd class="dateOfPublication">2022-10-19 15:05</dd><dt class="journalNumber">Journalnummer</dt><dd class="journalNumber">2022-1352</dd><dt class="titleShort">Korttittel</dt><dd class="titleShort">Endr. i yrkestransportforskriften</dd><dt class="title">Tittel</dt><dd class="title">Forskrift om endring i forskrift om yrkestransport med motorvogn og fartøy</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 12. oktober 2022 med hjemmel i lov av 21. juni 2002 nr. 45 om yrkestransport med motorvogn eller fartøy (yrkestransportlova) § 1, § 4, § 10, § 12, § 14, § 25, § 26, § 26a, § 29 og § 42. <br /><strong>EØS-henvisninger:</strong> EØS-avtalen vedlegg XIII nr. 19a (forordning (EF) nr. 1071/2009 endret ved forordning (EU) nr. 613/2012 og forordning (EU) 2020/1055) og nr. 25a (forordning (EF) nr. 1072/2009 endret ved forordning (EU) nr. 612/2012 og forordning (EU) 2020/1055).</dd><dt class="refid">RefID</dt><dd class="refid">forskrift/2022-10-12-1757</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om yrkestransport med motorvogn og fartøy<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-10-12-1757" id="dokument"><h1>Forskrift om endring i forskrift om yrkestransport med motorvogn og fartøy</h1><section class="section" data-name="kapI" id="kapittel-1" data-lovdata-URL="LTI/forskrift/2022-10-12-1757/KAPITTEL_1"><h2 data-text-align="center">I</h2><article class="defaultP">I forskrift 26. mars 2003 nr. 401 om yrkestransport med motorvogn og fartøy (yrkestransportforskriften) gjøres følgende endringer:</article> <article class="defaultP" margin-top="true">§ 1 første ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">Løyve for godstransport, løyve som gir innehaveren rett til å drive godstransport med motorvogn eller motorvogn med tilhenger med tillatt totalvekt over 3500 kg og internasjonal godstransport med motorvogn eller motorvogn med tilhenger med tillatt,</article></article></li></ul></article> <article class="defaultP" margin-top="true">§ 1a skal lyde:</article><article class="legalP" id="kapittel-1-ledd-1">EØS-avtalen vedlegg XIII nr. 19a (forordning (EF) nr. 1071/2009 som endret ved forordning (EU) nr. 613/2012 og forordning (EU) 2020/1055 om innføring av felles regler med hensyn til vilkårene som må oppfylles for å utøve yrket som transportør på vei og om oppheving av rådsdirektiv 96/26/EF, vedlegg XIII nr. 19aa (kommisjonsbeslutning 2009/992/EU) om minstekrav til dataene som skal registreres i det nasjonale elektroniske registeret for veitransportforetak, vedlegg XIII nr. 19ac (kommisjonsforordning (EU) 2016/403) om utfylling av forordning (EF) nr. 1071/2009 med hensyn til klassifiseringen av alvorlige overtredelser av Unionens regler som kan føre til at et veitransportforetak ikke oppfyller vandelskravet og om endring av vedlegg III til direktiv 2006/22/EF, og vedlegg XIII nr. 19ad (kommisjonsforordning (EU) 2016/480 om fastsettelse av felles regler for sammenkobling av nasjonale elektroniske registre over veitransportforetak og om oppheving av forordning (EU) nr. 1213/2010 som endret ved kommisjonsforordning (EU) 2017/1440), gjelder som forskrift med de tilpasninger som følger av vedlegg XIII, protokoll 1 til avtalen og avtalen for øvrig.</article> <article class="defaultP" margin-top="true">§ 2 første ledd skal lyde:</article><article class="legalP" id="kapittel-1-ledd-2">Den som mot vederlag vil drive<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">godstransport med motorvogn eller motorvogn med tilhenger med tillatt totalvekt over 3500 kg, eller</article></article></li><li data-li-identifier="b." data-name="b."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">internasjonal godstransport med motorvogn eller motorvogn med tilhenger med tillatt totalvekt over 2500 kg og opp til 3500 kg, eller</article></article></li><li data-li-identifier="c." data-name="c."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">persontransport i rute med motorvogn eller fartøy, eller</article></article></li><li data-li-identifier="d." data-name="d."><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">persontransport med motorvogn utenfor rute, må ha løyve fra vedkommende løyvemyndighet.</article></article></li></ul></article> <article class="defaultP" margin-top="true">§ 6 første ledd skal lyde:</article><article class="legalP" id="kapittel-1-ledd-3">For den som har eller søker om løyve for godstransport og turvogn er kravene til god vandel fastsatt i forordning (EF) nr. 1071/2009 art. 6. Ved søknad om løyve for godstransport og turvogn skal også styrets leder oppfylle kravene til god vandel.</article> <article class="defaultP" margin-top="true">§ 7 skal lyde:</article><article class="legalP" id="kapittel-1-ledd-4">Søker må ved søknad om løyve for godstransport med motorvogn eller motorvogn med tilhenger med tillatt totalvekt over 3500 kg må fremlegge en garantierklæring fra bank eller forsikringsselskap. Garantierklæringen må ha en kroneverdi tilsvarende 9000 euro for det første løyvet. For løyver ut over dette gjelder en kroneverdi tilsvarende:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">5000 euro for hvert ekstra løyve ved godstransport med motorvogn eller motorvogn med tilhenger over 3500 kg.</article></article></li><li data-li-identifier="b." data-name="b."><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">900 euro for hvert ekstra løyve ved godstransport med motorvogn eller motorvogn med tilhenger med tillatt totalvekt over 2500 og opp til 3500 kg.</article></article></li></ul></article><article class="legalP" id="kapittel-1-ledd-5">For søker som driver godstransport som kun benytter seg av motorvogn eller motorvogn med tilhenger med tillatt totalvekt over 2500 kg og opp til 3500 kg må garantierklæringen ha en kroneverdi tilsvarende:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">1800 euro for første løyve</article></article></li><li data-li-identifier="b." data-name="b."><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">900 euro for hvert ekstra løyve.</article></article></li></ul></article><article class="legalP" id="kapittel-1-ledd-6">Søker må ved søknad om løyve for turvogn fremlegge en garantierklæring fra bank eller forsikringsselskap. Garantierklæringen må ha en kroneverdi tilsvarende 9000 euro for det første løyvet. For løyver ut over dette gjelder en kroneverdi tilsvarende 5000 euro for hvert løyve.</article><article class="legalP" id="kapittel-1-ledd-7">Euroens verdi i kroner fastsettes i henhold til forordning (EF) nr. 1071/2009 art. 7 nr. 1 for alle løyvetypene. Departementet fastsetter nærmere retningslinjer for innlevering av garantierklæring.</article><article class="legalP" id="kapittel-1-ledd-8">Det stilles ikke egen garanti ved søknad om løyve for persontransport i rute. Ved søknad om løyve for persontransport med fartøy i rute, stilles likevel garanti for det antall fartøy som skal nyttes i den løyvepliktige virksomheten.</article><article class="legalP" id="kapittel-1-ledd-9">Økonomikravet anses likevel ikke å være oppfylt dersom søkeren har vesentlige, forfalte men ikke betalte gebyr-, avgifts- eller skatterestanser eller er under konkursbehandling. Søknaden skal vedlegges attest om restanser på skatt, avgift mv. fra kommunal skatteoppkrever og skattekontor og bekreftelse fra konkursregisteret. Attestene skal ikke være eldre enn tre måneder.</article><article class="legalP" id="kapittel-1-ledd-10">For søker om drosjeløyve gjelder kun kravet i sjette ledd.</article> <article class="defaultP" margin-top="true">§ 8 annet ledd skal lyde:</article><article class="legalP" id="kapittel-1-ledd-11">Dersom søkeren kun skal benytte motorvogn eller motorvogn med tilhenger med tillatt totalvekt over 2500 kg og opp til 3500 kg, anses kravet om faglig kompetanse å være oppfylt dersom søkeren har ledet et transportforetak sammenhengende i perioden på 10 år før 20. desember 2020.</article> <article class="defaultP" margin-top="true">Nåværende annet og tredje ledd blir tredje og fjerde ledd.</article> <article class="defaultP" margin-top="true">§ 53 første ledd skal lyde:</article><article class="legalP" id="kapittel-1-ledd-12">EØS-avtalen vedlegg XIII nr. 25a (forordning (EF) nr. 1072/2009 av 21. oktober 2009, som endret ved forordning (EU) nr. 612/2012 og forordning (EU) 2020/1055 om felles reglar for tilgang til den internasjonale marknaden for godstransport på veg, forordning (EF) nr. 2327/2003 av 22. desember 2003, forordning (EF) nr. 792/94 av 8. april 1994 om nærmere regler for anvendelse av forordning (EØF) nr. 3118/83 for foretak som utfører godstransport på vei for egen regning, forordning (EØF) nr. 3916/90 av 21. desember 1990 om tiltak som skal treffes ved en krise i markedet for godstransport på vei, gjelder som forskrift med de tilpasninger som følger av vedlegg XIII, protokoll 1 til avtalen og avtalen for øvrig.</article></section><section class="section" data-name="kapII" id="kapittel-2" data-lovdata-URL="LTI/forskrift/2022-10-12-1757/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. november 2022.</article></section></main></body></html>