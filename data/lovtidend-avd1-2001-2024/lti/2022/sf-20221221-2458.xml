<!DOCTYPE html><html lang="nb"><head><title>Forskrift om endring i forskrift om avgiftsfri innførsel og midlertidig bruk av utenlandsregistrert motorvogn i Norge</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-12-21-2458</dd><dt class="dokid">DokumentID</dt><dd class="dokid">LTI/forskrift/2022-12-21-2458</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattelovavdelingen</li></ul></dd><dt class="dateInForce">I kraft fra</dt><dd class="dateInForce">2023-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1991-06-20-381</li></ul></dd><dt class="basedOn">Hjemmel</dt><dd class="basedOn"><ul><li>null</li><li>lov/1959-06-19-2/§1</li></ul></dd><dt class="dateOfPublication">Kunngjort</dt><dd class="dateOfPublication">2022-12-27 14:45</dd><dt class="journalNumber">Journalnummer</dt><dd class="journalNumber">2022-1916</dd><dt class="title">Tittel</dt><dd class="title">Forskrift om endring i forskrift om avgiftsfri innførsel og midlertidig bruk av utenlandsregistrert motorvogn i Norge</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 21. desember 2022 med hjemmel i lov 19. juni 1959 nr. 2 om avgifter vedrørende motorkjøretøyer og båter (motorkjøretøy- og båtavgiftsloven) § 1 og Stortingets vedtak om avgifter på motorvogner mv. A. Engangsavgift § 9.</dd><dt class="refid">RefID</dt><dd class="refid">forskrift/2022-12-21-2458</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om avgiftsfri innførsel og midlertidig bruk av utenlandsregistrert motorvogn i Norge<ul class="tocSubUl"><li>I<ul class="tocSubUl"><li>§ 10. Betaling av engangsavgift</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-12-21-2458" id="dokument"><h1>Forskrift om endring i forskrift om avgiftsfri innførsel og midlertidig bruk av utenlandsregistrert motorvogn i Norge</h1><section class="section" data-name="kapI" id="kapittel-1" data-lovdata-URL="LTI/forskrift/2022-12-21-2458/KAPITTEL_1"><h2 data-text-align="center">I</h2><article class="defaultP">I forskrift 20. juni 1991 nr. 381 om avgiftsfri innførsel og midlertidig bruk av utenlandsregistrert motorvogn i Norge gjøres følgende endringer:</article> <article class="defaultP" margin-top="true">Forskriftstittelen skal lyde:</article><article class="defaultP"><i>Forskrift om midlertidig bruk av utenlandsregistrert motorvogn i Norge</i></article> <article class="defaultP" margin-top="true">Hjemmelshenvisningen skal lyde:</article><article class="legalP" id="kapittel-1-ledd-1">Fastsatt med hjemmel i lov 19. juni 1959 nr. 2 om avgifter vedrørende motorkjøretøyer og båter § 1 og Stortingets vedtak om avgifter på motorvogner mv. A. Engangsavgift § 9.</article> <article class="defaultP" margin-top="true">§ 1 første ledd skal lyde:</article><article class="legalP" id="kapittel-1-ledd-2">Denne forskrift angir bestemmelser om fritak fra engangsavgift ved personlig midlertidig bruk av utenlandsregistrert motorvogn.</article> <article class="defaultP" margin-top="true">§ 1 annet og tredje ledd oppheves.</article> <article class="defaultP" margin-top="true">§ 1 fjerde til sjette ledd blir annet til fjerde ledd.</article> <article class="defaultP" margin-top="true">§ 1 syvende ledd blir femte ledd og skal lyde:</article><article class="legalP" id="kapittel-1-ledd-3">Motorvogn som ikke er registreringspliktig etter bestemmelsen i hjemlandet eller som tidligere ikke er gått over til fri disponering etter bestemmelser i vareførselsloven, regnes også som utenlandsregistrert.</article> <article class="defaultP" margin-top="true">§ 2 første til fjerde ledd skal lyde:</article><article class="legalP" id="kapittel-1-ledd-4">Midlertidig bruk av utenlandsregistrert motorvogn i Norge er tillatt for personer som har fast oppholdssted i et annet land, jf. § 3.</article><article class="legalP" id="kapittel-1-ledd-5">Tilsvarende rett til midlertidig bruk har personer som har midlertidig opphold i Norge, jf. § 4, eller som for øvrig har adgang til slik bruk etter bestemmelsene i denne forskrift, jf. § 5.</article><article class="legalP" id="kapittel-1-ledd-6">Den midlertidige bruken skal opphøre hvis brukeren på innreisetidspunktet eller senere etablerer fast oppholdssted i Norge, eller for øvrig ikke lenger fyller vilkårene i denne forskrift.</article><article class="legalP" id="kapittel-1-ledd-7">Utenlandsregistrert motorvogn kan ikke brukes til utleie i Norge. Utleiekjøretøy som er mottatt av utleiers representant som følge av et avsluttet leieforhold, kan likevel leies ut for transport direkte til utlandet.</article> <article class="defaultP" margin-top="true">§ 5 overskriften skal lyde:</article><article class="defaultP"><i>Midlertidig bruk av utenlandsregistrert motorvogn for personer med fast oppholdssted i Norge. Vilkår.</i></article> <article class="defaultP" margin-top="true">§ 5 bokstav a. skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">Sammen med berettiget person.</article><article class="legalP" id="kapittel-1-ledd-7-punkt-1-ledd-2">Person med fast oppholdssted i Norge kan midlertidig bruke utenlandsregistrert motorvogn dersom berettiget person selv er med i vognen.</article><article class="legalP" id="kapittel-1-ledd-7-punkt-1-ledd-3">Med berettiget person menes person som har gyldig førerkort og som er berettiget til midlertidig bruk i henhold til denne forskrift.</article></article></li></ul></article> <article class="defaultP" margin-top="true">§ 5 bokstav c første og annet ledd skal lyde:<ul class="defaultList"><li class="consolidationElement"><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">Person med fast oppholdssted i Norge, kan midlertidig bruke et utenlandsregistrert utleiekjøretøy her i landet. Den totale bruken av utenlandsregistrerte utleiekjøretøyer etter denne bestemmelse må ikke overstige 42 dager i løpet av en periode på 12 måneder.</article><article class="legalP" id="kapittel-1-ledd-7-punkt-2-ledd-2">Bruk som nevnt i første ledd skal meldes til skattemyndighetene før bruken i Norge starter. Det er kun den eller de personer som står oppført i leiekontrakten som kan melde bruken til skattemyndighetene. Meldingen skal inneholde: leietakers navn, fødselsnummer/D-nummer, kontaktinformasjon på leietaker, motorvognens kjennemerke, navn på utleiefirma, avtalens referansenummer og tidsperioden motorvognen skal brukes i Norge. Skattedirektoratet kan gi nærmere bestemmelser om hvordan melding til skattemyndighetene skal skje</article></article></li></ul></article> <article class="defaultP" margin-top="true">§ 5 bokstav d skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-ledd-7-punkt-3"><article class="legalP" id="kapittel-1-ledd-7-punkt-3-ledd-1">Demonstrasjon</article><article class="legalP" id="kapittel-1-ledd-7-punkt-3-ledd-2">Skattekontoret kan etter søknad gi tillatelse til at person som har fast oppholdssted i Norge, kan midlertidig bruke utenlandsregistrert motorvogn som skal demonstreres eller som er spesialutrustet for demonstrasjon av varer.</article></article></li></ul></article> <article class="defaultP" margin-top="true">§ 5 bokstav e første ledd skal lyde:<ul class="defaultList"><li class="consolidationElement"><article class="listArticle" id="kapittel-1-ledd-7-punkt-4"><article class="legalP" id="kapittel-1-ledd-7-punkt-4-ledd-1">Skattekontoret kan etter søknad gi tillatelse til at person som har fast oppholdssted i Norge og som skal flytte ut fra Norge eller inn til Norge, i forbindelse med flyttingen midlertidig kan bruke utenlandsregistrert motorvogn her i inntil 14 dager regnet fra flyttedato.</article></article></li></ul></article> <article class="defaultP" margin-top="true">§ 5 bokstav f skal lyde:<ul class="defaultList"><li data-li-identifier="f." data-name="f."><article class="listArticle" id="kapittel-1-ledd-7-punkt-5"><article class="legalP" id="kapittel-1-ledd-7-punkt-5-ledd-1">Transport fra inn- til utførselssted mv.</article><article class="legalP" id="kapittel-1-ledd-7-punkt-5-ledd-2">Skattekontoret kan etter søknad gi tillatelse til at person som har fast oppholdssted i Norge, midlertidig kan bruke utenlandsregistrert motorvogn direkte fra inn- til utførselsstedet.</article></article></li></ul></article> <article class="defaultP" margin-top="true">§ 5 bokstav g skal lyde:<ul class="defaultList"><li data-li-identifier="g." data-name="g."><article class="listArticle" id="kapittel-1-ledd-7-punkt-6"><article class="legalP" id="kapittel-1-ledd-7-punkt-6-ledd-1">Kortvarig bruk</article><article class="legalP" id="kapittel-1-ledd-7-punkt-6-ledd-2">Person med fast oppholdssted i Norge, kan midlertidig bruke en utenlandsregistrert motorvogn her i landet i inntil 14 dager i løpet av en 12-måneders periode.</article><article class="legalP" id="kapittel-1-ledd-7-punkt-6-ledd-3">Bruken skal meldes til skattemyndighetene før bruken i Norge starter. Meldingen skal inneholde brukerens navn, motorvognens kjennemerke, og tidsperioden motorvognen skal brukes i Norge. Skattedirektoratet kan gi nærmere bestemmelser om hvordan melding til skattemyndighetene skal skje.</article><article class="legalP" id="kapittel-1-ledd-7-punkt-6-ledd-4">Den midlertidige bruken må avsluttes ved å gjenutføre motorvognen til utlandet innen utløpet av den innmeldte perioden.</article></article></li></ul></article> <article class="defaultP" margin-top="true">§ 5 bokstav h oppheves.</article> <article class="defaultP" margin-top="true">§ 5 bokstav j skal lyde:<ul class="defaultList"><li data-li-identifier="j." data-name="j."><article class="listArticle" id="kapittel-1-ledd-7-punkt-7"><article class="legalP" id="kapittel-1-ledd-7-punkt-7-ledd-1">Internasjonal bistand ved katastrofer</article><article class="legalP" id="kapittel-1-ledd-7-punkt-7-ledd-2">Personer med fast oppholdssted i Norge kan midlertidig bruke utenlandsregistrert motorvogn i forbindelse med organisert bistandsarbeid ved større ulykker og naturkatastrofer. Skattekontoret skal orienteres om bruken når situasjonen tillater det.</article><article class="legalP" id="kapittel-1-ledd-7-punkt-7-ledd-3">Skattekontoret kan etter søknad gi tillatelse til at person med fast oppholdssted i Norge,midlertidig kan bruke utenlandsregistrert motorvogn som skal benyttes i forbindelse med beredskapsøvelser.</article></article></li></ul></article> <article class="defaultP" margin-top="true">§ 5 bokstav k skal lyde:<ul class="defaultList"><li data-li-identifier="k." data-name="k."><article class="listArticle" id="kapittel-1-ledd-7-punkt-8"><article class="legalP" id="kapittel-1-ledd-7-punkt-8-ledd-1">Privatlånte kjøretøy</article><article class="legalP" id="kapittel-1-ledd-7-punkt-8-ledd-2">Person med fast oppholdssted i Norge, kan midlertidig bruke et utenlandsregistrert privatlånt kjøretøy her i landet. Den totale bruken av utenlandsregistrerte privatlånte kjøretøyer etter denne bestemmelsen må ikke overstige 25 dager i løpet av en 12 måneders periode.</article><article class="legalP" id="kapittel-1-ledd-7-punkt-8-ledd-3">Bruk som nevnt i første ledd skal meldes til skattemyndighetene før bruken i Norge starter. Det er kun den eller de personer som har lånt kjøretøyet som kan melde bruken til skattemyndighetene. Melding skal inneholde låntakers navn, fødselsnummer/D-nummer, kontaktinformasjon på låntaker, kjøretøyets kjennemerke, utlåners navn, kontaktinformasjon på utlåner og tidsperioden kjøretøyet skal brukes i Norge. Dersom utlåner er en annen enn eier må også eiers navn og kontaktinformasjon oppgis. Skattedirektoratet kan gi nærmere bestemmelser om hvordan melding til skattemyndighetene skal skje</article><article class="legalP" id="kapittel-1-ledd-7-punkt-8-ledd-4">Låntaker må avslutte den midlertidige bruken ved å gjenutføre kjøretøyet til utlandet innen utløpet av den innmeldte perioden.</article></article></li></ul></article> <article class="defaultP" margin-top="true">§ 5 bokstav l første ledd skal lyde:<ul class="defaultList"><li class="consolidationElement"><article class="listArticle" id="kapittel-1-ledd-7-punkt-9"><article class="legalP" id="kapittel-1-ledd-7-punkt-9-ledd-1">Person som er registrert i befolkningsregisteret på Svalbard kan midlertidig bruke en motorvogn registrert for bruk på Svalbard her i landet. Den totale bruken må ikke overstige 93 dager i løpet av en 12-måneders periode.</article></article></li></ul></article> <article class="defaultP" margin-top="true">§ 6 første ledd skal lyde:</article><article class="legalP" id="kapittel-1-ledd-8">Utenlandsregistrert motorvogn som er brukt midlertidig i Norge i henhold til denne forskrift, skal medbringes ved brukerens utreise. Motorvognen kan dog ved brukerens utreise etterlates i Norge i inntil 6 uker pr. 12 måneder. Motorvognen skal under etterlatelsen ikke brukes av person som har fast oppholdssted i Norge, herunder heller ikke bortlånes eller utleies.</article> <article class="defaultP" margin-top="true">§ 8 første ledd skal lyde:</article><article class="legalP" id="kapittel-1-ledd-9">Brukeren skal på betryggende måte dokumentere at han fyller vilkårene for midlertidig bruk av utenlandsregistrert motorvogn i medhold av denne forskriften. Tilsvarende dokumentasjonsplikt gjelder for særlige omstendigheter knyttet til den ulovlige bruken ved gjenutførsel etter § 10 tredje ledd.</article> <article class="defaultP" margin-top="true">§ 9 overskriften skal lyde:</article><article class="defaultP"><i>Rett til oppbevaring</i></article> <article class="defaultP" margin-top="true">§ 9 første ledd skal lyde:</article><article class="legalP" id="kapittel-1-ledd-10">Person som i tråd med denne forskriften midlertidig bruker en utenlandsregistrert motorvogn, kan oppbevare motorvognen i Norge i inntil 182 dager i løpet av en 12-måneders periode.</article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Betaling av engangsavgift</span></span><article class="legalP" id="kapittel-1-foreslåttparagraf-1-ledd-1">Overtredelse av denne forskrift medfører plikt til å betale engangsavgift.</article><article class="legalP" id="kapittel-1-foreslåttparagraf-1-ledd-2">Avgiftspliktig er den som innfører eller bruker motorvognen i strid med reglene i forskriften her. For overtredelse av § 5 bokstav c fjerde ledd er registrert eier av kjøretøyet avgiftspliktig.</article><article class="legalP" id="kapittel-1-foreslåttparagraf-1-ledd-3">Når det foreligger særlige omstendigheter knyttet til den ulovlige bruken, kan skattekontoret bestemme at ordinær fastsatt engangsavgift etter første og annet ledd ikke skal betales dersom motorvognen gjenutføres. I vurderingen av om det foreligger særlige omstendigheter kan det blant annet legges vekt på om den ulovlige bruken har vært kortvarig forutsatt at det gjelder en førstegangs overtredelse av forskriften. Ved brudd på meldeplikten etter § 5 bokstav c og § 5 bokstav k bør gjenutførsel uten ordinære avgifter tillates dersom brukeren kan dokumentere at de øvrige vilkårene for midlertidig bruk av utenlandsregistrert utleiekjøretøy og utenlandsregistrert privatlånt kjøretøy er oppfylt.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2022-12-21-2458/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2023.</article></section></main></body></html>