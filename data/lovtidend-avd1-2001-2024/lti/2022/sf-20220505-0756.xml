<!DOCTYPE html><html lang="no"><head><title>Forskrift om endring i forskrift om restriktive tiltak i lys av situasjonen i Hviterussland og Hviterusslands medvirkning i Russlands aggresjon mot Ukraina</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-05-05-756</dd><dt class="dokid">DokumentID</dt><dd class="dokid">LTI/forskrift/2022-05-05-756</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="subunit">Etat</dt><dd class="subunit"><ul><li>Rettsavdelingen</li></ul></dd><dt class="dateInForce">I kraft fra</dt><dd class="dateInForce">2022-05-05</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-09-08-1041</li></ul></dd><dt class="basedOn">Hjemmel</dt><dd class="basedOn"><ul><li>forskrift/2006-09-08-1041/§5</li><li>lov/2021-04-16-18/§2</li></ul></dd><dt class="dateOfPublication">Kunngjort</dt><dd class="dateOfPublication">2022-05-05 14:30</dd><dt class="journalNumber">Journalnummer</dt><dd class="journalNumber">2022-0557</dd><dt class="title">Tittel</dt><dd class="title">Forskrift om endring i forskrift om restriktive tiltak i lys av situasjonen i Hviterussland og Hviterusslands medvirkning i Russlands aggresjon mot Ukraina</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Utenriksdepartementet 5. mai 2022 med hjemmel i forskrift 8. september 2006 nr. 1041 om restriktive tiltak i lys av situasjonen i Hviterussland og Hviterusslands medvirkning i Russlands aggresjon mot Ukraina § 5.</dd><dt class="refid">RefID</dt><dd class="refid">forskrift/2022-05-05-756</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om restriktive tiltak i lys av situasjonen i Hviterussland og Hviterusslands medvirkning i Russlands aggresjon mot Ukraina<ul class="tocSubUl"><li>I<ul class="tocSubUl"><li>Artikkel 1za</li><li>Artikkel 1zc</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-05-05-756" id="dokument"><h1>Forskrift om endring i forskrift om restriktive tiltak i lys av situasjonen i Hviterussland og Hviterusslands medvirkning i Russlands aggresjon mot Ukraina</h1><section class="section" data-name="kapI" id="kapittel-1" data-lovdata-URL="LTI/forskrift/2022-05-05-756/KAPITTEL_1"><h2 data-text-align="center">I</h2><article class="defaultP">I forskrift 8. september 2006 nr. 1041 om restriktive tiltak i lys av situasjonen i Hviterussland og Hviterusslands medvirkning i Russlands aggresjon mot Ukraina gjøres følgende endringer:</article> <article class="defaultP" margin-top="true">I § 2 tiende ledd gjøres følgende endringer:</article><article class="numberedLegalP" data-numerator="10" id="kapittel-1-nummer-1">(10) Henvisningene til 3. mars 2022 i artikkel 1e nr. 5, 1f nr. 5 og 1fa nr. 1 bokstav b og 10. mars 2022 i artikkel 1t nr. 2 bokstav a skal forstås som 8. april 2022, 9. april 2022 i artikkel 1zc skal forstås som 5. mai 2022, 20. mars 2022 i artikkel 1zb skal forstås som 18. april 2022, 12. april 2022 i artikkel 1jb, 1x nr. 1 og 1y nr. 1 skal forstås som 11. mai 2022, 16. april 2022 i artikkel 1zc skal forstås som 13. mai 2022, 1. mai 2022 i artikkel 1e nr. 5, 1f nr. 5 og 1fa nr. 1 bokstav b skal forstås som 6. juni 2022 og 4. juni 2022 i artikkel 1o nr. 2, 1p nr. 2, 1q nr. 2, 1r nr. 2 og 1s nr. 3 skal forstås som 10. juli 2022.</article> <article class="defaultP" margin-top="true">§ 2 nytt ellevte ledd skal lyde:</article><article class="numberedLegalP" data-numerator="11" id="kapittel-1-nummer-2">(11) Henvisningene til en medlemsstats offisielle valuta i artikkel 1y og 1za skal også omfatte norske kroner.</article> <article class="defaultP" margin-top="true">I Vedlegg A gjøres følgende endringer:</article> <article class="defaultP" margin-top="true">Artikkel 1 ny nr. 25 skal lyde:<ul class="defaultList"><li data-li-identifier="25." data-name="25."><article class="listArticle" id="kapittel-1-nummer-2-punkt-1"><article class="legalP" id="kapittel-1-nummer-2-punkt-1-ledd-1"><i>veitransportforetak:</i> alle fysiske eller juridiske personer, enheter eller organer som driver godstransport for kommersielle formål ved bruk av motorvogner eller vogntog.</article></article></li></ul></article> <article class="defaultP" margin-top="true">Artikkel 1y nr. 1 skal lyde:</article><article class="numberedLegalP" data-numerator="1" id="kapittel-1-nummer-3">1. Det er forbudt å selge omsettelige verdipapirer pålydende en medlemsstats offisielle valuta, som er utstedt etter 12. april 2022, eller andeler i innretninger for kollektiv investering som innebærer eksponering for slike verdipapirer, til hviterussiske statsborgere eller fysiske personer bosatt i Hviterussland eller til juridiske personer, enheter eller organer etablert i Hviterussland.</article> <article class="defaultP" margin-top="true">Artikkel 1za skal lyde:</article><article class="futureLegalArticle" data-name="a1za" id="kapittel-1-foreslåttparagraf-1"><span class="futureLegalArticleHeader" data-text-align="center"><span class="legalArticleValue">Artikkel 1za</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">1. Det er forbudt å selge, levere, overføre eller eksportere pengesedler pålydende en medlemsstats offisielle valuta til Hviterussland eller til fysiske eller juridiske personer, enheter eller organer i Hviterussland, herunder til Hviterusslands regjering og Hviterusslands sentralbank, eller til bruk i Hviterussland.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">2. Forbudet i nr. 1 gjelder ikke salg, levering, overføring eller eksport av pengesedler pålydende en medlemsstats offisielle valuta dersom nevnte salg, levering, overføring eller eksport er nødvendig for<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-nummer-2-punkt-1"><article class="legalP" id="kapittel-1-foreslåttparagraf-1-nummer-2-punkt-1-ledd-1">personlig bruk for fysiske personer som reiser til Hviterussland, eller for medlemmer av deres nærmeste familie som reiser sammen med dem, eller</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-nummer-2-punkt-2"><article class="legalP" id="kapittel-1-foreslåttparagraf-1-nummer-2-punkt-2-ledd-1">offisielle formål på utenriksstasjoner eller i internasjonale organisasjoner i Hviterussland som har immunitet i henhold til folkeretten.</article></article></li></ul></article></article> <article class="defaultP" margin-top="true">Ny artikkel 1zc skal lyde:</article><article class="futureLegalArticle" data-name="a1zc" id="kapittel-1-foreslåttparagraf-2"><span class="futureLegalArticleHeader" data-text-align="center"><span class="legalArticleValue">Artikkel 1zc</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">1. Det er forbudt for veitransportforetak som er etablert i Hviterussland, å transportere varer på vei innenfor EUs territorium, herunder i transitt.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">2. Forbudet i nr. 1 gjelder ikke for veitransportforetak som frakter post som en leveringspliktig tjeneste.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">3. Forbudet i nr. 1 gjelder ikke før 16. april 2022 for godstransport som ble innledet før 9. april 2022, forutsatt at veitransportforetakets kjøretøy<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-nummer-3-punkt-1"><article class="legalP" id="kapittel-1-foreslåttparagraf-2-nummer-3-punkt-1-ledd-1">allerede befant seg på EUs territorium 9. april 2022, eller</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-nummer-3-punkt-2"><article class="legalP" id="kapittel-1-foreslåttparagraf-2-nummer-3-punkt-2-ledd-1">er nødt til å kjøre transitt gjennom EUs territorium for å returnere til Hviterussland.</article></article></li></ul></article><article class="numberedLegalP" data-numerator="4" id="kapittel-1-foreslåttparagraf-2-nummer-4">4. Som unntak fra bestemmelsene i nr. 1 kan den kompetente myndigheten i en medlemsstat tillate transport av varer på vei av veitransportforetak som er etablert i Hviterussland, dersom den kompetente myndigheten har slått fast at nevnte transport er nødvendig av hensyn til<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-nummer-4-punkt-1"><article class="legalP" id="kapittel-1-foreslåttparagraf-2-nummer-4-punkt-1-ledd-1">kjøp, import eller transport av naturgass og olje til EU, herunder raffinerte petroleumsprodukter, i tillegg til titan, aluminium, kobber, nikkel, palladium og jernmalm,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-nummer-4-punkt-2"><article class="legalP" id="kapittel-1-foreslåttparagraf-2-nummer-4-punkt-2-ledd-1">kjøp, import eller transport av legemidler, medisinske produkter, landbruksprodukter og matprodukter, herunder hvete og gjødsel som det er tillatt å importere, kjøpe og transportere i henhold til denne forordningen,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-nummer-4-punkt-3"><article class="legalP" id="kapittel-1-foreslåttparagraf-2-nummer-4-punkt-3-ledd-1">humanitære formål, eller</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-2-nummer-4-punkt-4"><article class="legalP" id="kapittel-1-foreslåttparagraf-2-nummer-4-punkt-4-ledd-1">drift av EUs og medlemsstatenes diplomatiske eller konsulære representasjoner i Hviterussland, herunder delegasjoner, ambassader og utenriksstasjoner, eller av internasjonale organisasjoner i Hviterussland som har immunitet i henhold til folkeretten.</article></article></li></ul></article><article class="numberedLegalP" data-numerator="5" id="kapittel-1-foreslåttparagraf-2-nummer-5">5. Den berørte medlemsstaten skal underrette de øvrige medlemsstatene og Kommisjonen om alle tillatelser som gis i henhold til nr. 4, senest to uker etter at tillatelsen er gitt.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2022-05-05-756/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>