<!DOCTYPE html><html lang="nn"><head><title>Forskrift om endring i forskrift til opplæringslova og forskrift til privatskolelova</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-11-14-1959</dd><dt class="dokid">DokumentID</dt><dd class="dokid">LTI/forskrift/2022-11-14-1959</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Juridisk avdeling</li></ul></dd><dt class="dateInForce">I kraft frå</dt><dd class="dateInForce">2022-11-14</dd><dt class="changesToDocuments">Endrar</dt><dd class="changesToDocuments"><ul><li>forskrift/2006-06-23-724</li><li>forskrift/2006-07-14-932</li></ul></dd><dt class="basedOn">Heimel</dt><dd class="basedOn"><ul><li>lov/1998-07-17-61/§2-3</li><li>lov/1998-07-17-61/§2-5</li><li>lov/1998-07-17-61/§3-1</li><li>lov/1998-07-17-61/§3-4</li><li>lov/1998-07-17-61/§4a-4</li><li>lov/1998-07-17-61/§9-4</li><li>lov/1998-07-17-61/§14-4</li><li>lov/2003-07-04-84/§2-3</li><li>lov/2003-07-04-84/§3-1</li><li>lov/2003-07-04-84/§7-2c</li></ul></dd><dt class="dateOfPublication">Kunngjort</dt><dd class="dateOfPublication">2022-11-15 14:50</dd><dt class="journalNumber">Journalnummer</dt><dd class="journalNumber">2022-1462</dd><dt class="title">Tittel</dt><dd class="title">Forskrift om endring i forskrift til opplæringslova og forskrift til privatskolelova</dd><dt class="miscInformation">Anna om dokumentet</dt><dd class="miscInformation"><strong>Heimel:</strong> Fastsett av Kunnskapsdepartementet 14. november 2022 med heimel i lov 17. juli 1998 nr. 61 om grunnskolen og den vidaregåande opplæringa (opplæringslova) § 2-3 tredje ledd, § 2-5 sjuande ledd, § 3-1 åttande ledd, § 3-4 første ledd, § 4A-4 femte ledd, § 9-4 femte ledd og § 14-4 første ledd og lov 4. juli 2003 nr. 84 om private skolar med rett til statstilskot (privatskolelova) § 2-3 andre ledd, § 3-1 andre ledd og § 7-2c første ledd.</dd><dt class="refid">RefID</dt><dd class="refid">forskrift/2022-11-14-1959</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til opplæringslova og forskrift til privatskolelova<ul class="tocSubUl"><li>I<ul class="tocSubUl"><li>§ 2-8. Fritak frå nasjonale prøver og kartleggingsprøver</li><li>§ 5-15. Klage på realkompetansevurdering</li><li>§ 6-10. Klage på vedtak om inntak</li><li>§ 6-21. Utrekning av poeng</li><li>§ 17-1. Elevens rett til læremiddel på ønskja skriftspråk</li><li>§ 23-3. Dispensasjon frå krava til å få vitnemål i § 3-39 grunna streik våren 2010</li><li>§ 23-4. Dispensasjon frå krava til å få vitnemål i § 3-39 grunna streik våren 2012</li></ul></li><li>II<ul class="tocSubUl"><li>§ 2-7. Fritak frå nasjonale prøver og kartleggingsprøver</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2022-11-14-1959" id="dokument"><h1>Forskrift om endring i forskrift til opplæringslova og forskrift til privatskolelova</h1><section class="section" data-name="kapI" id="kapittel-1" data-lovdata-URL="LTI/forskrift/2022-11-14-1959/KAPITTEL_1"><h2 data-text-align="center">I</h2><article class="defaultP">I forskrift 23. juni 2006 nr. 724 til opplæringslova blir det gjort følgjande endringar:</article> <article class="defaultP" margin-top="true">§ 1-1 første ledd andre punktum skal lyde:</article><article class="defaultP">Læreplanverket for Kunnskapsløftet omfattar den overordna delen av læreplanverket, læreplanane for faga og fag- og timefordelinga.</article> <article class="defaultP" margin-top="true">§ 1-2 andre punktum skal lyde:</article><article class="defaultP">Opplæringa skal tilpassast vaksne og skal vere eigna til å føre dei vaksne fram til vitnemål etter § 4-27 flg.</article> <article class="defaultP" margin-top="true">§ 1-3 første ledd skal lyde:</article><article class="legalP" id="kapittel-1-ledd-1">Den vidaregåande opplæringa skal vere i samsvar med Læreplanverket for Kunnskapsløftet og den fastsette tilbodsstrukturen. Læreplanverket for Kunnskapsløftet omfattar den overordna delen av læreplanverket, læreplanane for faga og fag- og timefordelinga.<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Elevar som får opplæring ved ein knutepunktskole etter opplæringslova § 3-9 andre ledd, har i teiknspråk, norsk og engelsk rett til opplæring i samsvar med læreplanane i norsk teiknspråk, norsk for hørselshemma og engelsk for hørselshemma.</article></article></li><li data-li-identifier="b." data-name="b."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">Elevar med rett til punktskriftopplæring med meir etter opplæringslova § 3-10 har rett til inntil 456 timar i tillegg til den ordinære timeramma i fag- og timefordelinga.</article></article></li></ul></article> <article class="defaultP" margin-top="true">§ 1-11 tredje ledd skal lyde:</article><article class="legalP" id="kapittel-1-ledd-2">Når det gjeld fritak frå vurdering i skriftleg sidemål, sjå § 3-19 og § 4-13.</article> <article class="defaultP" margin-top="true">§ 1-12 andre punktum skal lyde:</article><article class="defaultP">Eleven må leggje fram ei fråsegn frå lege som dokumenterer at opplæringa er til skade for eleven, og at tilpassa opplæring ikkje er mogleg, jf. § 3-20.</article> <article class="defaultP" margin-top="true">§ 1-15 andre ledd andre punktum skal lyde:</article><article class="defaultP">For trekk til eksamen i grunnskolen gjeld § 3-26 tredje ledd.</article> <article class="defaultP" margin-top="true">§ 2-7 nytt andre ledd skal lyde:</article><article class="legalP" id="kapittel-1-ledd-3">Dei internasjonale undersøkingane må gjennomførast i tråd med retningslinjene for kvar enkelt undersøking.</article> <article class="defaultP" margin-top="true">Gjeldande andre ledd blir nytt tredje ledd.</article> <article class="defaultP" margin-top="true">Overskrifta til § 2-8 skal lyde:</article><article class="futureLegalArticle" data-name="§2-8" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-8</span>. <span class="legalArticleTitle">Fritak frå nasjonale prøver og kartleggingsprøver</span></span></article> <article class="defaultP" margin-top="true">§ 2-8 første ledd første punktum skal lyde:</article><article class="defaultP">For elevar som får spesialundervisning etter kapittel 5 i opplæringslova, og der prøvene klart ikkje vil ha mykje å seie for opplæringa til eleven, kan skolen gjere vedtak om å frita eleven frå å delta i prøver og undersøkingar etter § 2-5 og § 2-6 første ledd.</article> <article class="defaultP" margin-top="true">§ 3-17 første ledd siste punktum skal lyde:</article><article class="defaultP">Om foreldra vel karakter i norsk skriftleg, kan dei også velje om eleven skal få karakter i eitt av skriftspråka eller i både bokmål og nynorsk.</article> <article class="defaultP" margin-top="true">§ 3-19 første ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-punkt-1"><article class="legalP" id="kapittel-1-foreslåttparagraf-1-punkt-1-ledd-1">har problem med å lære både bokmål og nynorsk på grunn av dokumentert sjukdom, skade eller dysfunksjon, eller</article></article></li></ul></article> <article class="defaultP" margin-top="true">§ 4-12 første ledd siste punktum skal lyde:</article><article class="defaultP">Den som vel karakter i norsk skriftleg, kan også velje om han eller ho skal få karakter i eitt av skriftspråka eller i både bokmål og nynorsk.</article> <article class="defaultP" margin-top="true">§ 4-13 første ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-punkt-2"><article class="legalP" id="kapittel-1-foreslåttparagraf-1-punkt-2-ledd-1">har problem med å lære både bokmål og nynorsk på grunn av dokumentert sjukdom, skade eller dysfunksjon, eller</article></article></li></ul></article> <article class="defaultP" margin-top="true">§ 5-14 første ledd andre punktum skal lyde:</article><article class="defaultP">Fylkeskommunen skal innhente uttale frå dei som har gitt den opphavlege bedømminga, jf. § 3-52 og § 3-54, før saka blir send til klageinstansen.</article> <article class="defaultP" margin-top="true">§ 5-15 skal lyde:</article><article class="futureLegalArticle" data-name="§5-15" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5-15</span>. <span class="legalArticleTitle">Klage på realkompetansevurdering</span></span><article class="legalP" id="kapittel-1-foreslåttparagraf-2-ledd-1">Ved klage på realkompetansevurdering, jf. § 4-6, § 4-11 og § 6-46, gjeld klagereglane i forvaltningslova bortsett frå det som følgjer om klageinstansen sin kompetanse i § 5-3 første ledd.</article></article> <article class="defaultP" margin-top="true">§ 6-10 skal lyde:</article><article class="futureLegalArticle" data-name="§6-10" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 6-10</span>. <span class="legalArticleTitle">Klage på vedtak om inntak</span></span><article class="legalP" id="kapittel-1-foreslåttparagraf-3-ledd-1">Avgjerda om inntak til vidaregåande opplæring er enkeltvedtak etter forvaltningslova. Søkjarar kan klage på enkeltvedtaket i samsvar med føresegnene i opplæringslova § 15-2 og forvaltningslova kapittel <i>VI.</i></article></article> <article class="defaultP" margin-top="true">§ 6-13 første ledd bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">Har tilsvarande realkompetanse som fullført norsk grunnskoleopplæring for vaksne etter opplæringslova § 4A-1 og denne forskrifta § 4-29.</article></article></li></ul></article> <article class="defaultP" margin-top="true">§ 6-13 tredje ledd andre punktum skal lyde:</article><article class="defaultP">Kommunen gjennomfører ei vurdering av realkompetansen til søkjaren og gjer eit enkeltvedtak der det går fram om søkjaren oppfyller vilkåret i bokstav c etter krava i § 4-29, jf. opplæringslova § 4A-1, eller om søkjaren treng meir grunnskoleopplæring.</article> <article class="defaultP" margin-top="true">§ 6-21 skal lyde:</article><article class="futureLegalArticle" data-name="§6-21" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 6-21</span>. <span class="legalArticleTitle">Utrekning av poeng</span></span><article class="legalP" id="kapittel-1-foreslåttparagraf-4-ledd-1">Ved utrekning av poengsum skal alle standpunktkarakterar og eksamenskarakterar i faga leggjast til grunn.</article><article class="legalP" id="kapittel-1-foreslåttparagraf-4-ledd-2">Ved omrekning til poeng i dei faga som skal leggjast til grunn, følgjer ein denne framgangsmåten:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-4-ledd-2-punkt-1"><article class="legalP" id="kapittel-1-foreslåttparagraf-4-ledd-2-punkt-1-ledd-1">Kvar av talkarakterane frå grunnskolen får tilsvarande poengverdi og skal telje med sine respektive talverdiar. Samla poeng for karakterar blir eit utrekna gjennomsnitt (med to desimalar) multiplisert med 10.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-4-ledd-2-punkt-2"><article class="legalP" id="kapittel-1-foreslåttparagraf-4-ledd-2-punkt-2-ledd-1">I valfag skal det reknast ut eit gjennomsnitt av dei standpunktkarakterane eleven har fått på ungdomstrinnet. Gjennomsnittskarakteren skal førast med to desimalar.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-4-ledd-2-punkt-3"><article class="legalP" id="kapittel-1-foreslåttparagraf-4-ledd-2-punkt-3-ledd-1">I fag der det er fastsett i læreplanen for faget at sluttvurderingsuttrykket er «delteke» eller «bestått» eller at læreplanen ikkje inneheld vurderingsuttrykk, skal ikkje faget reknast med i poenga til søkjaren.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-4-ledd-2-punkt-4"><article class="legalP" id="kapittel-1-foreslåttparagraf-4-ledd-2-punkt-4-ledd-1">Dersom eleven er friteken frå opplæring etter § 1-11 eller § 1-12, eller er friteken frå vurdering med karakter etter § 3-17 til § 3-21, skal sluttvurderinga som søkjaren er friteken frå, ikkje reknast med i poenga til søkjaren.</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-4-ledd-2-punkt-5"><article class="legalP" id="kapittel-1-foreslåttparagraf-4-ledd-2-punkt-5-ledd-1">For søkjarar som har «Ikkje vurderingsgrunnlag» (IV) eller «Ikkje møtt til eksamen» (IM) som sluttvurdering i fag eller eksamen, skal dette vere med i utrekninga som nullverdi.</article></article></li></ul></article><article class="legalP" id="kapittel-1-foreslåttparagraf-4-ledd-3">For søkjarar som har vitnemål frå grunnskoleopplæring for vaksne etter § 4-29, skal poeng reknast ut etter første ledd og andre ledd bokstav a. For vaksne som er fritekne frå opplæring etter § 1-11 eller § 1-12, eller fritekne frå vurdering med karakter etter § 4-12 eller § 4-13, skal sluttvurderinga som den vaksne er friteken frå, ikkje reknast med i poengutrekninga. Om søkjaren har fått godkjent eit eller fleire fag gjennom ei realkompetansevurdering, skal ikkje dette reknast med i poenga til søkjaren. Om søkjaren er realkompetansevurdert i meir enn halvparten av faga, skal han eller ho takast inn til Vg1 etter § 6-24.</article></article> <article class="defaultP" margin-top="true">§ 6-24 tredje ledd skal lyde:</article><article class="legalP" id="kapittel-1-ledd-4">Dette gjeld òg søkjarar som gjennom ei realkompetansevurdering har fått godkjent meir enn halvparten av faga som krevst for vitnemål etter § 4-29.</article> <article class="defaultP" margin-top="true">§ 6-27 tredje punktum skal lyde:</article><article class="defaultP">Den eleven som ønskjer å ta opp fag som han eller ho allereie har karakteren 2 eller betre i, må melde seg til eksamen som privatist, jf. § 3-24 tredje ledd.</article> <article class="defaultP" margin-top="true">§ 6-34 andre ledd bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">Dersom eleven er friteken frå opplæring etter § 1-11 eller § 1-12, eller er friteken frå vurdering med karakter etter § 3-18, § 3-19 og § 3-20, skal sluttvurderinga som søkjaren er friteken frå, ikkje reknast med i poenga til søkjaren.</article></article></li></ul></article> <article class="defaultP" margin-top="true">§ 6-46 andre ledd første punktum skal lyde:</article><article class="defaultP">I realkompetansevurderinga skal fylkeskommunen vurdere om den formelle, uformelle og ikkje-formelle kompetansen til søkjaren kan godkjennast som likeverdig med den kompetansen som blir oppnådd gjennom vidaregåande opplæring, jf. § 4-6.</article> <article class="defaultP" margin-top="true">Overskrifta til kapittel 9 skal lyde:</article><span class="futuretitle" id="kapittel-1-foreslåttittel-1">Kapittel 9. Rådgivande folkerøysting om skriftleg hovudmål i grunnskolen</span> <article class="defaultP" margin-top="true">§ 11-8 andre ledd skal lyde:</article><article class="legalP" id="kapittel-1-ledd-5">Som gjennomgått opplæring skal ein òg rekne med oppnådd kompetanse etter realkompetansevurdering jf. § 4-6 eller etter eksamen bestått som privatist.</article> <article class="defaultP" margin-top="true">Overskrifta til kapittel 17 skal lyde:</article><span class="futuretitle" id="kapittel-1-foreslåttittel-2">Kapittel 17. Elevens rett til læremiddel på ønskja skriftspråk</span> <article class="defaultP" margin-top="true">Overskrifta til § 17-1 skal lyde:</article><article class="futureLegalArticle" data-name="§17-1" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 17-1</span>. <span class="legalArticleTitle">Elevens rett til læremiddel på ønskja skriftspråk</span></span></article> <article class="defaultP" margin-top="true">§ 17-1 første ledd første punktum skal lyde:</article><article class="defaultP">Eleven har rett til læremiddel på ønskja skriftspråk; nynorsk eller bokmål.</article> <article class="defaultP" margin-top="true">§ 17-3 første punktum skal lyde:</article><article class="defaultP">Skoleeigaren har ansvaret for at retten til eleven til læremiddel på ønskja skriftspråk blir oppfylt etter § 17-1 og § 17-2.</article> <article class="defaultP" margin-top="true">§ 20-3 fjerde ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-foreslåttparagraf-5-punkt-1"><article class="legalP" id="kapittel-1-foreslåttparagraf-5-punkt-1-ledd-1">varsling dersom det er fare for at det ikkje er grunnlag for vurdering i fag, orden og oppførsel eller fare for at eleven kan få karakteren nokså godt eller lite godt i orden eller oppførsel, jf. § 3-8</article></article></li></ul></article> <article class="defaultP" margin-top="true">§ 20-4 fjerde ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-foreslåttparagraf-5-punkt-2"><article class="legalP" id="kapittel-1-foreslåttparagraf-5-punkt-2-ledd-1">varsling dersom det er fare for at det ikkje er grunnlag for vurdering i fag, orden og oppførsel eller fare for at eleven kan få karakteren nokså godt eller lite godt i orden eller oppførsel, jf. § 3-8</article></article></li></ul></article> <article class="defaultP" margin-top="true">§ 23-3 skal lyde:</article><article class="futureLegalArticle" data-name="§23-3" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 23-3</span>. <span class="legalArticleTitle">Dispensasjon frå krava til å få vitnemål i § 3-39 grunna streik våren 2010</span></span><article class="legalP" id="kapittel-1-foreslåttparagraf-6-ledd-1">Dei elevane i vidaregåande opplæring som grunna streiken våren 2010 manglar eksamenskarakterar i eit eller fleire fag som ikkje har fått avlagt eksamen etter føresegnene, har i desse faga dispensasjon frå krava i § 3-39 andre ledd.</article></article> <article class="defaultP" margin-top="true">§ 23-4 skal lyde:</article><article class="futureLegalArticle" data-name="§23-4" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 23-4</span>. <span class="legalArticleTitle">Dispensasjon frå krava til å få vitnemål i § 3-39 grunna streik våren 2012</span></span><article class="legalP" id="kapittel-1-foreslåttparagraf-7-ledd-1">Dei elevane i vidaregåande opplæring som grunna streiken våren 2012 manglar eksamenskarakterar i eit eller fleire fag eller som ikkje har fått avlagt eksamen etter føresegnene, har i desse faga dispensasjon frå krava i § 3-39 andre ledd.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2022-11-14-1959/KAPITTEL_2"><h2 data-text-align="center">II</h2><article class="defaultP">I forskrift 14. juli 2006 nr. 932 til privatskolelova blir det gjort følgjande endringar:</article> <article class="defaultP" margin-top="true">§ 2-6 nytt andre ledd skal lyde:</article><article class="legalP" id="kapittel-2-ledd-1">Dei internasjonale undersøkingane må gjennomførast i tråd med retningslinjene for kvar enkelt undersøking.</article> <article class="defaultP" margin-top="true">Gjeldande andre ledd blir nytt tredje ledd.</article> <article class="defaultP" margin-top="true">Overskrifta til § 2-7 skal lyde:</article><article class="futureLegalArticle" data-name="§2-7" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 2-7</span>. <span class="legalArticleTitle">Fritak frå nasjonale prøver og kartleggingsprøver</span></span></article> <article class="defaultP" margin-top="true">§ 2-7 første ledd første punktum skal lyde:</article><article class="defaultP">For elevar som får spesialundervisning etter privatskolelova § 3-6, og der prøvene klart ikkje vil ha mykje å seie for opplæringa til eleven, kan skolen gjere vedtak om å frita eleven frå å delta i prøver og undersøkingar etter § 2-4 og § 2-5 første ledd.</article> <article class="defaultP" margin-top="true">§ 2A-11 andre ledd andre punktum skal lyde:</article><article class="defaultP">For trekk til eksamen i grunnskolen gjeld § 3-26 tredje ledd.</article> <article class="defaultP" margin-top="true">§ 3-8 andre ledd skal lyde:</article><article class="legalP" id="kapittel-2-ledd-2">Varselet skal givast straks det er klart at det er fare for nedsatt karakter eller bortfall av karakter, og skal gi eleven høve til å få karakter i fag eller ikkje få nedsett karakter i orden eller åtferd.</article> <article class="defaultP" margin-top="true">§ 3-17 første ledd siste punktum skal lyde:</article><article class="defaultP">Om foreldra vel karakter i norsk skriftleg, kan dei også velje om eleven skal få karakter i eitt av skriftspråka eller i både bokmål og nynorsk.</article> <article class="defaultP" margin-top="true">§ 3-19 første ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-2-ledd-2-punkt-1"><article class="legalP" id="kapittel-2-ledd-2-punkt-1-ledd-1">har problem med å lære både bokmål og nynorsk på grunn av dokumentert sjukdom, skade eller dysfunksjon, eller</article></article></li></ul></article> <article class="defaultP" margin-top="true">§ 4-2 fjerde ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-2-ledd-2-punkt-2"><article class="legalP" id="kapittel-2-ledd-2-punkt-2-ledd-1">varsling dersom det er fare for at det ikkje er grunnlag for vurdering i fag, orden og oppførsel eller fare for at eleven kan få karakteren nokså godt eller lite godt i orden eller oppførsel, jf. § 3-8</article></article></li></ul></article> <article class="defaultP" margin-top="true">§ 4-3 fjerde ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-2-ledd-2-punkt-3"><article class="legalP" id="kapittel-2-ledd-2-punkt-3-ledd-1">varsling dersom det er fare for at det ikkje er grunnlag for vurdering i fag, orden og oppførsel eller fare for at eleven kan få karakteren nokså godt eller lite godt i orden eller oppførsel, jf. § 3-8</article></article></li></ul></article> <article class="defaultP" margin-top="true">§ 5a-1 andre ledd skal lyde:</article><article class="legalP" id="kapittel-2-ledd-3">Når det gjeld fritak frå vurdering i skriftleg sidemål, sjå § 3-19.</article> <article class="defaultP" margin-top="true">§ 5a-2 andre punktum skal lyde:</article><article class="defaultP">Eleven må leggje fram ei fråsegn frå lege som dokumenterer at opplæringa er til skade for eleven, og at tilpassa opplæring ikkje er mogleg, jf. § 3-20.</article> <article class="defaultP" margin-top="true">§ 11-9 første ledd bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-2-ledd-3-punkt-1"><article class="legalP" id="kapittel-2-ledd-3-punkt-1-ledd-1">har tilsvarande realkompetanse som fullført norsk grunnskoleopplæring for vaksne etter opplæringslova § 4A-1 og forskrift til opplæringslova § 4-29.</article></article></li></ul></article> <article class="defaultP" margin-top="true">§ 11-9 tredje ledd andre punktum skal lyde:</article><article class="defaultP">Heimkommunen gjennomfører ei vurdering av realkompetansen til søkjaren og gjer eit enkeltvedtak der det går fram om søkjaren oppfyller vilkåret i bokstav c etter krava i § 4-29, jf. opplæringslova § 4A-1, eller om søkjaren treng meir grunnskoleopplæring.</article> <article class="defaultP" margin-top="true">§ 11-10 tredje ledd skal lyde:</article><article class="legalP" id="kapittel-2-ledd-4">Dette gjeld òg søkjarar som gjennom ei realkompetansevurdering har fått godkjent meir enn halvparten av faga som krevst for vitnemål etter forskrift til opplæringslova § 4-29.</article></section><section class="section" data-name="kapIII" id="kapittel-3" data-lovdata-URL="LTI/forskrift/2022-11-14-1959/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringane blir sette i verk straks.</article></section></main></body></html>