<!DOCTYPE html><html lang="no"><head><title>Forskrift om endring i forskrift om opptak, studier, eksamen og grader ved VID vitenskapelige høgskole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-09-19-1660</dd><dt class="dokid">DokumentID</dt><dd class="dokid">LTI/forskrift/2022-09-19-1660</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>VID vitenskapelige høgskole</li></ul></dd><dt class="dateInForce">I kraft fra</dt><dd class="dateInForce">2022-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-12-12-1595</li></ul></dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-2</li><li>lov/2005-04-01-15/§3-3</li><li>lov/2005-04-01-15/§3-4</li><li>lov/2005-04-01-15/§3-5</li><li>lov/2005-04-01-15/§3-5a</li><li>lov/2005-04-01-15/§3-5b</li><li>lov/2005-04-01-15/§3-5c</li><li>lov/2005-04-01-15/§3-5d</li><li>lov/2005-04-01-15/§3-5e</li><li>lov/2005-04-01-15/§3-5f</li><li>lov/2005-04-01-15/§3-5h</li><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§3-8</li><li>lov/2005-04-01-15/§3-9</li><li>lov/2005-04-01-15/§3-10</li><li>lov/2005-04-01-15/§3-11</li><li>lov/2005-04-01-15/§4-2</li><li>lov/2005-04-01-15/§4-5</li><li>lov/2005-04-01-15/§4-7</li><li>lov/2005-04-01-15/§4-8</li><li>lov/2005-04-01-15/§4-9</li><li>lov/2005-04-01-15/§4-10</li><li>lov/2005-04-01-15/§5-1</li><li>lov/2005-04-01-15/§5-2</li><li>lov/2005-04-01-15/§5-3</li><li>forskrift/2005-12-16-1574</li><li>forskrift/2005-12-01-1392</li><li>forskrift/2017-01-06-13</li><li>forskrift/2018-12-21-2221</li></ul></dd><dt class="dateOfPublication">Kunngjort</dt><dd class="dateOfPublication">2022-09-29 14:55</dd><dt class="journalNumber">Journalnummer</dt><dd class="journalNumber">2022-1268</dd><dt class="title">Tittel</dt><dd class="title">Forskrift om endring i forskrift om opptak, studier, eksamen og grader ved VID vitenskapelige høgskole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av høgskolestyret ved VID vitenskapelige høgskole 19. september 2022 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-2, § 3-3, § 3-4, § 3-5, § 3-5a, § 3-5b, § 3-5c, § 3-5d, § 3-5e, § 3-5f, § 3-5h, § 3-6, § 3-7, § 3-8, § 3-9, § 3-10, § 3-11, § 4-2, § 4-5, § 4-7, § 4-8, § 4-9, § 4-10, § 5-1, § 5-2 og § 5-3, forskrift 16. desember 2005 nr. 1574 om grader og yrkesutdanninger, beskyttet tittel og normert studietid ved universiteter og høyskoler, forskrift 1. desember 2005 nr. 1392 om krav til mastergrad, forskrift 6. januar 2017 nr. 13 om opptak til høgare utdanning og forskrift 21. desember 2018 nr. 2221 om godkjenning av norsk og utenlandsk høyere utdanning og av realkompetanse (godkjenningsforskriften).</dd><dt class="refid">RefID</dt><dd class="refid">forskrift/2022-09-19-1660</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, studier, eksamen og grader ved VID vitenskapelige høgskole<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-09-19-1660" id="dokument"><h1>Forskrift om endring i forskrift om opptak, studier, eksamen og grader ved VID vitenskapelige høgskole</h1><section class="section" data-name="kapI" id="kapittel-1" data-lovdata-URL="LTI/forskrift/2022-09-19-1660/KAPITTEL_1"><h2 data-text-align="center">I</h2><article class="defaultP">I forskrift 12. desember 2016 nr. 1595 om opptak, studier, eksamen og grader ved VID vitenskapelige høgskole gjøres følgende endringer:</article> <article class="defaultP" margin-top="true">§ 2 skal lyde:</article><article class="defaultP"><i>Ekstraordinær eksamen</i>: en eksamen som arrangeres når høgskolen i særlige tilfeller finner det nødvendig.</article><article class="defaultP"><i>Emne:</i> en studiepoenggivende enhet med et fastsatt faglig innhold.</article><article class="defaultP"><i>Emnebeskrivelse</i>: oversikt over faglig innhold, forventet læringsutbytte, organisering og arbeidsmåter, vurderingsformer, pensum, eventuell nærværsplikt og forkunnskapskrav for et emne. Alle emner skal ha en emnebeskrivelse.</article><article class="defaultP"><i>Obligatorisk aktivitet:</i> en studieaktivitet som må være gjennomført og godkjent for å gå opp til eksamen i et emne eller for å bestå et emne, men der vurderingen ikke inngår i beregningsgrunnlaget for karakteren. Obligatorisk aktivitet angis i emnebeskrivelse eller studieplan.</article><article class="defaultP"><i>Privatist</i>: en person som går opp til eksamen etter universitets- og høyskoleloven § 3-10 uten å være tatt opp som student ved VID vitenskapelige høgskole.</article><article class="defaultP"><i>Rammeplan:</i> en plan for et studium der departementet har fastsatt nasjonale rammer for innholdet i studiet.</article><article class="defaultP"><i>Student:</i> en person som er tatt opp til et emne eller studieprogram ved VID vitenskapelige høgskole i samsvar med universitets- og høyskoleloven § 3-6 og § 3-7.</article><article class="defaultP"><i>Studieplaner</i>: planer utarbeidet ved høgskolen som beskriver mål, innhold og organisering av studier som ikke reguleres av nasjonal rammeplan.</article><article class="defaultP"><i>Studieprogram</i>: studieløp med et definert innhold i henhold til fag- eller studieplan som fører fram til en avsluttende eksamen eller grad.</article><article class="defaultP"><i>Studierett:</i> rettighet til å gjennomføre et studium eller et enkeltemne etter aktuell fag- eller studieplan.</article><article class="defaultP"><i>Utsatt eksamen:</i> vurdering som arrangeres for studenter som har levert legeerklæring eller hatt annet dokumentert gyldig fravær ved ordinær eksamen. Også for studenter som har gjennomført, men ikke bestått ordinær eksamen.</article> <article class="defaultP" margin-top="true">§ 15 tredje ledd skal lyde:</article><article class="numberedLegalP" data-numerator="3" id="kapittel-1-nummer-1">(3) Utdanningsplanen skal inneholde bestemmelser om institusjonens ansvar og forpliktelser overfor studenten og studentens forpliktelser overfor institusjonen.</article> <article class="defaultP" margin-top="true">§ 16 fjerde ledd oppheves. Femte ledd blir fjerde ledd, sjette ledd blir femte ledd og syvende ledd blir sjette ledd. § 16 skal etter dette lyde:</article><article class="numberedLegalP" data-numerator="1" id="kapittel-1-nummer-2">(1) En student kan søke om permisjon ved fødsel/adopsjon, til omsorg for barn, tjeneste etter forsvarsloven § 17, verv i studentpolitiske organer, sykdom og når det foreligger andre særlige grunner.</article><article class="numberedLegalP" data-numerator="2" id="kapittel-1-nummer-3">(2) Studenten må som hovedregel ha gjennomført minst ett semester eller mer for å søke permisjon. Betingelse om gjennomført 1. semester gjelder ikke når fødsel/adopsjon er årsak til permisjonen, jf. universitets- og høyskoleloven § 4-5.</article><article class="numberedLegalP" data-numerator="3" id="kapittel-1-nummer-4">(3) Som hovedregel gis det permisjon for inntil ett år av gangen.</article><article class="numberedLegalP" data-numerator="4" id="kapittel-1-nummer-5">(4) Studenten har rett til å gjenoppta studiene på tilsvarende nivå som før permisjonen, men utdanningsplanen må tilpasses gjeldende studieplan.</article><article class="numberedLegalP" data-numerator="5" id="kapittel-1-nummer-6">(5) Dersom en student ønsker å avlegge eksamen i sin permisjonstid, må det betales semesteravgift for det aktuelle semesteret. Dersom en student ønsker å følge undervisning, gjennomføre obligatoriske aktiviteter og/eller få veiledning må det i tillegg betales studieavgift for det aktuelle semesteret.</article><article class="numberedLegalP" data-numerator="6" id="kapittel-1-nummer-7">(6) Studieseksjonen avgjør søknader om permisjon.</article> <article class="defaultP" margin-top="true">§ 17 annet ledd skal lyde:</article><article class="numberedLegalP" data-numerator="2" id="kapittel-1-nummer-8">(2) Det skal framgå av studieplan eller emnebeskrivelse hvilken vurderingsform et emne har.</article> <article class="defaultP" margin-top="true">§ 19 skal lyde:</article><article class="legalP" id="kapittel-1-ledd-1">For å gå opp til eksamen må studenten ha betalt studie- og semesteravgiftene, fullført semesterregistering og fått godkjent de obligatoriske aktiviteter som kreves i henhold til studieplan eller emnebeskrivelse, herunder forkunnskapskrav i det aktuelle emne.</article> <article class="defaultP" margin-top="true">§ 23 tredje og syvende skal lyde:</article><article class="numberedLegalP" data-numerator="3" id="kapittel-1-nummer-9">(3) En student som har hatt gyldig fravær ved ordinær eksamen, har rett til å gå opp til utsatt eksamen. Som gyldig fravær regnes sykdom eller annen dokumentert tvingende fraværsgrunn. Det settes ikke opp utsatt eksamen for en student som har gyldig fravær ved forbedring av karakter.</article><article class="numberedLegalP" data-numerator="7" id="kapittel-1-nummer-10">(7) Ved vesentlig endring av studieplan, har en student rett til å gå opp til utsatt eksamen etter gammel ordning inntil to år etter at siste ordinære eksamen ble arrangert.</article> <article class="defaultP" margin-top="true">§ 26 fjerde ledd oppheves. Femte ledd blir fjerde ledd, sjette ledd blir femte ledd og syvende ledd blir sjette ledd:</article><article class="numberedLegalP" data-numerator="4" id="kapittel-1-nummer-11">(4) Studenter med annet morsmål enn norsk, som har kvalifisert seg til opptak ved å tilfredsstille et av norskkravene til fremmedspråklige søkere, gis ikke utvidet eksamenstid eller annen tilrettelegging av eksamen grunnet språkvansker alene. Det kan søkes om å bruke to-språklig ordbok og/eller rettskrivningsordbok på eksamen med tilsyn.</article><article class="numberedLegalP" data-numerator="5" id="kapittel-1-nummer-12">(5) Søknad om tilrettelegging sendes til studieseksjonen.</article><article class="numberedLegalP" data-numerator="6" id="kapittel-1-nummer-13">(6) Rektor kan fastsette utfyllende bestemmelser om tilrettelegging av eksamen og alternative vurderingsformer.</article> <article class="defaultP" margin-top="true">§ 27 skal lyde:</article><article class="legalP" id="kapittel-1-ledd-2">Eksamensoppgaver utformes som hovedregel på norsk, eventuelt på engelsk i henhold til studieplan eller emnebeskrivelse. Besvarelser kan skrives på norsk, svensk eller dansk med mindre annet er bestemt i studieplan.</article> <article class="defaultP" margin-top="true">§ 30 første og femte ledd skal lyde:</article><article class="numberedLegalP" data-numerator="1" id="kapittel-1-nummer-14">(1) Forsøk på fusk eller konsekvenser av fusk reguleres av universitets- og høyskoleloven. Vedtak fattes av høgskolens nemnd for studentsaker, jf. universitets- og høyskoleloven § 4-7 og § 4-8.</article><article class="numberedLegalP" data-numerator="5" id="kapittel-1-nummer-15">(5) Høgskolens nemnd for studentsaker fastsetter reaksjonsform ved fusk eller forsøk på fusk i henhold til universitets- og høyskoleloven § 4-7 og § 4-8.</article></section><section class="section" data-name="kapII" id="kapittel-2" data-lovdata-URL="LTI/forskrift/2022-09-19-1660/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringsforskriften trer i kraft fra 1. oktober 2022.</article></section></main></body></html>