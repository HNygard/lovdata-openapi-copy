<!DOCTYPE html><html lang="no"><head><title>Forskrift som utfyller dyrehelseforskriften med bestemmelser om krav til biosikkerhet ved godkjenning av akvakulturanlegg og forflytninger av akvatiske dyr mv. (akvabiosikkerhetsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-04-05-624</dd><dt class="dokid">DokumentID</dt><dd class="dokid">LTI/forskrift/2022-04-05-624</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Havbruksavdelingen</li></ul></dd><dt class="dateInForce">I kraft fra</dt><dd class="dateInForce">2022-04-28, departementet bestemmer</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§3</li><li>lov/2003-12-19-124/§7</li><li>lov/2003-12-19-124/§12</li><li>lov/2003-12-19-124/§14</li><li>lov/2003-12-19-124/§15</li><li>lov/2003-12-19-124/§16</li><li>lov/2003-12-19-124/§19</li><li>lov/2003-12-19-124/§28</li><li>forskrift/2003-12-19-1790</li><li>forskrift/2004-05-05-884</li></ul></dd><dt class="legalArea">Rettsområde</dt><dd class="legalArea"><ul><li>Fiskeri- og fangstrett og havbruk &gt; Akvakultur. Havbruk</li></ul></dd><dt class="dateOfPublication">Kunngjort</dt><dd class="dateOfPublication">2022-04-28 16:00</dd><dt class="journalNumber">Journalnummer</dt><dd class="journalNumber">2022-0417</dd><dt class="titleShort">Korttittel</dt><dd class="titleShort">Akvabiosikkerhetsforskriften</dd><dt class="title">Tittel</dt><dd class="title">Forskrift som utfyller dyrehelseforskriften med bestemmelser om krav til biosikkerhet ved godkjenning av akvakulturanlegg og forflytninger av akvatiske dyr mv. (akvabiosikkerhetsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 5. april 2022 med hjemmel i lov 19. desember 2003 nr. 124 om matproduksjon og mattrygghet mv. (matloven) § 3, § 7, § 12, § 14, § 15, § 16 og § 19 og § 28, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884. <br /> <strong>EØS-henvisninger:</strong> EØS-avtalen vedlegg I kap. I del 1.1 nr. 13i (forordning (EU) 2020/691) og nr. 13j (forordning (EU) 2020/990).</dd><dt class="refid">RefID</dt><dd class="refid">forskrift/2022-04-05-624</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift som utfyller dyrehelseforskriften med bestemmelser om krav til biosikkerhet ved godkjenning av akvakulturanlegg og forflytninger av akvatiske dyr mv. (akvabiosikkerhetsforskriften)<ul class="tocSubUl"><li>Kapittel I. Virkeområde og gjennomføring<ul class="tocSubUl"><li>§ 1. Saklig virkeområde</li><li>§ 2. Stedlig virkeområde</li><li>§ 3. Godkjenning, registrering, journalføring og transport</li><li>§ 4. Forflytninger av akvatiske dyr og produkter av akvatiske dyr</li><li>§ 5. Unntak fra krav til registering og journalføring</li></ul></li><li>Kapittel II. Utfyllende nasjonale bestemmelser – krav til godkjenning og registering<ul class="tocSubUl"><li>§ 6. Ytterligere krav til godkjenning, med krav til vurdering av avstand til annen akvakulturrelatert virksomhet, vassdrag m.m.</li><li>§ 7. Ytterligere krav til godkjenning, med krav til internkontroll</li><li>§ 8. Ytterligere krav til godkjenning av akvakulturanlegg som utgjør en vesentlig smitterisiko</li><li>§ 9. Krav til godkjenning av kultiveringsanlegg</li><li>§ 10. Krav til godkjenning av rensesentraler</li><li>§ 11. Krav til godkjenning av ekspedisjonssentraler</li><li>§ 12. Krav til godkjenning av gjenutleggingsområder</li><li>§ 13. Unntak fra krav til godkjenning</li><li>§ 14. Unntak fra krav til registering</li></ul></li><li>Kapittel III. Administrative bestemmelser<ul class="tocSubUl"><li>§ 15. Tiltak, tilsyn og vedtak</li><li>§ 16. Straff</li><li>§ 17. Dispensasjon</li><li>§ 18. Ikrafttredelse</li></ul></li><li>Forordninger<ul class="tocSubUl"><li>Forordning (EU) 2020/691 om godkjenning, registrering, journalføring og transport</li><li>Forordning (EU) 2020/990 om forflytninger av akvatiske dyr og produkter av akvatiske dyr</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2022-04-05-624" id="dokument"><h1>Forskrift som utfyller dyrehelseforskriften med bestemmelser om krav til biosikkerhet ved godkjenning av akvakulturanlegg og forflytninger av akvatiske dyr mv. (akvabiosikkerhetsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2022-04-05-624/KAPITTEL_1"><h2>Kapittel I. Virkeområde og gjennomføring</h2><article class="legalArticle" data-lovdata-URL="LTI/forskrift/2022-04-05-624/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Saklig virkeområde</span></h3><article class="legalP" id="kapittel-1-paragraf-1-ledd-1">Forskriften utfyller bestemmelsene i forskrift 6. april 2022 nr. 631 om dyrehelse, som gjennomfører forordning (EU) 2016/429, og inneholder utfyllende bestemmelser om:<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">Registrering, godkjenning, journalføring og offentlig register.</article></article></li><li data-li-identifier="b." data-name="b."><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">Forflytninger i EØS av akvatiske dyr og produkter av akvatiske dyr, herunder krav til helsesertifikat, egenerklæring og melding om forflytning.</article></article></li><li data-li-identifier="c." data-name="c."><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">Unntak fra krav til registrering og journalføring.</article></article></li></ul></article></article><article class="legalArticle" data-lovdata-URL="LTI/forskrift/2022-04-05-624/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Stedlig virkeområde</span></h3><article class="legalP" id="kapittel-1-paragraf-2-ledd-1">Forskriften gjelder for norsk land- og sjøterritorium, på norske luft- og sjøfartøyer og innretninger på norsk kontinentalsokkel og i Norges økonomiske sone.</article></article><article class="legalArticle" data-lovdata-URL="LTI/forskrift/2022-04-05-624/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Godkjenning, registrering, journalføring og transport</span></h3><article class="legalP" id="kapittel-1-paragraf-3-ledd-1">EØS-avtalens vedlegg I kapittel I del 1.1 nr. 13i (forordning (EU) 2020/691) med utfyllende bestemmelser til europaparlaments- og rådsforordning (EU) 2016/429 når det gjelder bestemmelser om akvakulturanlegg og transportører av akvatiske dyr gjelder som forskrift med de tilpasninger som følger av vedlegg I kapittel I, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2022-04-05-624/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Forflytninger av akvatiske dyr og produkter av akvatiske dyr</span></h3><article class="legalP" id="kapittel-1-paragraf-4-ledd-1">EØS-avtalens vedlegg I kapittel I del 1.1. nr. 13j (forordning (EU) 2020/990) med utfyllende bestemmelser til europaparlaments- og rådsforordning (EU) 2016/429 når det gjelder krav til dyrehelse og sertifikater ved forflytninger i Unionen av akvatiske dyr og animalske produkter av akvatiske dyr gjelder som forskrift med de tilpasninger som følger av vedlegg I kapittel I, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2022-04-05-624/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Unntak fra krav til registering og journalføring</span></h3><article class="legalP" id="kapittel-1-paragraf-5-ledd-1">EØS-avtalens vedlegg I kapittel I del 1.1... nr. .. (forordning (EU) 2021/2037 med utfyllende bestemmelser til europaparlaments- og rådsforordning (EU) 2016/429, når det gjelder bestemmelser om registering av akvakulturvirksomheter og journalføring for driftsansvarlige, gjelder som forskrift med de tilpasninger som følger av vedlegg I kapittel I..., protokoll 1 til avtalen og avtalen for øvrig.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2022-04-05-624/KAPITTEL_2"><h2>Kapittel II. Utfyllende nasjonale bestemmelser – krav til godkjenning og registering</h2><article class="legalArticle" data-lovdata-URL="LTI/forskrift/2022-04-05-624/§6" data-name="§6" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Ytterligere krav til godkjenning, med krav til vurdering av avstand til annen akvakulturrelatert virksomhet, vassdrag m.m.</span></h3><article class="legalP" id="kapittel-2-paragraf-1-ledd-1">I vurderingen av om akvakulturanlegget eller grupper av akvakulturanlegg utgjør en uakseptabel risiko for spredning av sykdom etter dyrehelseforskriften § 2, jf. forordning (EU) 2016/429 artikkel 181, nr. 1 c, skal det særlig legges vekt på kunnskap om strømforhold og avstand til vassdrag, annen akvakulturrelatert virksomhet og andre former for grupperinger av akvakulturanlegg som har betydning for smitterisikoen.</article></article><article class="legalArticle" data-lovdata-URL="LTI/forskrift/2022-04-05-624/§7" data-name="§7" id="kapittel-2-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Ytterligere krav til godkjenning, med krav til internkontroll</span></h3><article class="legalP" id="kapittel-2-paragraf-2-ledd-1">Driftsansvarlige skal i forbindelse med godkjenningen dokumentere at det er etablert et internkontrollsystem for akvakulturanlegget iht. forskrift 19. mars 2004 nr. 537 om internkontroll for å oppfylle akvakulturlovgivning, som sannsynliggjør at krav til smittehygienisk forsvarlig drift kan etterleves.</article></article><article class="legalArticle" data-lovdata-URL="LTI/forskrift/2022-04-05-624/§8" data-name="§8" id="kapittel-2-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Ytterligere krav til godkjenning av akvakulturanlegg som utgjør en vesentlig smitterisiko</span></h3><article class="legalP" id="kapittel-2-paragraf-3-ledd-1">Forordningen (EU) 2020/691 artikkel 7, jf. denne forskriftens § 3, gjelder også ved godkjenning av ethvert akvakulturanlegg eller grupper av akvakulturanlegg, som utgjør en vesentlig smitterisiko.</article></article><article class="legalArticle" data-lovdata-URL="LTI/forskrift/2022-04-05-624/§9" data-name="§9" id="kapittel-2-paragraf-4"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Krav til godkjenning av kultiveringsanlegg</span></h3><article class="legalP" id="kapittel-2-paragraf-4-ledd-1">Unntak fra krav om godkjenning i denne forskriftens § 3, jf. forordning (EU) 2020/691 artikkel 3 nr. 1, gjelder ikke for kultiveringsanlegg som skal flytte fisk til flere vassdrag.</article><article class="legalP" id="kapittel-2-paragraf-4-ledd-2">Kultiveringsanlegg som skal flytte fisk til flere vassdrag skal godkjennes iht. dyrehelseforskriften § 3, jf. forordning (EU) 2016/429 artikkel 181 nr. 1 og denne forskriftens § 2, jf. forordning (EU) 2020/691 artikkel 7.</article></article><article class="legalArticle" data-lovdata-URL="LTI/forskrift/2022-04-05-624/§10" data-name="§10" id="kapittel-2-paragraf-5"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Krav til godkjenning av rensesentraler</span></h3><article class="legalP" id="kapittel-2-paragraf-5-ledd-1">Unntak fra krav om godkjenning i denne forskriftens § 3, jf. forordning (EU) 2020/691 artikkel 3 nr. 1 bokstav c, gjelder ikke for rensesentraler.</article><article class="legalP" id="kapittel-2-paragraf-5-ledd-2">Rensesentraler skal godkjennes iht. dyrehelseforskriften § 3, jf. forordning (EU) 2016/429 artikkel 181 nr. 1 og denne forskriftens § 2, jf. forordning (EU) 2020/691 artikkel 12.</article></article><article class="legalArticle" data-lovdata-URL="LTI/forskrift/2022-04-05-624/§11" data-name="§11" id="kapittel-2-paragraf-6"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Krav til godkjenning av ekspedisjonssentraler</span></h3><article class="legalP" id="kapittel-2-paragraf-6-ledd-1">Unntak fra krav om godkjenning i denne forskriftens § 3, jf. forordning (EU) 2020/691 artikkel 3 nr. 1 bokstav d, gjelder ikke for ekspedisjonssentraler.</article><article class="legalP" id="kapittel-2-paragraf-6-ledd-2">Ekspedisjonssentraler skal godkjennes iht. dyrehelseforskriften § 3, jf. forordning (EU) 2016/429 artikkel 181 nr. 1 og denne forskriftens § 3, jf. forordning (EU) 2020/691 artikkel 13.</article></article><article class="legalArticle" data-lovdata-URL="LTI/forskrift/2022-04-05-624/§12" data-name="§12" id="kapittel-2-paragraf-7"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Krav til godkjenning av gjenutleggingsområder</span></h3><article class="legalP" id="kapittel-2-paragraf-7-ledd-1">Unntak fra krav om godkjenning i denne forskriftens § 3, jf. forordning (EU) 2020/691 artikkel 3 nr. 1 bokstav e, gjelder ikke for gjenutleggingsområder.</article><article class="legalP" id="kapittel-2-paragraf-7-ledd-2">Gjenutleggingsområder skal godkjennes iht. dyrehelseforskriften § 3, jf. forordning (EU) 2016/429 artikkel 181 nr. 1 og denne forskriftens § 3, jf. forordning (EU) 2020/691 artikkel 14.</article></article><article class="legalArticle" data-lovdata-URL="LTI/forskrift/2022-04-05-624/§13" data-name="§13" id="kapittel-2-paragraf-8"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Unntak fra krav til godkjenning</span></h3><article class="legalP" id="kapittel-2-paragraf-8-ledd-1">Driftsansvarlig for akvakulturanlegg som oppfyller de vilkår som er gitt i dyrehelseforskriften § 3, jf. forordning (EU) 2016/429 artikkel 176 nr. 2, er ikke forpliktet til å søke om godkjenning.</article></article><article class="legalArticle" data-lovdata-URL="LTI/forskrift/2022-04-05-624/§14" data-name="§14" id="kapittel-2-paragraf-9"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Unntak fra krav til registering</span></h3><article class="legalP" id="kapittel-2-paragraf-9-ledd-1">Driftsansvarlig for akvakulturanlegg som utgjør en ubetydelig risiko, jf. forordning 2016/429 artikkel 174, er ikke forpliktet til å registere følgende akvakulturanlegg:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-9-ledd-1-punkt-1"><article class="legalP" id="kapittel-2-paragraf-9-ledd-1-punkt-1-ledd-1">Lukkede akvakulturanlegg, eller anlegg med behandling av avløpsvannet, og som ikke flytter akvatiske dyr til andre akvakulturanlegg eller setter dem ut i naturen, og omfatter følgende typer anlegg: <ul class="defaultList"><li data-li-identifier="i." data-name="i."><article class="listArticle" id="kapittel-2-paragraf-9-ledd-1-punkt-1-ledd-1-punkt-1"><article class="legalP" id="kapittel-2-paragraf-9-ledd-1-punkt-1-ledd-1-punkt-1-ledd-1">Andre anlegg enn private hjem, hvor akvariedyr holdes som kjæledyr for fremvisning</article></article></li><li data-li-identifier="ii." data-name="ii."><article class="listArticle" id="kapittel-2-paragraf-9-ledd-1-punkt-1-ledd-1-punkt-2"><article class="legalP" id="kapittel-2-paragraf-9-ledd-1-punkt-1-ledd-1-punkt-2-ledd-1">Restauranter som holder akvakulturdyr for fremvisning til konsum</article></article></li><li data-li-identifier="iii." data-name="iii."><article class="listArticle" id="kapittel-2-paragraf-9-ledd-1-punkt-1-ledd-1-punkt-3"><article class="legalP" id="kapittel-2-paragraf-9-ledd-1-punkt-1-ledd-1-punkt-3-ledd-1">Virksomheter som holder akvakulturdyr til helserelaterte og andre lignende formål</article></article></li><li data-li-identifier="iv." data-name="iv."><article class="listArticle" id="kapittel-2-paragraf-9-ledd-1-punkt-1-ledd-1-punkt-4"><article class="legalP" id="kapittel-2-paragraf-9-ledd-1-punkt-1-ledd-1-punkt-4-ledd-1">Detaljister som holder akvatiske dyr for prydformål, forutsatt at dyrene kommer direkte fra et godkjent akvakulturanlegg, jf. forordning (EU) 2016/429 artikkel 176 eller artikkel 177, og som omsettes direkte til forbruker</article></article></li><li data-li-identifier="v." data-name="v."><article class="listArticle" id="kapittel-2-paragraf-9-ledd-1-punkt-1-ledd-1-punkt-5"><article class="legalP" id="kapittel-2-paragraf-9-ledd-1-punkt-1-ledd-1-punkt-5-ledd-1">Utendørs rekreasjonsanlegg som holder akvakulturdyr i dammer for fremvisning for prydformål eller vannkvalitetsmessige formål, forutsatt at dyrene kommer direkte fra et godkjent akvakulturanlegg, jf. forordning (EU) 2016/429 artikkel 176 eller artikkel 177</article></article></li><li data-li-identifier="vi." data-name="vi."><article class="listArticle" id="kapittel-2-paragraf-9-ledd-1-punkt-1-ledd-1-punkt-6"><article class="legalP" id="kapittel-2-paragraf-9-ledd-1-punkt-1-ledd-1-punkt-6-ledd-1">Private husholdninger, som holder akvakulturdyr utendørs i dammer eller tanker utelukkende for privat konsum, forutsatt at dyrene kommer direkte fra et godkjent akvakulturanlegg, jf. forordning (EU) 2016/429 artikkel 176 eller artikkel 177.</article></article></li></ul></article></article></li><li data-li-identifier="b." data-name="b."><article class="listArticle" id="kapittel-2-paragraf-9-ledd-1-punkt-2"><article class="legalP" id="kapittel-2-paragraf-9-ledd-1-punkt-2-ledd-1">Akvakulturanlegg som består av merder, beholder eller andre strukturer, hvor viltlevende akvatiske dyr holdes midlertidig i naturlige vannmasser, i det samme epidemiologiske område de ble fanget, mens de avventer å bli høstet til konsum.</article></article></li></ul></article></article></section><section class="section" data-name="kapIII" id="kapittel-3" data-lovdata-URL="LTI/forskrift/2022-04-05-624/KAPITTEL_3"><h2>Kapittel III. Administrative bestemmelser</h2><article class="legalArticle" data-lovdata-URL="LTI/forskrift/2022-04-05-624/§15" data-name="§15" id="kapittel-3-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Tiltak, tilsyn og vedtak</span></h3><article class="legalP" id="kapittel-3-paragraf-1-ledd-1">Mattilsynet gjennomfører tiltak, fører tilsyn og kan fatte nødvendige vedtak for å oppnå etterlevelse av bestemmelser gitt i eller i medhold av denne forskriften.</article></article><article class="legalArticle" data-lovdata-URL="LTI/forskrift/2022-04-05-624/§16" data-name="§16" id="kapittel-3-paragraf-2"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Straff</span></h3><article class="legalP" id="kapittel-3-paragraf-2-ledd-1">Overtredelse av bestemmelser gitt i denne forskriften eller enkeltvedtak gitt i medhold av forskriften, er straffbart i henhold til matloven § 28.</article></article><article class="legalArticle" data-lovdata-URL="LTI/forskrift/2022-04-05-624/§17" data-name="§17" id="kapittel-3-paragraf-3"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Dispensasjon</span></h3><article class="legalP" id="kapittel-3-paragraf-3-ledd-1">Mattilsynet kan i særskilte tilfelle dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="LTI/forskrift/2022-04-05-624/§18" data-name="§18" id="kapittel-3-paragraf-4"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Ikrafttredelse</span></h3><article class="legalP" id="kapittel-3-paragraf-4-ledd-1">Denne forskriften trer i kraft fra den blir kunngjort i Norsk Lovtidend. Forskriftens § 5 trer i kraft når departementet bestemmer.</article></article></section><section class="section" id="kapittel-4" data-lovdata-URL="LTI/forskrift/2022-04-05-624/KAPITTEL_4"><h2>Forordninger</h2><article class="legalP" id="kapittel-4-ledd-1">For å gjøre det lett å finne frem til ordlyden i de forordningene som blir gjennomført, gjengir vi dem i dette avsnittet. Teksten nedenfor er kun til informasjon, og er ikke en del av forskriften.</article><section class="section" id="kapittel-4-kapittel-1" data-lovdata-URL="LTI/forskrift/2022-04-05-624/KAPITTEL_4-1"><h3>Forordning (EU) 2020/691 om godkjenning, registrering, journalføring og transport</h3><article class="legalP" id="kapittel-4-kapittel-1-ledd-1">Nedenfor gjengis til informasjon dansk versjon av grunnrettsakten, forordning (EU) 2020/691 da norsk oversettelse ikke foreligger per dags dato.</article><article class="defaultP">(pdf)</article></section><section class="section" id="kapittel-4-kapittel-2" data-lovdata-URL="LTI/forskrift/2022-04-05-624/KAPITTEL_4-2"><h3>Forordning (EU) 2020/990 om forflytninger av akvatiske dyr og produkter av akvatiske dyr</h3><article class="legalP" id="kapittel-4-kapittel-2-ledd-1">Nedenfor gjengis til informasjon dansk versjon av grunnrettsakten, forordning (EU) 2020/990 da norsk oversettelse ikke foreligger per dags dato.</article><article class="defaultP">(pdf)</article></section></section></main></body></html>