<!DOCTYPE html><html lang="no"><head><title>Lov om endringer i barnehageloven (selvstendig rettssubjekt, forbud mot annen virksomhet, meldeplikt m.m.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2022-06-10-40</dd><dt class="dokid">DokumentID</dt><dd class="dokid">LTI/lov/2022-06-10-40</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2005-06-17-64</li></ul></dd><dt class="legalArea">Rettsområde</dt><dd class="legalArea"><ul><li>Skoler, universiteter og forskning &gt; Barnehager</li> <li>Familie-, person- og barnerett &gt; Barn og foreldre</li> <li>Forvaltnings- og kommunalrett &gt; Kommuner og fylkeskommuner</li></ul></dd><dt class="dateOfPublication">Kunngjort</dt><dd class="dateOfPublication">2022-06-10 11:50</dd><dt class="journalNumber">Journalnummer</dt><dd class="journalNumber">2022-0729</dd><dt class="titleShort">Korttittel</dt><dd class="titleShort">Endringslov til barnehageloven</dd><dt class="title">Tittel</dt><dd class="title">Lov om endringer i barnehageloven (selvstendig rettssubjekt, forbud mot annen virksomhet, meldeplikt m.m.)</dd><dt class="miscInformation">Annet om dokumentet</dt><dd class="miscInformation">Prop.82 L (2021–2022), Innst.403 L (2021–2022), Lovvedtak 77 (2021–2022). Stortingets første og andre gangs behandling hhv. 1. og 7. juni 2022. Fremmet av Kunnskapsdepartementet.</dd><dt class="refid">RefID</dt><dd class="refid">lov/2022-06-10-40</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i barnehageloven (selvstendig rettssubjekt, forbud mot annen virksomhet, meldeplikt m.m.)<ul class="tocSubUl"><li>I<ul class="tocSubUl"><li>§ 7. Barnehageeierens ansvar</li><li>§ 7 a. Barnehagens organisering</li><li>§ 7 b. Krav til samlet barnehageanlegg</li><li>§ 12. Særlige regler om klageinstans</li><li>§ 23 a. Forbud mot annen virksomhet</li><li>§ 23 b. Låneopptak i private barnehager</li><li>§ 23 c. Meldeplikt for private barnehager</li><li>§ 54. Statsforvalterens tilsyn med kommunen og fylkeskommunen</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2022-06-10-40" id="dokument"><h1>Lov om endringer i barnehageloven (selvstendig rettssubjekt, forbud mot annen virksomhet, meldeplikt m.m.)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 17. juni 2005 nr. 64 om barnehager (barnehageloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2022-06-10-40/KAPITTEL_1"><h2 data-text-align="center">I</h2><article class="defaultP">I lov 17. juni 2005 nr. 64 om barnehager gjøres følgende endringer:</article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Barnehageeierens ansvar</span></span><article class="legalP" id="kapittel-1-foreslåttparagraf-1-ledd-1">Barnehageeieren har ansvaret for at barnehagen drives i samsvar med gjeldende lover og forskrifter.</article></article> <article class="defaultP" margin-top="true">Ny § 7 a skal lyde:</article><article class="futureLegalArticle" data-name="§7a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7 a</span>. <span class="legalArticleTitle">Barnehagens organisering</span></span><article class="legalP" id="kapittel-1-foreslåttparagraf-2-ledd-1">Hver private barnehage skal være et selvstendig rettssubjekt.</article><article class="legalP" id="kapittel-1-foreslåttparagraf-2-ledd-2">Kommunale og private barnehager skal være registrert med eget organisasjonsnummer i Enhetsregisteret.</article><article class="legalP" id="kapittel-1-foreslåttparagraf-2-ledd-3">Første ledd gjelder ikke for barnehageeiere som alene, sammen med nærstående eller selskap i samme konsern eier<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-3-punkt-1"><article class="legalP" id="kapittel-1-foreslåttparagraf-2-ledd-3-punkt-1-ledd-1">ordinære barnehager med til sammen færre enn tretti barn,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-3-punkt-2"><article class="legalP" id="kapittel-1-foreslåttparagraf-2-ledd-3-punkt-2-ledd-1">familiebarnehager med til sammen færre enn ti barn, eller</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-3-punkt-3"><article class="legalP" id="kapittel-1-foreslåttparagraf-2-ledd-3-punkt-3-ledd-1">én åpen barnehage.</article></article></li></ul></article></article> <article class="defaultP" margin-top="true">Ny § 7 b skal lyde:</article><article class="futureLegalArticle" data-name="§7b" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7 b</span>. <span class="legalArticleTitle">Krav til samlet barnehageanlegg</span></span><article class="legalP" id="kapittel-1-foreslåttparagraf-3-ledd-1">Kommunale og private barnehagers lokaler og utearealer skal ligge samlet, med mindre særlige hensyn tilsier at de er på ulike steder.</article><article class="legalP" id="kapittel-1-foreslåttparagraf-3-ledd-2">Første ledd gjelder ikke for familiebarnehager og barnehageeiere som alene, sammen med nærstående eller selskap i samme konsern eier ordinære barnehager med til sammen færre enn tretti barn eller én åpen barnehage.</article></article> <article class="defaultP" margin-top="true">§ 12 skal lyde:</article><article class="futureLegalArticle" data-name="§12" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Særlige regler om klageinstans</span></span><article class="legalP" id="kapittel-1-foreslåttparagraf-4-ledd-1">Statsforvalteren er klageinstans for vedtak fattet av kommunen eller fylkeskommunen etter §§ 14 og 15, § 19 første ledd, §§ 24 til 26, §§ 35 til 38, § 53 og der det følger av forskrift gitt i medhold av denne loven.</article></article> <article class="defaultP" margin-top="true">§ 13 første ledd skal lyde:</article><article class="legalP" id="kapittel-1-ledd-1">Statsforvalteren skal veilede kommuner, fylkeskommuner og barnehager om denne loven med forskrifter, med unntak av bestemmelsene i kapittel V med forskrifter.</article> <article class="defaultP" margin-top="true">§ 23 femte ledd skal lyde:</article><article class="legalP" id="kapittel-1-ledd-2">Departementet kan gi forskrift om regnskap, revisjon, rapportering og dokumentasjon.</article> <article class="defaultP" margin-top="true">Ny § 23 a skal lyde:</article><article class="futureLegalArticle" data-name="§23a" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 23 a</span>. <span class="legalArticleTitle">Forbud mot annen virksomhet</span></span><article class="legalP" id="kapittel-1-foreslåttparagraf-5-ledd-1">Barnehagen skal ikke drive eller eie annen virksomhet i samme rettssubjekt som barnehagen.</article><article class="legalP" id="kapittel-1-foreslåttparagraf-5-ledd-2">Barnehagen kan likevel drive eller eie tilleggsvirksomhet som er nært knyttet til barnehagevirksomheten og utgjør en mindre del av den totale virksomheten. Departementet kan gi forskrift om hvilken tilleggsvirksomhet som er tillatt og krav til regnskap, revisjon, rapportering og dokumentasjon.</article><article class="legalP" id="kapittel-1-foreslåttparagraf-5-ledd-3">Første og andre ledd gjelder ikke for barnehageeiere som alene, sammen med nærstående eller selskap i samme konsern eier<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-5-ledd-3-punkt-1"><article class="legalP" id="kapittel-1-foreslåttparagraf-5-ledd-3-punkt-1-ledd-1">ordinære barnehager med til sammen færre enn tretti barn</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-5-ledd-3-punkt-2"><article class="legalP" id="kapittel-1-foreslåttparagraf-5-ledd-3-punkt-2-ledd-1">familiebarnehager med til sammen færre enn ti barn, eller</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-5-ledd-3-punkt-3"><article class="legalP" id="kapittel-1-foreslåttparagraf-5-ledd-3-punkt-3-ledd-1">én åpen barnehage.</article></article></li></ul></article></article> <article class="defaultP" margin-top="true">Ny § 23 b skal lyde:</article><article class="futureLegalArticle" data-name="§23b" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 23 b</span>. <span class="legalArticleTitle">Låneopptak i private barnehager</span></span><article class="legalP" id="kapittel-1-foreslåttparagraf-6-ledd-1">Barnehagen skal ikke ta opp lån på andre måter enn i finansforetak. Med finansforetak menes foretak etter finansforetaksloven § 1-3.</article><article class="legalP" id="kapittel-1-foreslåttparagraf-6-ledd-2">Første ledd første punktum gjelder ikke kortsiktig gjeld i forbindelse med den daglige driften.</article></article> <article class="defaultP" margin-top="true">Ny § 23 c skal lyde:</article><article class="futureLegalArticle" data-name="§23c" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 23 c</span>. <span class="legalArticleTitle">Meldeplikt for private barnehager</span></span><article class="legalP" id="kapittel-1-foreslåttparagraf-7-ledd-1">Private barnehager skal melde fra til kommunen og Utdanningsdirektoratet ved nedleggelse, eierskifte og andre organisatoriske endringer. Departementet kan gi forskrift om hva som skal regnes som organisatoriske endringer, og om hvordan meldeplikten skal gjennomføres.</article></article> <article class="defaultP" margin-top="true">§ 54 skal lyde:</article><article class="futureLegalArticle" data-name="§54" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 54</span>. <span class="legalArticleTitle">Statsforvalterens tilsyn med kommunen og fylkeskommunen</span></span><article class="legalP" id="kapittel-1-foreslåttparagraf-8-ledd-1">Statsforvalteren fører tilsyn med lovligheten av kommunens og fylkeskommunens oppfyllelse av pliktene de har etter §§ 10, 11 og 53 og kapittel IV, VI og VII med forskrifter, og plikten til å ha internkontroll etter kommuneloven § 25-1. Reglene i kommuneloven kapittel 30 gjelder for tilsynsvirksomheten.</article></article> <article class="defaultP" margin-top="true">§ 56 første ledd skal lyde:</article><article class="legalP" id="kapittel-1-ledd-3">Utdanningsdirektoratet fører tilsyn med at de private barnehagene drives i samsvar med bestemmelsene i kapittel V med forskrifter og § 9 om internkontroll for å sikre at kravene i kapittel V med forskrifter følges.</article> <article class="defaultP" margin-top="true">§ 56 tredje ledd skal lyde:</article><article class="legalP" id="kapittel-1-ledd-4">Utdanningsdirektoratet kan fatte vedtak om at tilskudd til barnehagen skal holdes tilbake dersom barnehagen har brutt bestemmelser i kapittel V med forskrifter eller § 9 om internkontroll for å sikre at kravene i kapittel V med forskrifter følges.</article></section><section class="section" data-name="kapII" id="kapittel-2" data-lovdata-URL="LTI/lov/2022-06-10-40/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tiden Kongen bestemmer. De ulike bestemmelsene kan settes i kraft til forskjellig tid.</article></section></main></body></html>