<!DOCTYPE html><html lang="no"><head><title>Lov om endringer i legemiddelloven (legemidler til dyr)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2022-06-17-54</dd><dt class="dokid">DokumentID</dt><dd class="dokid">LTI/lov/2022-06-17-54</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1992-12-04-132</li></ul></dd><dt class="legalArea">Rettsområde</dt><dd class="legalArea"><ul><li>Helse- og omsorgsrett &gt; Legemidler. Apotek</li> <li>Landbruk, jakt og skogbruk &gt; Dyrevern. Veterinær</li></ul></dd><dt class="dateOfPublication">Kunngjort</dt><dd class="dateOfPublication">2022-06-17 12:35</dd><dt class="journalNumber">Journalnummer</dt><dd class="journalNumber">2022-0736</dd><dt class="eeaReferences">EØS-henvisning</dt><dd class="eeaReferences">EØS-avtalen vedlegg II kapittel XIII <br /> nr. 22 (forordning (EU) 2019/6).</dd><dt class="titleShort">Korttittel</dt><dd class="titleShort">Endringslov til legemiddelloven</dd><dt class="title">Tittel</dt><dd class="title">Lov om endringer i legemiddelloven (legemidler til dyr)</dd><dt class="miscInformation">Annet om dokumentet</dt><dd class="miscInformation">Prop.102 LS (2021–2022), Innst.380 L (2021–2022), Lovvedtak 84 (2021–2022). Stortingets første og andre gangs behandling hhv. 2. og 7. juni 2022. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2022-06-17-54</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i legemiddelloven (legemidler til dyr)<ul class="tocSubUl"><li>I<ul class="tocSubUl"><li>§ 2 b. Gjennomføring av forordning om legemidler til dyr</li><li>§ 2 c. Anvendelse av lovens øvrige bestemmelser</li><li>§ 2 d. Forskrifter om legemidler til dyr</li><li>§ 13 b. Tilbakeholdelse, beslagleggelse og destruksjon av legemidler til dyr</li></ul></li><li>II Ikrafttredelses- og overgangsbestemmelser</li></ul></li></ul></dd></dl></header><main class="documentBody" data-lovdata-URL="LTI/lov/2022-06-17-54" id="dokument"><h1>Lov om endringer i legemiddelloven (legemidler til dyr)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 4. desember 1992 nr. 132 om legemidler m.v. (legemiddelloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2022-06-17-54/KAPITTEL_1"><h2 data-text-align="center">I</h2><article class="defaultP">I lov 4. desember 1992 nr. 132 om legemidler m.v. gjøres følgende endringer:</article> <article class="defaultP" margin-top="true">§ 1 nytt annet ledd skal lyde:</article><article class="legalP" id="kapittel-1-ledd-1">For legemidler til dyr gjelder kapittel I a. Dette gjelder likevel ikke for legemidler som nevnt i forordning om legemidler til dyr artikkel 2 nr. 7 bokstav a, b og d og for andre legemidler til dyr som ikke omfattes av virkeområdet til forordningen. For disse legemidlene gjelder loven med tilhørende forskrifter med unntak av bestemmelsene i kapittel I a.</article> <article class="defaultP" margin-top="true">§ 2 a nytt første ledd skal lyde:</article><article class="legalP" id="kapittel-1-ledd-2">For bruk av legemidler til dyr gjelder loven også i jurisdiksjonsområder etablert i medhold av lov 17. desember 1976 nr. 91 om Norges økonomiske sone og på kontinentalsokkelen.</article> <article class="defaultP" margin-top="true">Nåværende første ledd blir nytt annet ledd.</article> <article class="defaultP" margin-top="true">Nytt kapittel I a skal lyde:</article><span class="futuretitle" id="kapittel-1-foreslåttittel-1">Kap. I a. Legemidler til dyr</span><article class="futureLegalArticle" data-name="§2b" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2 b</span>. <span class="legalArticleTitle">Gjennomføring av forordning om legemidler til dyr</span></span><article class="legalP" id="kapittel-1-foreslåttparagraf-1-ledd-1">EØS-avtalen vedlegg II kapittel XIII om legemidler nr. 22 (forordning (EU) 2019/6 om legemidler til dyr (forordning om legemidler til dyr)) gjelder som lov med de tilpasninger som følger av vedlegg II, protokoll 1 til avtalen og avtalen for øvrig.</article></article><article class="futureLegalArticle" data-name="§2c" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2 c</span>. <span class="legalArticleTitle">Anvendelse av lovens øvrige bestemmelser</span></span><article class="legalP" id="kapittel-1-foreslåttparagraf-2-ledd-1">Loven §§ 2 tredje og fjerde ledd, 2 a, 3, 8 femte ledd, 10 tredje til femte ledd, 14 femte ledd, 16, 17, 18, 25 b, 28, 28 a, 29, 30, 30 a, 30 b, 31 og 32 annet ledd gjelder også for legemidler omfattet av forordning om legemidler til dyr. For legemidler omfattet av forordningen artikkel 2 nr. 6 bokstav a, gjelder i tillegg loven §§ 12 og 13.</article></article><article class="futureLegalArticle" data-name="§2d" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 2 d</span>. <span class="legalArticleTitle">Forskrifter om legemidler til dyr</span></span><article class="legalP" id="kapittel-1-foreslåttparagraf-3-ledd-1">Departementet kan gi forskrifter om<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">at pakningsvedlegg skal gis i papirformat, elektronisk format eller i begge disse formater, og om bruk av nasjonal identifikasjonskode på legemidlets pakning</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">registrering av legemiddelbruk for matproduserende dyr i henhold til forordning om legemidler til dyr artikkel 108 nr. 4 og bruk av legemidler til dyr i henhold til forordningen artikkel 110 til 114 og 116</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">forbud mot tilvirkning, import, distribusjon, besittelse, salg og levering av immunologiske legemidler til dyr i henhold til forordning om legemidler til dyr artikkel 110 nr. 1</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1">krav til dyrehelsepersonells rapporteringer av mistenkte bivirkninger i henhold til forordning om legemidler til dyr artikkel 79 nr. 2</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-3-ledd-1-punkt-5"><article class="legalP" id="kapittel-1-foreslåttparagraf-3-ledd-1-punkt-5-ledd-1">merking av homøopatiske legemidler, innvilgelse og avslag på søknad om registrering av homøopatiske legemidler og om endring av registrering, suspensjon og tilbakekall av registreringen, samt om plikt til å foreslå endringer av legemidlet og dets dokumentasjon</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-3-ledd-1-punkt-6"><article class="legalP" id="kapittel-1-foreslåttparagraf-3-ledd-1-punkt-6-ledd-1">grossistvirksomhet med legemidler til dyr, blant annet om søknad om tillatelse, saksbehandling, godkjenning og avslag og suspensjon, tilbakekall og endring av tillatelsen, om krav til grossisters personell, lokaler, oppbevaring og håndtering av legemidler til dyr og hvilke personer og virksomheter som grossister kan levere legemidler til</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-3-ledd-1-punkt-7"><article class="legalP" id="kapittel-1-foreslåttparagraf-3-ledd-1-punkt-7-ledd-1">parallellhandel med legemidler til dyr i henhold til forordning om legemidler til dyr artikkel 102 nr. 3</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-3-ledd-1-punkt-8"><article class="legalP" id="kapittel-1-foreslåttparagraf-3-ledd-1-punkt-8-ledd-1">reklame for legemidler til dyr i henhold til forordning om legemidler til dyr artikkel 122</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-3-ledd-1-punkt-9"><article class="legalP" id="kapittel-1-foreslåttparagraf-3-ledd-1-punkt-9-ledd-1">gjennomføring og utfylling av forordning om legemidler til dyr</article></article></li><li data-li-identifier="j)" data-name="j)"><article class="listArticle" id="kapittel-1-foreslåttparagraf-3-ledd-1-punkt-10"><article class="legalP" id="kapittel-1-foreslåttparagraf-3-ledd-1-punkt-10-ledd-1">unntak fra krav om <ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-3-ledd-1-punkt-10-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-10-ledd-1-punkt-1-ledd-1">markedsføringstillatelse for legemidler til visse kjæledyr og i henhold til forordning om legemidler til dyr artikkel 110 nr. 2 og 3, artikkel 112 til 114 og artikkel 116</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-3-ledd-1-punkt-10-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-10-ledd-1-punkt-2-ledd-1">bruk av norsk språk for preparatomtale, merking og pakningsvedlegg for legemidler til dyr</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-3-ledd-1-punkt-10-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-10-ledd-1-punkt-3-ledd-1">tilvirkertillatelse ved tilberedning, oppdeling eller presentasjon av legemidler, eller ved endringer i pakningen, når disse handlingene utelukkende utføres i tilknytning til detaljsalg til offentligheten</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-3-ledd-1-punkt-10-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-10-ledd-1-punkt-4-ledd-1">grossisttillatelse for levering av begrensede mengder legemidler til dyr fra en detaljist i Norge til en annen</article></article></li></ul></article></article></li></ul></article><article class="legalP" id="kapittel-1-foreslåttparagraf-3-ledd-2">Tilsynsmyndigheten kan i særlige tilfeller gjøre unntak fra kravet om markedsføringstillatelse, forutsatt at det ikke vil stride mot § 2 b.</article></article> <article class="defaultP" margin-top="true">§ 8 første ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-2-punkt-1"><article class="legalP" id="kapittel-1-foreslåttparagraf-3-ledd-2-punkt-1-ledd-1">Legemidler som er fremstilt industrielt eller ved bruk av en industriell prosess.</article></article></li></ul></article> <article class="defaultP" margin-top="true">§ 8 første ledd bokstav b oppheves.</article> <article class="defaultP" margin-top="true">Ny § 13 b skal lyde:</article><article class="futureLegalArticle" data-name="§13b" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 13 b</span>. <span class="legalArticleTitle">Tilbakeholdelse, beslagleggelse og destruksjon av legemidler til dyr</span></span><article class="legalP" id="kapittel-1-foreslåttparagraf-4-ledd-1">Legemidler til dyr som importeres i strid med kapittel I a eller forskrifter gitt i medhold av kapittel I a, kan tilbakeholdes, beslaglegges og destrueres.</article><article class="legalP" id="kapittel-1-foreslåttparagraf-4-ledd-2">Ved tilbakehold skal mottakeren varsles om at legemidlene vil bli vurdert beslaglagt og destruert, og gis mulighet til å uttale seg i saken innen en nærmere angitt frist.</article></article> <article class="defaultP" margin-top="true">§ 15 fjerde ledd oppheves.</article> <article class="defaultP" margin-top="true">§ 28 første ledd skal lyde:</article><article class="legalP" id="kapittel-1-ledd-3">Departementet fører tilsyn med at bestemmelsene i denne lov og bestemmelser gitt med hjemmel i denne lov overholdes. Departementet fastsetter hvilke myndigheter som er kompetent myndighet etter forordning om legemidler til dyr.</article> <article class="defaultP" margin-top="true">§ 28 åttende ledd skal lyde:</article><article class="legalP" id="kapittel-1-ledd-4">Ved overtredelse av legemiddelloven §§ 19 og 21 eller forskrifter gitt med hjemmel i disse bestemmelsene, eller forordning (EU) 2019/6 artikkel 119 til 121 eller forskrifter om reklame gitt med hjemmel i § 2 d, kan departementet innhente skriftlig bekreftelse fra overtrederen på at det ulovlige forholdet skal opphøre. I tilfeller hvor markedsføring av et legemiddel har vært ulovlig, kan departementet innhente skriftlig bekreftelse på at næringsdrivende skal tilby avhjelpende tiltak til berørte forbrukere.</article> <article class="defaultP" margin-top="true">§ 28 a annet ledd skal lyde:</article><article class="legalP" id="kapittel-1-ledd-5">Departementet kan ilegge den som overtrer bestemmelsene i §§ 13 første og fjerde ledd, 14 annet ledd, 16 annet ledd, 19, 20, 21 og 23 femte ledd, overtredelsesgebyr. Det samme gjelder den som overtrer forordning om legemidler til dyr artiklene 58 nr. 3, 4 og 10, 88 nr. 1 bokstav c, 99 nr. 1, 119, 120 og 121. Det samme gjelder ved overtredelse av forskrifter gitt i medhold av disse bestemmelsene eller § 10 første ledd første punktum når det er fastsatt i forskrift at overtredelsen kan medføre slik sanksjon.</article> <article class="defaultP" margin-top="true">§ 31 første ledd skal lyde:</article><article class="legalP" id="kapittel-1-ledd-6">Den som forsettlig eller uaktsomt overtrer denne lov, eller forskrifter, forbud eller påbud som er gitt med hjemmel i loven, straffes med bøter eller med fengsel i inntil 3 måneder, eller med begge deler. Ved overtredelse av forordning om legemidler til dyr kommer straff bare til anvendelse ved overtredelse av artikkel 88 nr. 1 bokstav c og 99 nr. 1.</article></section><section class="section" data-name="kapII" id="kapittel-2" data-lovdata-URL="LTI/lov/2022-06-17-54/KAPITTEL_2"><h2 data-text-align="center">II<br />Ikrafttredelses- og overgangsbestemmelser</h2><ul class="defaultList"><li data-li-identifier="1." data-name="1."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></article></li><li data-li-identifier="2." data-name="2."><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">Kongen kan gi forskrift om overgangsbestemmelser.</article></article></li></ul></section></main></body></html>