<!DOCTYPE html><html lang="no"><head><title>Forskrift om sivilforsvar (sivilforsvarsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-02-14-253</dd><dt class="dokid">DokumentID</dt><dd class="dokid">LTI/forskrift/2022-02-14-253</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Direktoratet for samfunnssikkerhet og beredskap</li></ul></dd><dt class="dateInForce">I kraft fra</dt><dd class="dateInForce">2022-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1955-06-10-5</li><li>forskrift/1956-01-20-7</li><li>forskrift/1973-06-29-9785</li><li>forskrift/2017-05-10-577</li><li>forskrift/2018-04-26-634</li><li>forskrift/2019-12-16-1811</li><li>forskrift/2020-07-01-1456</li></ul></dd><dt class="basedOn">Hjemmel</dt><dd class="basedOn"><ul><li>lov/2010-06-25-45/§4</li><li>lov/2010-06-25-45/§6</li><li>lov/2010-06-25-45/§7</li><li>lov/2010-06-25-45/§7a</li><li>lov/2010-06-25-45/§8</li><li>lov/2010-06-25-45/§8a</li><li>lov/2010-06-25-45/§9</li><li>lov/2010-06-25-45/§9b</li><li>lov/2010-06-25-45/§9c</li><li>lov/2010-06-25-45/§12</li><li>lov/2010-06-25-45/§13</li><li>lov/2010-06-25-45/§16</li><li>lov/2010-06-25-45/§25</li><li>lov/2010-06-25-45/§26</li><li>lov/2010-06-25-45/§27</li><li>lov/2010-06-25-45/§29</li><li>lov/2010-06-25-45/§36</li><li>lov/2010-06-25-45/§37</li><li>lov/2010-06-25-45/§38</li><li>forskrift/2010-06-25-943</li><li>forskrift/2021-04-16-1175</li></ul></dd><dt class="dateOfPublication">Kunngjort</dt><dd class="dateOfPublication">2022-02-15 15:00</dd><dt class="journalNumber">Journalnummer</dt><dd class="journalNumber">2022-0208</dd><dt class="titleShort">Korttittel</dt><dd class="titleShort">Sivilforsvarsforskriften</dd><dt class="title">Tittel</dt><dd class="title">Forskrift om sivilforsvar (sivilforsvarsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Direktoratet for samfunnssikkerhet og beredskap 14. februar 2022 med hjemmel i lov 25. juni 2010 nr. 45 om kommunal beredskapsplikt, sivile beskyttelsestiltak og Sivilforsvaret (sivilbeskyttelsesloven) § 4, § 6, § 7, § 7a, § 8, § 8a, § 9, § 9b, § 9c, § 12, § 13, § 16, § 25, § 26, § 27, § 29, § 36, § 37 og § 38, jf. delegeringsvedtak 25. juni 2010 nr. 943 og delegeringsvedtak 16. april 2021 nr. 1175.</dd><dt class="refid">RefID</dt><dd class="refid">forskrift/2022-02-14-253</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sivilforsvar (sivilforsvarsforskriften)<ul class="tocSubUl"><li>Kapittel 1. Hva forskriften gjelder<ul class="tocSubUl"><li>§ 1. Hva forskriften gjelder</li><li>§ 2. Tjeneste i Sivilforsvaret</li></ul></li><li>Kapittel 2. Sivilforsvarets organisering og oppgaver<ul class="tocSubUl"><li>§ 3. Sivilforsvarets organisering</li><li>§ 4. Bistandsanmodninger</li></ul></li><li>Kapittel 3. Tjenesteplikt i Sivilforsvaret<ul class="tocSubUl"><li>§ 5. Egenerklæring og plikt til å gi opplysninger før rekrutteringsmøtet</li><li>§ 6. Innkalling til rekrutteringsmøte</li><li>§ 7. Godtgjøring for å møte på et rekrutteringsmøte</li><li>§ 8. Vurdering av hvem som kan pålegges tjenesteplikt</li><li>§ 9. Pålegg om tjenesteplikt</li><li>§ 10. Innkalling til kurs, øvelse og innsats</li><li>§ 11. Tjenestepliktiges meldeplikt</li><li>§ 12. Uniform, effekter og utstyr</li><li>§ 13. Engangserstatning ved dødsfall og medisinsk invaliditet</li><li>§ 14. Innhenting av personopplysninger</li><li>§ 15. Oppbevaring og sletting av personopplysninger</li><li>§ 16. Forbud mot å bruke berusende eller bedøvende midler</li><li>§ 17. Unntak fra forbudet mot å bruke berusende eller bedøvende midler</li><li>§ 18. Opphør av tjenesteplikt og avtale om videre tjenesteplikt</li></ul></li><li>Kapittel 4. Midlertidig fritak fra tjeneste i Sivilforsvaret<ul class="tocSubUl"><li>§ 19. Søknad om midlertidig fritak fra tjeneste</li><li>§ 20. Midlertidig fritak fra tjeneste for ansatte i virksomheter som ivaretar kritiske samfunnsfunksjoner</li><li>§ 21. Midlertidig fritak fra tjeneste for personell i nødetatene</li><li>§ 22. Midlertidig fritak fra tjeneste ved sykdom og skade</li><li>§ 23. Midlertidig fritak fra tjeneste på grunn av graviditet</li><li>§ 24. Midlertidig fritak fra tjeneste på grunn av omsorgsansvar</li><li>§ 25. Midlertidig fritak fra tjeneste på grunn av utdanning</li><li>§ 26. Midlertidig fritak fra tjeneste på grunn av næringsvirksomhet eller sesongarbeid</li><li>§ 27. Midlertidig fritak fra tjeneste på grunn av politisk verv eller kandidatur</li><li>§ 28. Midlertidig fritak fra tjeneste på grunn av bosetting eller opphold i utlandet</li><li>§ 29. Midlertidig fritak fra tjeneste av særlige grunner</li><li>§ 30. Meldeplikt</li><li>§ 31. Klage</li></ul></li><li>Kapittel 5. Godtgjøring for tjeneste i Sivilforsvaret<ul class="tocSubUl"><li>§ 32. Tjenestetillegg</li><li>§ 33. Godtgjøring for tapt arbeidsinntekt ved tjeneste</li><li>§ 34. Særskilt økonomisk hjelp og næringsbidrag</li><li>§ 35. Annen utgiftsdekning</li><li>§ 36. Klage</li></ul></li><li>Kapittel 6. Lagre og rom til bruk for Sivilforsvaret<ul class="tocSubUl"><li>§ 37. Plassering av Sivilforsvarets materiell</li><li>§ 38. Generelle krav til lagre</li><li>§ 39. Særlige krav til distrikts- og avdelingslagre</li><li>§ 40. Adgangen til å dispensere fra kravene til lagre</li><li>§ 41. Rom til bruk ved rekruttering, kurs, øvelser og innsatser</li><li>§ 42. Fordeling av kommunenes kostnader og utgifter til lokaler</li></ul></li><li>Kapittel 7. Varsling av befolkningen<ul class="tocSubUl"><li>§ 43. Befolkningsvarsling</li><li>§ 44. Sivilforsvarets varslingssignaler</li><li>§ 45. Tilkobling til Sivilforsvarets varslingssystem</li><li>§ 46. Adgang til og bruk av eiendom</li><li>§ 47. Krav til virksomheter som blir pålagt å etablere egen varslingsordning</li></ul></li><li>Kapittel 8. Rekvirering av fast eiendom, løsøre og rettigheter<ul class="tocSubUl"><li>§ 48. Grunnleggende vilkår for rekvirering</li><li>§ 49. Krav til innholdet i en rekvisisjon</li><li>§ 50. Plikten til å levere det som rekvireres</li><li>§ 51. Kvittering for gjennomført rekvirering</li><li>§ 52. Erstatning som følge av rekvirering</li><li>§ 53. Om lokal skjønnsnemnd</li><li>§ 54. Skjønnsnemndas saksbehandling</li><li>§ 55. Bevis</li><li>§ 56. Skjønnsnemndas avgjørelser</li><li>§ 57. Krav om protokoll fra hver skjønnsforretning</li><li>§ 58. Klage</li></ul></li><li>Kapittel 9. Straff og overtredelsesgebyr<ul class="tocSubUl"><li>§ 59. Straff</li><li>§ 60. Overtredelsesgebyr</li><li>§ 61. Utmåling av overtredelsesgebyr</li><li>§ 62. Særlige bestemmelser om foreldelse ved overtredelse av bestemmelser om tilfluktsrom</li></ul></li><li>Kapittel 10. Avsluttende bestemmelser<ul class="tocSubUl"><li>§ 63. Ikraftsetting</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2022-02-14-253" id="dokument"><h1>Forskrift om sivilforsvar (sivilforsvarsforskriften)</h1><section class="section" data-name="kap1" id="kapittel-1" data-lovdata-URL="LTI/forskrift/2022-02-14-253/KAPITTEL_1"><h2>Kapittel 1. Hva forskriften gjelder</h2><article class="legalArticle" data-lovdata-URL="LTI/forskrift/2022-02-14-253/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Hva forskriften gjelder</span></h3><article class="legalP" id="kapittel-1-paragraf-1-ledd-1">Forskriften gjelder<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">Sivilforsvarets organisering og oppgaver</article></article></li><li data-li-identifier="b." data-name="b."><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">rettigheter og plikter for de som vurderes til tjeneste i Sivilforsvaret og for tjenestepliktige i Sivilforsvaret</article></article></li><li data-li-identifier="c." data-name="c."><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">midlertidig fritak fra tjeneste når samfunnsinteresser krever det og når det foreligger vektige velferdsgrunner</article></article></li><li data-li-identifier="d." data-name="d."><article class="listArticle" id="kapittel-1-paragraf-1-ledd-1-punkt-4"><article class="legalP" id="kapittel-1-paragraf-1-ledd-1-punkt-4-ledd-1">opphør av tjenesteplikt</article></article></li><li data-li-identifier="e." data-name="e."><article class="listArticle" id="kapittel-1-paragraf-1-ledd-1-punkt-5"><article class="legalP" id="kapittel-1-paragraf-1-ledd-1-punkt-5-ledd-1">Sivilforsvarets varsling av befolkningen</article></article></li><li data-li-identifier="f." data-name="f."><article class="listArticle" id="kapittel-1-paragraf-1-ledd-1-punkt-6"><article class="legalP" id="kapittel-1-paragraf-1-ledd-1-punkt-6-ledd-1">rekvirering av fast eiendom, løsøre og rettigheter</article></article></li><li data-li-identifier="g." data-name="g."><article class="listArticle" id="kapittel-1-paragraf-1-ledd-1-punkt-7"><article class="legalP" id="kapittel-1-paragraf-1-ledd-1-punkt-7-ledd-1">kommunenes plikt til å stille lager og rom til rådighet for Sivilforsvaret</article></article></li><li data-li-identifier="h." data-name="h."><article class="listArticle" id="kapittel-1-paragraf-1-ledd-1-punkt-8"><article class="legalP" id="kapittel-1-paragraf-1-ledd-1-punkt-8-ledd-1">straff og overtredelsesgebyr.</article></article></li></ul></article></article><article class="legalArticle" data-lovdata-URL="LTI/forskrift/2022-02-14-253/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Tjeneste i Sivilforsvaret</span></h3><article class="legalP" id="kapittel-1-paragraf-2-ledd-1">Med tjeneste i Sivilforsvaret menes deltakelse på kurs, øvelse og innsats.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2022-02-14-253/KAPITTEL_2"><h2>Kapittel 2. Sivilforsvarets organisering og oppgaver</h2><article class="legalArticle" data-lovdata-URL="LTI/forskrift/2022-02-14-253/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Sivilforsvarets organisering</span></h3><article class="legalP" id="kapittel-2-paragraf-1-ledd-1">Sivilforsvaret er underlagt Direktoratet for samfunnssikkerhet og beredskap. Direktoratet utpeker en Sjef Sivilforsvaret.</article><article class="legalP" id="kapittel-2-paragraf-1-ledd-2">Norge er inndelt i sivilforsvarsdistrikter.</article></article><article class="legalArticle" data-lovdata-URL="LTI/forskrift/2022-02-14-253/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Bistandsanmodninger</span></h3><article class="legalP" id="kapittel-2-paragraf-2-ledd-1">En forespørsel om bistand skal rettes skriftlig til sivilforsvarsdistriktet, som vurderer og avgjør om Sivilforsvaret kan yte bistand. Gjelder forespørselen om bistand flere distrikter skal den rettes til Sjef Sivilforsvaret, som vurderer og avgjør om Sivilforsvaret kan yte bistand. Er det nødvendig med rask bistand, kan forespørselen fremmes og behandles muntlig, og bekreftes skriftlig i ettertid.</article><article class="legalP" id="kapittel-2-paragraf-2-ledd-2">Er et sivilforsvarsdistrikt i tvil om det kan gis bistand, skal forespørselen avgjøres av Sjef Sivilforsvaret.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2022-02-14-253/KAPITTEL_3"><h2>Kapittel 3. Tjenesteplikt i Sivilforsvaret</h2><article class="legalArticle" data-lovdata-URL="LTI/forskrift/2022-02-14-253/§5" data-name="§5" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Egenerklæring og plikt til å gi opplysninger før rekrutteringsmøtet</span></h3><article class="legalP" id="kapittel-3-paragraf-1-ledd-1">De som Sivilforsvaret vurderer å pålegge tjeneste, skal fylle ut en egenerklæring om helse og gi de opplysningene som er nødvendige for å avgjøre om de kan innkalles til rekrutteringsmøte og pålegges tjeneste i Sivilforsvaret. Sivilforsvaret kan kreve at det opplyses om<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">sykdommer, skader, behandlinger, medisinbruk og annen helseinformasjon som er nødvendig for å vurdere om de er egnet til tjeneste i Sivilforsvaret</article></article></li><li data-li-identifier="b." data-name="b."><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">statsborgerskap</article></article></li><li data-li-identifier="c." data-name="c."><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">sivilstatus</article></article></li><li data-li-identifier="d." data-name="d."><article class="listArticle" id="kapittel-3-paragraf-1-ledd-1-punkt-4"><article class="legalP" id="kapittel-3-paragraf-1-ledd-1-punkt-4-ledd-1">omsorgsoppgaver for barn eller andre nærstående</article></article></li><li data-li-identifier="e." data-name="e."><article class="listArticle" id="kapittel-3-paragraf-1-ledd-1-punkt-5"><article class="legalP" id="kapittel-3-paragraf-1-ledd-1-punkt-5-ledd-1">pårørende</article></article></li><li data-li-identifier="f." data-name="f."><article class="listArticle" id="kapittel-3-paragraf-1-ledd-1-punkt-6"><article class="legalP" id="kapittel-3-paragraf-1-ledd-1-punkt-6-ledd-1">utdanning</article></article></li><li data-li-identifier="g." data-name="g."><article class="listArticle" id="kapittel-3-paragraf-1-ledd-1-punkt-7"><article class="legalP" id="kapittel-3-paragraf-1-ledd-1-punkt-7-ledd-1">nåværende arbeidsforhold og tidligere arbeidserfaring</article></article></li><li data-li-identifier="h." data-name="h."><article class="listArticle" id="kapittel-3-paragraf-1-ledd-1-punkt-8"><article class="legalP" id="kapittel-3-paragraf-1-ledd-1-punkt-8-ledd-1">førerkort og andre særlige ferdigheter og kvalifikasjoner</article></article></li><li data-li-identifier="i." data-name="i."><article class="listArticle" id="kapittel-3-paragraf-1-ledd-1-punkt-9"><article class="legalP" id="kapittel-3-paragraf-1-ledd-1-punkt-9-ledd-1">utført siviltjeneste og tjeneste i Forsvaret og politireserven.</article></article></li></ul></article><article class="legalP" id="kapittel-3-paragraf-1-ledd-2">I ekstraordinære situasjoner, der tjenstlige hensyn krever det, kan Direktoratet for samfunnssikkerhet og beredskap bestemme at kravene om egenerklæring og opplysningsplikt helt eller delvis skal settes til side.</article></article><article class="legalArticle" data-lovdata-URL="LTI/forskrift/2022-02-14-253/§6" data-name="§6" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Innkalling til rekrutteringsmøte</span></h3><article class="legalP" id="kapittel-3-paragraf-2-ledd-1">De som etter en forhåndsvurdering antas å være best egnet til tjeneste, kan innkalles til et rekrutteringsmøte. Rekrutteringsmøter bør legges til steder som gir kortest mulig reisetid for dem som skal møte.</article><article class="legalP" id="kapittel-3-paragraf-2-ledd-2">Sivilforsvaret kan etter søknad utsette møteplikten, hvis det foreligger grunner som nevnt i § 20 til § 29. En søknad om utsettelse skal inneholde nødvendige opplysninger og dokumentasjon. Møteplikten kan utsettes med inntil ett år av gangen.</article><article class="legalP" id="kapittel-3-paragraf-2-ledd-3">De som har fylt ut en egenerklæring etter § 5, men ikke innkalles til et rekrutteringsmøte, skal informeres om at de for tiden ikke vurderes som aktuelle for Sivilforsvaret.</article></article><article class="legalArticle" data-lovdata-URL="LTI/forskrift/2022-02-14-253/§7" data-name="§7" id="kapittel-3-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Godtgjøring for å møte på et rekrutteringsmøte</span></h3><article class="legalP" id="kapittel-3-paragraf-3-ledd-1">Oppmøte på et rekrutteringsmøte godtgjøres etter beregningene og satsene i særavtalen til Hovedavtalen mellom staten og hovedsammenslutningene om dekning av utgifter til reise og kost innenlands.</article><article class="legalP" id="kapittel-3-paragraf-3-ledd-2">Sivilforsvaret dekker ikke tapt arbeidsfortjeneste eller andre økonomiske tap som følge av å møte på et rekrutteringsmøte.</article></article><article class="legalArticle" data-lovdata-URL="LTI/forskrift/2022-02-14-253/§8" data-name="§8" id="kapittel-3-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Vurdering av hvem som kan pålegges tjenesteplikt</span></h3><article class="legalP" id="kapittel-3-paragraf-4-ledd-1">Sivilforsvaret vurderer på rekrutteringsmøtet hvem som er best egnet til tjeneste i Sivilforsvaret. I denne vurderingen skal Sivilforsvaret legge vekt på<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-4-ledd-1-punkt-1"><article class="legalP" id="kapittel-3-paragraf-4-ledd-1-punkt-1-ledd-1">vurderingen av helsetilstanden</article></article></li><li data-li-identifier="b." data-name="b."><article class="listArticle" id="kapittel-3-paragraf-4-ledd-1-punkt-2"><article class="legalP" id="kapittel-3-paragraf-4-ledd-1-punkt-2-ledd-1">andre innhentede opplysninger</article></article></li><li data-li-identifier="c." data-name="c."><article class="listArticle" id="kapittel-3-paragraf-4-ledd-1-punkt-3"><article class="legalP" id="kapittel-3-paragraf-4-ledd-1-punkt-3-ledd-1">vandelsvurderingen, jf. sivilbeskyttelsesloven § 7a</article></article></li><li data-li-identifier="d." data-name="d."><article class="listArticle" id="kapittel-3-paragraf-4-ledd-1-punkt-4"><article class="legalP" id="kapittel-3-paragraf-4-ledd-1-punkt-4-ledd-1">samtaler.</article></article></li></ul></article><article class="legalP" id="kapittel-3-paragraf-4-ledd-2">På grunnlag av de medisinske opplysningene som den innkalte har lagt frem og de kliniske undersøkelsene på rekrutteringsmøtet, vurderer Sivilforsvarets leger hvem som tilfredsstiller helsekravene for å kunne gjøre tjeneste i Sivilforsvaret. Denne vurderingen skal ikke bygge på opplysninger som er eldre enn tre måneder.</article><article class="legalP" id="kapittel-3-paragraf-4-ledd-3">Er særlige forutsetninger nødvendige for å inneha en bestemt stilling eller utføre bestemte oppgaver i Sivilforsvaret, skal Sivilforsvaret i vurderingen av hvem som er best egnet til tjeneste også legge vekt på andre prøver for å kartlegge om vedkommende har<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-4-ledd-3-punkt-1"><article class="legalP" id="kapittel-3-paragraf-4-ledd-3-punkt-1-ledd-1">tilstrekkelige ferdigheter</article></article></li><li data-li-identifier="b." data-name="b."><article class="listArticle" id="kapittel-3-paragraf-4-ledd-3-punkt-2"><article class="legalP" id="kapittel-3-paragraf-4-ledd-3-punkt-2-ledd-1">tilstrekkelig fysisk kapasitet</article></article></li><li data-li-identifier="c." data-name="c."><article class="listArticle" id="kapittel-3-paragraf-4-ledd-3-punkt-3"><article class="legalP" id="kapittel-3-paragraf-4-ledd-3-punkt-3-ledd-1">tilstrekkelig evne til læring.</article></article></li></ul></article><article class="legalP" id="kapittel-3-paragraf-4-ledd-4">Sivilforsvaret skal på forespørsel informere den innkalte om resultatene fra helsevurderingen og andre prøver etter denne bestemmelsen.</article><article class="legalP" id="kapittel-3-paragraf-4-ledd-5">I ekstraordinære situasjoner, der tjenstlige hensyn krever det, kan Direktoratet for samfunnssikkerhet og beredskap bestemme at rekrutteringsprosessen skal gjennomføres etter forenklede prosedyrer. Det kan herunder bestemmes at vurderingskravene i denne bestemmelsen helt eller delvis skal settes til side.</article></article><article class="legalArticle" data-lovdata-URL="LTI/forskrift/2022-02-14-253/§9" data-name="§9" id="kapittel-3-paragraf-5"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Pålegg om tjenesteplikt</span></h3><article class="legalP" id="kapittel-3-paragraf-5-ledd-1">Sivilforsvaret pålegger tjenesteplikt på bakgrunn av Sivilforsvarets behov og vurderingene etter § 8.</article><article class="legalP" id="kapittel-3-paragraf-5-ledd-2">Den som er pålagt tjenesteplikt skal skriftlig bekrefte at pålegget om tjenesteplikt er mottatt.</article></article><article class="legalArticle" data-lovdata-URL="LTI/forskrift/2022-02-14-253/§10" data-name="§10" id="kapittel-3-paragraf-6"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Innkalling til kurs, øvelse og innsats</span></h3><article class="legalP" id="kapittel-3-paragraf-6-ledd-1">Den tjenestepliktige skal innkalles skriftlig til kurs minst to måneder før kurset starter. Innkallingen skal minst inneholde informasjon om kursets varighet, fritaksreglene og godtgjøringen i Sivilforsvaret. Den tjenestepliktige skal svare skriftlig på innkallingen.</article><article class="legalP" id="kapittel-3-paragraf-6-ledd-2">Den tjenestepliktige skal innkalles skriftlig til øvelse minst fire uker før øvelsen starter. Innkallingen skal minst inneholde informasjon om øvelsens varighet, fritaksreglene og godtgjøringen i Sivilforsvaret. Den tjenestepliktige skal svare skriftlig på innkallingen.</article><article class="legalP" id="kapittel-3-paragraf-6-ledd-3">Den tjenestepliktige kan innkalles skriftlig eller muntlig til innsats. Den tjenestepliktige skal svare skriftlig på et varsel eller en innkalling, uansett hvor kort tid før fremmøtetidspunktet den tjenestepliktige ble varslet eller innkalt. Dersom den tjenestepliktige har inntatt alkohol eller andre berusende eller bedøvende midler, jf. sivilbeskyttelsesloven § 9b, skal det samtidig opplyses om det.</article><article class="legalP" id="kapittel-3-paragraf-6-ledd-4">I ekstraordinære situasjoner, der tjenstlige hensyn krever det, kan Direktoratet for samfunnssikkerhet og beredskap bestemme at innkallingen av tjenestepliktige etter første og andre ledd kan skje med kortere frister.</article></article><article class="legalArticle" data-lovdata-URL="LTI/forskrift/2022-02-14-253/§11" data-name="§11" id="kapittel-3-paragraf-7"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Tjenestepliktiges meldeplikt</span></h3><article class="legalP" id="kapittel-3-paragraf-7-ledd-1">Endrer den tjenestepliktige postadresse, e-postadresse eller mobiltelefonnummer, skal dette meldes til Sivilforsvaret senest åtte dager etter endringen. Det skal bare opplyses om endring av postadresse som er fast eller midlertidig i mer enn to måneder. Ved midlertidig endring skal det opplyses om hvor lenge denne endringen skal gjelde.</article><article class="legalP" id="kapittel-3-paragraf-7-ledd-2">Den tjenestepliktige skal fortløpende melde fra til Sivilforsvaret om endringer i helsetilstanden og om andre forhold som har betydning for tjenesteplikten. Endringene skal dokumenteres.</article></article><article class="legalArticle" data-lovdata-URL="LTI/forskrift/2022-02-14-253/§12" data-name="§12" id="kapittel-3-paragraf-8"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Uniform, effekter og utstyr</span></h3><article class="legalP" id="kapittel-3-paragraf-8-ledd-1">Den tjenestepliktige skal bære Sivilforsvarets uniform under tjeneste og følge gjeldende retningslinjer for utforming og bruk av uniformen, tilhørende effekter og utstyr.</article><article class="legalP" id="kapittel-3-paragraf-8-ledd-2">Den tjenestepliktige skal signere for å ha mottatt Sivilforsvarets uniform, effekter og utstyr, og plikter å oppbevare og vedlikeholde dette på forsvarlig måte.</article><article class="legalP" id="kapittel-3-paragraf-8-ledd-3">Dersom uniform, effekter eller utstyr blir skadet, stjålet eller på annen måte går tapt, skal den tjenestepliktige straks melde fra til Sivilforsvaret.</article><article class="legalP" id="kapittel-3-paragraf-8-ledd-4">Uniform, effekter og utstyr skal uten ugrunnet opphold leveres tilbake til Sivilforsvaret når tjenestetiden opphører, eller dersom Sivilforsvaret krever det.</article></article><article class="legalArticle" data-lovdata-URL="LTI/forskrift/2022-02-14-253/§13" data-name="§13" id="kapittel-3-paragraf-9"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Engangserstatning ved dødsfall og medisinsk invaliditet</span></h3><article class="legalP" id="kapittel-3-paragraf-9-ledd-1">Reglene i forsvarsloven § 33 og vernepliktsforskriften kapittel 13 får tilsvarende anvendelse for de tjenestepliktige i Sivilforsvaret, med de unntakene og tilpasningene som fremgår av andre, tredje og fjerde ledd.</article><article class="legalP" id="kapittel-3-paragraf-9-ledd-2">Medisinsk invaliditetsgrad fastsettes av Arbeids- og velferdsetatens (NAV) i vedtak om varig medisinsk invaliditetsgrad. Har NAV kommet til at den varige medisinske invaliditetsgraden er under 15&#xa0;%, uten at dette bygger på en spesialisterklæring, skal invaliditetsgraden likevel fastsettes av Sivilforsvaret etter invaliditetstabellen i forskrift 21. april 1997 nr. 373 om menerstatning ved yrkesskade del II. Invaliditetsgraden skal i slike tilfeller fastsettes på bakgrunn av en spesialisterklæring, som innhentes og dekkes av Sivilforsvaret.</article><article class="legalP" id="kapittel-3-paragraf-9-ledd-3">En skade anses påført under tjenesten i Sivilforsvaret også når den har oppstått under<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-9-ledd-3-punkt-1"><article class="legalP" id="kapittel-3-paragraf-9-ledd-3-punkt-1-ledd-1">reise til og fra tjeneste og rekrutteringsmøte</article></article></li><li data-li-identifier="b." data-name="b."><article class="listArticle" id="kapittel-3-paragraf-9-ledd-3-punkt-2"><article class="legalP" id="kapittel-3-paragraf-9-ledd-3-punkt-2-ledd-1">gjennomføring av rekrutteringsmøte</article></article></li><li data-li-identifier="c." data-name="c."><article class="listArticle" id="kapittel-3-paragraf-9-ledd-3-punkt-3"><article class="legalP" id="kapittel-3-paragraf-9-ledd-3-punkt-3-ledd-1">aktivitet innenfor forlegning, leirområde og tilsvarende</article></article></li><li data-li-identifier="d." data-name="d."><article class="listArticle" id="kapittel-3-paragraf-9-ledd-3-punkt-4"><article class="legalP" id="kapittel-3-paragraf-9-ledd-3-punkt-4-ledd-1">opplæring og aktiviteter som arrangeres eller betales av Sivilforsvaret.</article></article></li></ul></article><article class="legalP" id="kapittel-3-paragraf-9-ledd-4">Vedtak om engangserstatning fra Statens Pensjonskasse kan innen tre uker påklages til Direktoratet for samfunnssikkerhet og beredskap.</article></article><article class="legalArticle" data-lovdata-URL="LTI/forskrift/2022-02-14-253/§14" data-name="§14" id="kapittel-3-paragraf-10"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Innhenting av personopplysninger</span></h3><article class="legalP" id="kapittel-3-paragraf-10-ledd-1">Direktoratet for samfunnssikkerhet og beredskap og Sivilforsvaret kan innhente, behandle og registrere følgende personopplysninger om personer som vurderes for tjenesteplikt i Sivilforsvaret og for tjenestepliktige i Sivilforsvaret:<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-10-ledd-1-punkt-1"><article class="legalP" id="kapittel-3-paragraf-10-ledd-1-punkt-1-ledd-1">navn</article></article></li><li data-li-identifier="b." data-name="b."><article class="listArticle" id="kapittel-3-paragraf-10-ledd-1-punkt-2"><article class="legalP" id="kapittel-3-paragraf-10-ledd-1-punkt-2-ledd-1">fødselsnummer eller D-nummer</article></article></li><li data-li-identifier="c." data-name="c."><article class="listArticle" id="kapittel-3-paragraf-10-ledd-1-punkt-3"><article class="legalP" id="kapittel-3-paragraf-10-ledd-1-punkt-3-ledd-1">fødselsdato, fødested og eventuell dødsdato</article></article></li><li data-li-identifier="d." data-name="d."><article class="listArticle" id="kapittel-3-paragraf-10-ledd-1-punkt-4"><article class="legalP" id="kapittel-3-paragraf-10-ledd-1-punkt-4-ledd-1">status i folkeregisteret</article></article></li><li data-li-identifier="e." data-name="e."><article class="listArticle" id="kapittel-3-paragraf-10-ledd-1-punkt-5"><article class="legalP" id="kapittel-3-paragraf-10-ledd-1-punkt-5-ledd-1">bostedsadresse og postadresse med adressehistorikk</article></article></li><li data-li-identifier="f." data-name="f."><article class="listArticle" id="kapittel-3-paragraf-10-ledd-1-punkt-6"><article class="legalP" id="kapittel-3-paragraf-10-ledd-1-punkt-6-ledd-1">sivilstatus</article></article></li><li data-li-identifier="g." data-name="g."><article class="listArticle" id="kapittel-3-paragraf-10-ledd-1-punkt-7"><article class="legalP" id="kapittel-3-paragraf-10-ledd-1-punkt-7-ledd-1">pårørende</article></article></li><li data-li-identifier="h." data-name="h."><article class="listArticle" id="kapittel-3-paragraf-10-ledd-1-punkt-8"><article class="legalP" id="kapittel-3-paragraf-10-ledd-1-punkt-8-ledd-1">omsorgsoppgaver for barn eller andre nærstående</article></article></li><li data-li-identifier="i." data-name="i."><article class="listArticle" id="kapittel-3-paragraf-10-ledd-1-punkt-9"><article class="legalP" id="kapittel-3-paragraf-10-ledd-1-punkt-9-ledd-1">statsborgerskap og statsborgerskapshistorikk</article></article></li><li data-li-identifier="j." data-name="j."><article class="listArticle" id="kapittel-3-paragraf-10-ledd-1-punkt-10"><article class="legalP" id="kapittel-3-paragraf-10-ledd-1-punkt-10-ledd-1">oppholdstillatelse</article></article></li><li data-li-identifier="k." data-name="k."><article class="listArticle" id="kapittel-3-paragraf-10-ledd-1-punkt-11"><article class="legalP" id="kapittel-3-paragraf-10-ledd-1-punkt-11-ledd-1">førerkort</article></article></li><li data-li-identifier="l." data-name="l."><article class="listArticle" id="kapittel-3-paragraf-10-ledd-1-punkt-12"><article class="legalP" id="kapittel-3-paragraf-10-ledd-1-punkt-12-ledd-1">utdanning</article></article></li><li data-li-identifier="m." data-name="m."><article class="listArticle" id="kapittel-3-paragraf-10-ledd-1-punkt-13"><article class="legalP" id="kapittel-3-paragraf-10-ledd-1-punkt-13-ledd-1">lisenser, sertifikater og sertifiseringer</article></article></li><li data-li-identifier="n." data-name="n."><article class="listArticle" id="kapittel-3-paragraf-10-ledd-1-punkt-14"><article class="legalP" id="kapittel-3-paragraf-10-ledd-1-punkt-14-ledd-1">nåværende arbeidsforhold og tidligere arbeidserfaring</article></article></li><li data-li-identifier="o." data-name="o."><article class="listArticle" id="kapittel-3-paragraf-10-ledd-1-punkt-15"><article class="legalP" id="kapittel-3-paragraf-10-ledd-1-punkt-15-ledd-1">helseinformasjon som er nødvendig for å vurdere om en person er egnet til tjeneste</article></article></li><li data-li-identifier="p." data-name="p."><article class="listArticle" id="kapittel-3-paragraf-10-ledd-1-punkt-16"><article class="legalP" id="kapittel-3-paragraf-10-ledd-1-punkt-16-ledd-1">vandel</article></article></li><li data-li-identifier="q." data-name="q."><article class="listArticle" id="kapittel-3-paragraf-10-ledd-1-punkt-17"><article class="legalP" id="kapittel-3-paragraf-10-ledd-1-punkt-17-ledd-1">utført siviltjeneste og tjeneste i Forsvaret, Sivilforsvaret og Politireserven</article></article></li><li data-li-identifier="r." data-name="r."><article class="listArticle" id="kapittel-3-paragraf-10-ledd-1-punkt-18"><article class="legalP" id="kapittel-3-paragraf-10-ledd-1-punkt-18-ledd-1">militær kompetanse</article></article></li><li data-li-identifier="s." data-name="s."><article class="listArticle" id="kapittel-3-paragraf-10-ledd-1-punkt-19"><article class="legalP" id="kapittel-3-paragraf-10-ledd-1-punkt-19-ledd-1">andre opplysninger som er nødvendige for vurderingen av tjenesteplikt eller forutsetninger for tjeneste i Sivilforsvaret.</article></article></li></ul></article><article class="legalP" id="kapittel-3-paragraf-10-ledd-2">Direktoratet for samfunnssikkerhet og beredskap er behandlingsansvarlig for personopplysninger som behandles i Sivilforsvaret.</article></article><article class="legalArticle" data-lovdata-URL="LTI/forskrift/2022-02-14-253/§15" data-name="§15" id="kapittel-3-paragraf-11"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Oppbevaring og sletting av personopplysninger</span></h3><article class="legalP" id="kapittel-3-paragraf-11-ledd-1">Sivilforsvaret skal i et personellregister dokumentere all tjeneste som den tjenestepliktige har gjennomført.</article><article class="legalP" id="kapittel-3-paragraf-11-ledd-2">Personopplysninger skal ikke lagres lenger enn det som er nødvendig for formålet i sivilbeskyttelsesloven § 7. Opplysningene skal slettes med mindre noe annet følger av arkivlova eller annen lov.</article><article class="legalP" id="kapittel-3-paragraf-11-ledd-3">Sivilforsvaret kan uten hinder av andre ledd lagre personopplysninger for historiske, statistiske eller vitenskapelige formål, dersom samfunnets interesse i at opplysningene lagres klart overstiger de ulempene som lagringen kan medføre for den enkelte.</article></article><article class="legalArticle" data-lovdata-URL="LTI/forskrift/2022-02-14-253/§16" data-name="§16" id="kapittel-3-paragraf-12"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Forbud mot å bruke berusende eller bedøvende midler</span></h3><article class="legalP" id="kapittel-3-paragraf-12-ledd-1">Forbudet mot å bruke berusende eller bedøvende midler etter sivilbeskyttelsesloven § 9b gjelder også i fritiden i forbindelse med tjeneste både innenfor og utenfor Sivilforsvarets områder. Med fritiden i forbindelse med tjeneste menes<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-12-ledd-1-punkt-1"><article class="legalP" id="kapittel-3-paragraf-12-ledd-1-punkt-1-ledd-1">for kurs: fritiden i perioden fra kursets oppstart til kursets avslutning, med unntak for fritiden i helger dersom den tjenestepliktige oppholder seg utenfor Sivilforsvarets områder</article></article></li><li data-li-identifier="b." data-name="b."><article class="listArticle" id="kapittel-3-paragraf-12-ledd-1-punkt-2"><article class="legalP" id="kapittel-3-paragraf-12-ledd-1-punkt-2-ledd-1">for øvelse: fritiden i perioden fra øvelsens oppstart til øvelsens avslutning</article></article></li><li data-li-identifier="c." data-name="c."><article class="listArticle" id="kapittel-3-paragraf-12-ledd-1-punkt-3"><article class="legalP" id="kapittel-3-paragraf-12-ledd-1-punkt-3-ledd-1">for innsats: fritiden i perioden fra innsatsens oppstart til innsatsens avslutning dersom innsatsen varer i flere dager og den tjenestepliktige har fått varsel om dette.</article></article></li></ul></article><article class="legalP" id="kapittel-3-paragraf-12-ledd-2">Tjenestepliktige skal ikke oppbevare alkoholholdig drikke eller annet berusende eller bedøvende middel på Sivilforsvarets områder. For å sikre at plikten overholdes, kan Sivilforsvaret kontrollere bygninger, rom og kjøretøy på Sivilforsvarets områder.</article><article class="legalP" id="kapittel-3-paragraf-12-ledd-3">Tjenestepliktige skal informere sine overordnede om andres bruk av berusende eller bedøvende midler som kan gå ut over tjenesten.</article></article><article class="legalArticle" data-lovdata-URL="LTI/forskrift/2022-02-14-253/§17" data-name="§17" id="kapittel-3-paragraf-13"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Unntak fra forbudet mot å bruke berusende eller bedøvende midler</span></h3><article class="legalP" id="kapittel-3-paragraf-13-ledd-1">Forbudet mot å bruke berusende eller bedøvende midler gjelder ikke for legemidler som brukes i samsvar med gyldig resept fra lege, tannlege eller annet helsepersonell med rekvireringsrett. Den som inntar legemidler som kan virke berusende eller bedøvende, skal orientere Sivilforsvaret om dette.</article><article class="legalP" id="kapittel-3-paragraf-13-ledd-2">Sivilforsvaret kan tillate at tjenestepliktige drikker alkohol i moderate mengder i forbindelse med representasjon eller arrangement under tjenesten.</article></article><article class="legalArticle" data-lovdata-URL="LTI/forskrift/2022-02-14-253/§18" data-name="§18" id="kapittel-3-paragraf-14"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Opphør av tjenesteplikt og avtale om videre tjenesteplikt</span></h3><article class="legalP" id="kapittel-3-paragraf-14-ledd-1">Tjenesteplikten opphører når den tjenestepliktige<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-14-ledd-1-punkt-1"><article class="legalP" id="kapittel-3-paragraf-14-ledd-1-punkt-1-ledd-1">har fylt 55 år</article></article></li><li data-li-identifier="b." data-name="b."><article class="listArticle" id="kapittel-3-paragraf-14-ledd-1-punkt-2"><article class="legalP" id="kapittel-3-paragraf-14-ledd-1-punkt-2-ledd-1">har nådd 19 måneder samlet tjenestetid i Sivilforsvaret, Forsvaret og politireserven</article></article></li><li data-li-identifier="c." data-name="c."><article class="listArticle" id="kapittel-3-paragraf-14-ledd-1-punkt-3"><article class="legalP" id="kapittel-3-paragraf-14-ledd-1-punkt-3-ledd-1">har vært bosatt utenfor Norge sammenhengende i tre år</article></article></li><li data-li-identifier="d." data-name="d."><article class="listArticle" id="kapittel-3-paragraf-14-ledd-1-punkt-4"><article class="legalP" id="kapittel-3-paragraf-14-ledd-1-punkt-4-ledd-1">har et varig pleie- eller omsorgsansvar alene som er uforenlig med å gjøre tjeneste i Sivilforsvaret</article></article></li><li data-li-identifier="e." data-name="e."><article class="listArticle" id="kapittel-3-paragraf-14-ledd-1-punkt-5"><article class="legalP" id="kapittel-3-paragraf-14-ledd-1-punkt-5-ledd-1">ikke lenger tilfredsstiller helsekravene for å gjøre tjeneste i Sivilforsvaret</article></article></li><li data-li-identifier="f." data-name="f."><article class="listArticle" id="kapittel-3-paragraf-14-ledd-1-punkt-6"><article class="legalP" id="kapittel-3-paragraf-14-ledd-1-punkt-6-ledd-1">av annen særlig grunn anses uegnet til tjeneste i Sivilforsvaret, blant annet som følge av domfellelse for straffbart forhold eller vedtatt vergemål.</article></article></li></ul></article><article class="legalP" id="kapittel-3-paragraf-14-ledd-2">Den som på grunn av studier oppholder seg i utlandet i mer enn tre år, regnes likevel ikke som bosatt i utlandet etter første ledd bokstav c.</article><article class="legalP" id="kapittel-3-paragraf-14-ledd-3">Den som faller inn under første ledd bokstav a, b eller c kan inngå avtale med Sivilforsvaret om videre tjenesteplikt. I avtalen skal det fastsettes nærmere vilkår for tjenesteplikten.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2022-02-14-253/KAPITTEL_4"><h2>Kapittel 4. Midlertidig fritak fra tjeneste i Sivilforsvaret</h2><article class="legalArticle" data-lovdata-URL="LTI/forskrift/2022-02-14-253/§19" data-name="§19" id="kapittel-4-paragraf-1"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Søknad om midlertidig fritak fra tjeneste</span></h3><article class="legalP" id="kapittel-4-paragraf-1-ledd-1">En søknad om midlertidig fritak fra tjeneste skal inneholde nødvendige opplysninger og dokumentasjon. Søknaden skal sendes til Sivilforsvaret uten ugrunnet opphold etter at et varsel om eller en innkalling til tjeneste er mottatt.</article></article><article class="legalArticle" data-lovdata-URL="LTI/forskrift/2022-02-14-253/§20" data-name="§20" id="kapittel-4-paragraf-2"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Midlertidig fritak fra tjeneste for ansatte i virksomheter som ivaretar kritiske samfunnsfunksjoner</span></h3><article class="legalP" id="kapittel-4-paragraf-2-ledd-1">En virksomhet som ivaretar eller understøtter samfunnets kritiske funksjoner som må opprettholdes eller opprettes for å dekke befolkningens og samfunnets grunnleggende behov og trygghet, og som er registrert som virksomhet som ivaretar kritiske samfunnsfunksjoner etter vernepliktsforskriften § 65, kan gis midlertidig fritak fra tjeneste for ansatt som har en kritisk funksjon i virksomheten. Det kan gis fritak så lenge den ansatte har stillingen og for inntil tre år av gangen.</article><article class="legalP" id="kapittel-4-paragraf-2-ledd-2">Virksomheten skal gi opplysninger til Sivilforsvaret om hvilket bemanningsbehov den har, hvilke av samfunnets kritiske funksjoner den tjenestepliktige dekker, og om funksjonen kan dekkes av andre.</article><article class="legalP" id="kapittel-4-paragraf-2-ledd-3">Et vedtak om fritak kan oppheves dersom vilkårene for fritak ikke lenger er oppfylt.</article><article class="legalP" id="kapittel-4-paragraf-2-ledd-4">I ekstraordinære situasjoner kan Direktoratet for samfunnssikkerhet og beredskap gjøre unntak fra kravet om at virksomheten må være registrert i samsvar med vernepliktsforskriften § 65. Det kan gjøres unntak så lenge det er nødvendig på grunn av den ekstraordinære situasjonen.</article></article><article class="legalArticle" data-lovdata-URL="LTI/forskrift/2022-02-14-253/§21" data-name="§21" id="kapittel-4-paragraf-3"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Midlertidig fritak fra tjeneste for personell i nødetatene</span></h3><article class="legalP" id="kapittel-4-paragraf-3-ledd-1">Polititjenestepersoner, ansatte i brann- og redningsvesenet og helsepersonell i helse- og omsorgstjenesten, jf. helsepersonelloven § 3 første ledd punkt 1 og 2, kan etter søknad fra arbeidsgiver gis midlertidig fritak fra tjeneste. Det kan gis fritak så lenge vedkommende har stillingen og for inntil tre år av gangen.</article><article class="legalP" id="kapittel-4-paragraf-3-ledd-2">Et vedtak om fritak kan oppheves dersom vilkårene for fritak ikke lenger er oppfylt.</article></article><article class="legalArticle" data-lovdata-URL="LTI/forskrift/2022-02-14-253/§22" data-name="§22" id="kapittel-4-paragraf-4"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Midlertidig fritak fra tjeneste ved sykdom og skade</span></h3><article class="legalP" id="kapittel-4-paragraf-4-ledd-1">En tjenestepliktig gis etter søknad midlertidig fritak fra tjeneste ved sykdom eller skade, dersom den tjenestepliktige ikke kan gjennomføre tjenesten i en bestemt periode. Den tjenestepliktige kan pålegges å dokumentere ved legeerklæring at tjenesten på grunn av sykdom eller skade ikke kan gjennomføres i den aktuelle perioden.</article><article class="legalP" id="kapittel-4-paragraf-4-ledd-2">Den tjenestepliktige kan pålegges ytterligere legeundersøkelse dersom legeerklæringen ikke gir tilstrekkelig grunnlag for å avgjøre om den tjenestepliktige kan gjennomføre tjenesten.</article></article><article class="legalArticle" data-lovdata-URL="LTI/forskrift/2022-02-14-253/§23" data-name="§23" id="kapittel-4-paragraf-5"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Midlertidig fritak fra tjeneste på grunn av graviditet</span></h3><article class="legalP" id="kapittel-4-paragraf-5-ledd-1">Tjenestepliktige kvinner gis midlertidig fritak fra tjeneste dersom de på grunn av graviditet ikke kan gjennomføre hele eller deler av tjenesten.</article></article><article class="legalArticle" data-lovdata-URL="LTI/forskrift/2022-02-14-253/§24" data-name="§24" id="kapittel-4-paragraf-6"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Midlertidig fritak fra tjeneste på grunn av omsorgsansvar</span></h3><article class="legalP" id="kapittel-4-paragraf-6-ledd-1">En tjenestepliktig i omsorgspermisjon etter folketrygdloven kapittel 14 og arbeidsmiljøloven kapittel 12 gis etter søknad midlertidig fritak fra tjeneste.</article><article class="legalP" id="kapittel-4-paragraf-6-ledd-2">En tjenestepliktig som har omsorgsansvar alene for barn under 16 år, gis etter søknad midlertidig fritak fra tjeneste dersom ingen andre kan ivareta omsorgsansvaret. Det samme gjelder for en tjenestepliktig som alene har daglig pleieomsorg for andre nærstående.</article><article class="legalP" id="kapittel-4-paragraf-6-ledd-3">En tjenestepliktig som deler omsorgs- eller pleieansvar med en person som på grunn av egen arbeidssituasjon, utdanning, sykdom, tjenesteplikt i Forsvaret eller politireserven, eller andre tungtveiende grunner ikke kan ivareta ansvaret, gis etter søknad midlertidig fritak fra tjeneste.</article><article class="legalP" id="kapittel-4-paragraf-6-ledd-4">Er to personer med delt omsorgs- eller pleieansvar begge tjenestepliktige, kan en av dem etter søknad gis midlertidig fritak fra tjeneste. Dette gjelder også dersom den ene personen er fritatt fra tjeneste etter § 20 første ledd eller § 21 første ledd.</article><article class="legalP" id="kapittel-4-paragraf-6-ledd-5">Fritak fra tjeneste etter andre, tredje og fjerde ledd gis for inntil tre år av gangen.</article></article><article class="legalArticle" data-lovdata-URL="LTI/forskrift/2022-02-14-253/§25" data-name="§25" id="kapittel-4-paragraf-7"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Midlertidig fritak fra tjeneste på grunn av utdanning</span></h3><article class="legalP" id="kapittel-4-paragraf-7-ledd-1">En tjenestepliktig som er under utdanning kan etter søknad gis midlertidig fritak fra tjeneste dersom det dokumenteres at fraværet som sivilforsvarstjenesten vil føre til, vil få urimelige konsekvenser for utdanningen.</article></article><article class="legalArticle" data-lovdata-URL="LTI/forskrift/2022-02-14-253/§26" data-name="§26" id="kapittel-4-paragraf-8"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Midlertidig fritak fra tjeneste på grunn av næringsvirksomhet eller sesongarbeid</span></h3><article class="legalP" id="kapittel-4-paragraf-8-ledd-1">Dersom den tjenestepliktiges fravær vil påføre virksomheten et vesentlig økonomisk tap, eller føre til at hele eller deler av virksomheten må nedlegges, kan den tjenestepliktige etter søknad gis midlertidig fritak fra tjeneste.</article><article class="legalP" id="kapittel-4-paragraf-8-ledd-2">Ved vurderingen av om en virksomhet vil bli påført et vesentlig økonomisk tap, skal det vektlegges om Sivilforsvarets ordninger for økonomisk hjelp kan avhjelpe situasjonen.</article><article class="legalP" id="kapittel-4-paragraf-8-ledd-3">En tjenestepliktig som driver næring med husdyrhold kan etter søknad gis midlertidig fritak fra tjeneste dersom det ikke kan skaffes avløser. Det samme gjelder dersom fraværet av andre årsaker vil påføre næringsvirksomheten urimelige konsekvenser, som for eksempel at dyrene må slaktes eller selges.</article><article class="legalP" id="kapittel-4-paragraf-8-ledd-4">Sesongarbeidere som kan dokumentere at tjenesten vil foregå i en periode hvor de vil tjene en vesentlig del av årsinntekten, kan etter søknad gis fritak så lenge sesongarbeidet varer.</article></article><article class="legalArticle" data-lovdata-URL="LTI/forskrift/2022-02-14-253/§27" data-name="§27" id="kapittel-4-paragraf-9"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Midlertidig fritak fra tjeneste på grunn av politisk verv eller kandidatur</span></h3><article class="legalP" id="kapittel-4-paragraf-9-ledd-1">En tjenestepliktig som er kandidat til stortings-, fylkes- eller kommunevalg, gis etter søknad midlertidig fritak fra tjeneste fra en måned før valget til og med valgdagen. Den som blir valgt til stortingsrepresentant, gis etter søknad midlertidig fritak fra tjeneste.</article></article><article class="legalArticle" data-lovdata-URL="LTI/forskrift/2022-02-14-253/§28" data-name="§28" id="kapittel-4-paragraf-10"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Midlertidig fritak fra tjeneste på grunn av bosetting eller opphold i utlandet</span></h3><article class="legalP" id="kapittel-4-paragraf-10-ledd-1">Tjenestepliktige gis etter søknad midlertidig fritak fra tjeneste når de er registrert på utenlandsk adresse eller midlertidig bosatt i utlandet.</article></article><article class="legalArticle" data-lovdata-URL="LTI/forskrift/2022-02-14-253/§29" data-name="§29" id="kapittel-4-paragraf-11"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Midlertidig fritak fra tjeneste av særlige grunner</span></h3><article class="legalP" id="kapittel-4-paragraf-11-ledd-1">En tjenestepliktig som ikke omfattes av fritaksgrunnene i § 20 til § 28 kan etter søknad gis midlertidig fritak fra tjeneste dersom<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-11-ledd-1-punkt-1"><article class="legalP" id="kapittel-4-paragraf-11-ledd-1-punkt-1-ledd-1">familieforhold gjør fravær fra hjemmet spesielt vanskelig</article></article></li><li data-li-identifier="b." data-name="b."><article class="listArticle" id="kapittel-4-paragraf-11-ledd-1-punkt-2"><article class="legalP" id="kapittel-4-paragraf-11-ledd-1-punkt-2-ledd-1">særlige økonomiske belastninger av tjenesteplikten ikke dekkes av Sivilforsvarets ordninger for økonomisk hjelp</article></article></li><li data-li-identifier="c." data-name="c."><article class="listArticle" id="kapittel-4-paragraf-11-ledd-1-punkt-3"><article class="legalP" id="kapittel-4-paragraf-11-ledd-1-punkt-3-ledd-1">tjenesten kommer i samme periode som nødvendige kurs eller opplæring i den tjenestepliktiges arbeidsforhold</article></article></li><li data-li-identifier="d." data-name="d."><article class="listArticle" id="kapittel-4-paragraf-11-ledd-1-punkt-4"><article class="legalP" id="kapittel-4-paragraf-11-ledd-1-punkt-4-ledd-1">tjenesten kommer i en ekstraordinært belastende periode i den tjenestepliktiges arbeidsforhold eller</article></article></li><li data-li-identifier="e." data-name="e."><article class="listArticle" id="kapittel-4-paragraf-11-ledd-1-punkt-5"><article class="legalP" id="kapittel-4-paragraf-11-ledd-1-punkt-5-ledd-1">andre særlige grunner foreligger.</article></article></li></ul></article></article><article class="legalArticle" data-lovdata-URL="LTI/forskrift/2022-02-14-253/§30" data-name="§30" id="kapittel-4-paragraf-12"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Meldeplikt</span></h3><article class="legalP" id="kapittel-4-paragraf-12-ledd-1">Tjenestepliktige som er innvilget midlertidig fritak etter § 22 til § 29 skal uten ugrunnet opphold varsle Sivilforsvaret om endringer i forhold som er lagt til grunn for fritaket.</article><article class="legalP" id="kapittel-4-paragraf-12-ledd-2">Virksomheter skal uten ugrunnet opphold melde fra når en tjenestepliktig som er innvilget fritak etter § 20 eller § 21 ikke lenger har stillingen.</article></article><article class="legalArticle" data-lovdata-URL="LTI/forskrift/2022-02-14-253/§31" data-name="§31" id="kapittel-4-paragraf-13"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Klage</span></h3><article class="legalP" id="kapittel-4-paragraf-13-ledd-1">Den tjenestepliktige kan påklage et avslag på søknad om midlertidig fritak etter § 22 til § 29. Avslag på søknad om fritak fra øvelse og innsats kan ikke påklages.</article><article class="legalP" id="kapittel-4-paragraf-13-ledd-2">Virksomheter og arbeidsgivere kan påklage et avslag på søknad om midlertidig fritak etter § 20 og § 21.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2022-02-14-253/KAPITTEL_5"><h2>Kapittel 5. Godtgjøring for tjeneste i Sivilforsvaret</h2><article class="legalArticle" data-lovdata-URL="LTI/forskrift/2022-02-14-253/§32" data-name="§32" id="kapittel-5-paragraf-1"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Tjenestetillegg</span></h3><article class="legalP" id="kapittel-5-paragraf-1-ledd-1">Tjenestepliktige i Sivilforsvaret gis et tjenestetillegg på 0,2&#xa0;% av grunnbeløpet i folketrygden (G) per påbegynt tjenestedøgn og et ulempetillegg på 0,4&#xa0;% av G ved innsats per påbegynt tjenestedøgn.</article><article class="legalP" id="kapittel-5-paragraf-1-ledd-2">Befal gis etter grad et ledertillegg per påbegynt tjenestedøgn med følgende satser:<ul class="defaultList"><li data-li-identifier="a." data-name="a."><article class="listArticle" id="kapittel-5-paragraf-1-ledd-2-punkt-1"><article class="legalP" id="kapittel-5-paragraf-1-ledd-2-punkt-1-ledd-1">nestlagfører (grad 10): 0,05&#xa0;% av G</article></article></li><li data-li-identifier="b." data-name="b."><article class="listArticle" id="kapittel-5-paragraf-1-ledd-2-punkt-2"><article class="legalP" id="kapittel-5-paragraf-1-ledd-2-punkt-2-ledd-1">lagfører (grad 9): 0,1&#xa0;% av G</article></article></li><li data-li-identifier="c." data-name="c."><article class="listArticle" id="kapittel-5-paragraf-1-ledd-2-punkt-3"><article class="legalP" id="kapittel-5-paragraf-1-ledd-2-punkt-3-ledd-1">nestleder (grad 8): 0,2&#xa0;% av G</article></article></li><li data-li-identifier="d." data-name="d."><article class="listArticle" id="kapittel-5-paragraf-1-ledd-2-punkt-4"><article class="legalP" id="kapittel-5-paragraf-1-ledd-2-punkt-4-ledd-1">leder (grad 7): 0,3&#xa0;% av G.</article></article></li></ul></article></article><article class="legalArticle" data-lovdata-URL="LTI/forskrift/2022-02-14-253/§33" data-name="§33" id="kapittel-5-paragraf-2"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Godtgjøring for tapt arbeidsinntekt ved tjeneste</span></h3><article class="legalP" id="kapittel-5-paragraf-2-ledd-1">Den tjenestepliktige kan etter søknad til Sivilforsvaret få dekket tapt arbeidsinntekt som følge av tjeneste i Sivilforsvaret med inntil 6 ganger grunnbeløpet i folketrygden (G). Tjenestepliktige kan kreve tapt arbeidsinntekt innenfor normalarbeidstid og begrenset til 100&#xa0;% stilling, dersom tapet dokumenteres.</article><article class="legalP" id="kapittel-5-paragraf-2-ledd-2">Dekningen av tapt arbeidsinntekt gir ikke grunnlag for feriepenger eller opptjening av pensjonspoeng.</article></article><article class="legalArticle" data-lovdata-URL="LTI/forskrift/2022-02-14-253/§34" data-name="§34" id="kapittel-5-paragraf-3"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Særskilt økonomisk hjelp og næringsbidrag</span></h3><article class="legalP" id="kapittel-5-paragraf-3-ledd-1">Tjenestepliktige som blir påført ekstra utgifter på grunn av tjenestegjøring, kan etter søknad til Sivilforsvaret gis et bidrag til dekning av ekstrautgiftene.</article><article class="legalP" id="kapittel-5-paragraf-3-ledd-2">Selvstendig næringsdrivende kan etter søknad til Sivilforsvaret gis et bidrag til å opprettholde egen næringsvirksomhet under tjenesten.</article><article class="legalP" id="kapittel-5-paragraf-3-ledd-3">Bidragene fastsettes etter Fredsregulativet for kurs, øvelse, innsats og annen tjeneste i Sivilforsvaret.</article></article><article class="legalArticle" data-lovdata-URL="LTI/forskrift/2022-02-14-253/§35" data-name="§35" id="kapittel-5-paragraf-4"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Annen utgiftsdekning</span></h3><article class="legalP" id="kapittel-5-paragraf-4-ledd-1">Når Sivilforsvaret ikke sørger for skyss, kost og overnatting under tjenesten, kan den tjenestepliktige etter søknad til Sivilforsvaret få dekket sine utgifter etter statens reiseregulativ.</article></article><article class="legalArticle" data-lovdata-URL="LTI/forskrift/2022-02-14-253/§36" data-name="§36" id="kapittel-5-paragraf-5"><h3 class="legalArticleHeader"><span class="legalArticleValue">§ 36</span>. <span class="legalArticleTitle">Klage</span></h3><article class="legalP" id="kapittel-5-paragraf-5-ledd-1">Vedtak etter § 33, § 34 og § 35 kan påklages til Direktoratet for samfunnssikkerhet og beredskap.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2022-02-14-253/KAPITTEL_6"><h2>Kapittel 6. Lagre og rom til bruk for Sivilforsvaret</h2><article class="legalArticle" data-lovdata-URL="LTI/forskrift/2022-02-14-253/§37" data-name="§37" id="kapittel-6-paragraf-1"><h3 class="legalArticleHeader"><span class="legalArticleValue">§ 37</span>. <span class="legalArticleTitle">Plassering av Sivilforsvarets materiell</span></h3><article class="legalP" id="kapittel-6-paragraf-1-ledd-1">Direktoratet for samfunnssikkerhet og beredskap utpeker de kommunene som skal stille med lager til Sivilforsvarets materiell og beslutter om lageret skal være et distrikts- eller avdelingslager.</article><article class="legalP" id="kapittel-6-paragraf-1-ledd-2">Grunnlaget for Sivilforsvarets lagringsbehov er den til enhver tid gjeldende organisasjons- og utrustningsplan for Sivilforsvaret.</article></article><article class="legalArticle" data-lovdata-URL="LTI/forskrift/2022-02-14-253/§38" data-name="§38" id="kapittel-6-paragraf-2"><h3 class="legalArticleHeader"><span class="legalArticleValue">§ 38</span>. <span class="legalArticleTitle">Generelle krav til lagre</span></h3><article class="legalP" id="kapittel-6-paragraf-2-ledd-1">Sivilforsvarets lagre skal være<ul class="defaultList"><li data-li-identifier="a." data-name="a."><article class="listArticle" id="kapittel-6-paragraf-2-ledd-1-punkt-1"><article class="legalP" id="kapittel-6-paragraf-2-ledd-1-punkt-1-ledd-1">tilgjengelige for Sivilforsvaret uten bistand fra kommunen</article></article></li><li data-li-identifier="b." data-name="b."><article class="listArticle" id="kapittel-6-paragraf-2-ledd-1-punkt-2"><article class="legalP" id="kapittel-6-paragraf-2-ledd-1-punkt-2-ledd-1">fysisk adskilt fra andre arealer og med egen adkomst</article></article></li><li data-li-identifier="c." data-name="c."><article class="listArticle" id="kapittel-6-paragraf-2-ledd-1-punkt-3"><article class="legalP" id="kapittel-6-paragraf-2-ledd-1-punkt-3-ledd-1">brann- og innbruddssikre etter en stedlig risikovurdering</article></article></li><li data-li-identifier="d." data-name="d."><article class="listArticle" id="kapittel-6-paragraf-2-ledd-1-punkt-4"><article class="legalP" id="kapittel-6-paragraf-2-ledd-1-punkt-4-ledd-1">tilstrekkelig oppvarmet til at materiell kan tørkes og personer kan oppholde seg der</article></article></li><li data-li-identifier="e." data-name="e."><article class="listArticle" id="kapittel-6-paragraf-2-ledd-1-punkt-5"><article class="legalP" id="kapittel-6-paragraf-2-ledd-1-punkt-5-ledd-1">sikret tilstrekkelig vann- og strømtilførsel</article></article></li><li data-li-identifier="f." data-name="f."><article class="listArticle" id="kapittel-6-paragraf-2-ledd-1-punkt-6"><article class="legalP" id="kapittel-6-paragraf-2-ledd-1-punkt-6-ledd-1">sikret tilgang til toalett og vask</article></article></li><li data-li-identifier="g." data-name="g."><article class="listArticle" id="kapittel-6-paragraf-2-ledd-1-punkt-7"><article class="legalP" id="kapittel-6-paragraf-2-ledd-1-punkt-7-ledd-1">utstyrt med plass for antenne til nødvendig sambandsutstyr</article></article></li><li data-li-identifier="h." data-name="h."><article class="listArticle" id="kapittel-6-paragraf-2-ledd-1-punkt-8"><article class="legalP" id="kapittel-6-paragraf-2-ledd-1-punkt-8-ledd-1">sikret internettilgang</article></article></li><li data-li-identifier="i." data-name="i."><article class="listArticle" id="kapittel-6-paragraf-2-ledd-1-punkt-9"><article class="legalP" id="kapittel-6-paragraf-2-ledd-1-punkt-9-ledd-1">egnet til å lagre og vedlikeholde Sivilforsvarets materiell.</article></article></li></ul></article><article class="legalP" id="kapittel-6-paragraf-2-ledd-2">På utsiden av hvert lager skal det være et belyst asfaltert areal for lasting og parkering.</article><article class="legalP" id="kapittel-6-paragraf-2-ledd-3">Lagrene skal tilfredsstille arbeidsmiljølovens helse-, miljø- og sikkerhetskrav.</article></article><article class="legalArticle" data-lovdata-URL="LTI/forskrift/2022-02-14-253/§39" data-name="§39" id="kapittel-6-paragraf-3"><h3 class="legalArticleHeader"><span class="legalArticleValue">§ 39</span>. <span class="legalArticleTitle">Særlige krav til distrikts- og avdelingslagre</span></h3><article class="legalP" id="kapittel-6-paragraf-3-ledd-1">Hvert distriktslager skal ha en grunnflate på minst 180 m<sup>2</sup> og ha egen adkomst med kjørehøyde på minst 4,2 meter. Lageret skal være organisert med pallereoler egnet for håndtering av materiell uten bruk av løfteutstyr. Grunnflaten kan være mindre dersom arealreduksjonen kompenseres med egnet løfteutstyr med sertifiserte førere som kan betjene et tilsvarende areal. Minst 10 m<sup>2</sup> av arealet skal være organisert med hyllereoler og ha tilfredsstillende luftfuktighet og temperatur for å oppbevare elektronisk utstyr.</article><article class="legalP" id="kapittel-6-paragraf-3-ledd-2">Hvert avdelingslager skal ha en grunnflate på minst 180 m<sup>2</sup> og ha egen adkomst med kjørehøyde på minst 3,5 meter. Lageret skal være utstyrt med hyllereoler utformet slik at materiellet kan håndteres uten å bruke løfteutstyr. Minst 10 m<sup>2</sup> av arealet skal ha tilfredsstillende luftfuktighet og temperatur for å oppbevare elektronisk utstyr.</article><article class="legalP" id="kapittel-6-paragraf-3-ledd-3">Direktoratet for samfunnssikkerhet og beredskap kan ved operativt behov kreve at utpekte distrikts- og avdelingslagre skal utvides med forsterkninger på inntil<ul class="defaultList"><li data-li-identifier="a." data-name="a."><article class="listArticle" id="kapittel-6-paragraf-3-ledd-3-punkt-1"><article class="legalP" id="kapittel-6-paragraf-3-ledd-3-punkt-1-ledd-1">10 m<sup>2</sup> areal med tilfredsstillende luftfuktighet og temperatur for å lagre elektronisk utstyr når det er behov for å forsterke materielloppsettingen med slikt utstyr</article></article></li><li data-li-identifier="b." data-name="b."><article class="listArticle" id="kapittel-6-paragraf-3-ledd-3-punkt-2"><article class="legalP" id="kapittel-6-paragraf-3-ledd-3-punkt-2-ledd-1">50 m<sup>2</sup> areal og kjørehøyde på minst 2,5 meter når det er behov for å forsterke materielloppsettingen med materiell for måling av radioaktiv bakgrunnsstråling</article></article></li><li data-li-identifier="c." data-name="c."><article class="listArticle" id="kapittel-6-paragraf-3-ledd-3-punkt-3"><article class="legalP" id="kapittel-6-paragraf-3-ledd-3-punkt-3-ledd-1">50 m<sup>2</sup> areal og kjørehøyde på minst 4,2 meter når det er behov for å forsterke materielloppsettingen med utstyr til bruk mot kjemiske, biologiske, nukleære og eksplosive farer</article></article></li><li data-li-identifier="d." data-name="d."><article class="listArticle" id="kapittel-6-paragraf-3-ledd-3-punkt-4"><article class="legalP" id="kapittel-6-paragraf-3-ledd-3-punkt-4-ledd-1">250 m<sup>2</sup> areal og kjørehøyde på minst 4,2 meter for å lagre tilleggsmateriell til bruk ved større hendelser</article></article></li><li data-li-identifier="e." data-name="e."><article class="listArticle" id="kapittel-6-paragraf-3-ledd-3-punkt-5"><article class="legalP" id="kapittel-6-paragraf-3-ledd-3-punkt-5-ledd-1">250 m<sup>2</sup> uteareal til lagring av containere og store kjøretøy.</article></article></li></ul></article></article><article class="legalArticle" data-lovdata-URL="LTI/forskrift/2022-02-14-253/§40" data-name="§40" id="kapittel-6-paragraf-4"><h3 class="legalArticleHeader"><span class="legalArticleValue">§ 40</span>. <span class="legalArticleTitle">Adgangen til å dispensere fra kravene til lagre</span></h3><article class="legalP" id="kapittel-6-paragraf-4-ledd-1">Dersom det ikke vil svekke beredskapen kan Direktoratet for samfunnssikkerhet og beredskap etter søknad dispensere fra kravene i § 38 og § 39 i inntil tre år. Dersom det dispenseres, skal kommunen så langt det er mulig kompensere for dette og utarbeide en plan for å sette lagrene i forskriftsmessig stand. En søknad om dispensasjon skal sendes til sivilforsvarsdistriktet.</article></article><article class="legalArticle" data-lovdata-URL="LTI/forskrift/2022-02-14-253/§41" data-name="§41" id="kapittel-6-paragraf-5"><h3 class="legalArticleHeader"><span class="legalArticleValue">§ 41</span>. <span class="legalArticleTitle">Rom til bruk ved rekruttering, kurs, øvelser og innsatser</span></h3><article class="legalP" id="kapittel-6-paragraf-5-ledd-1">Kommunen skal vederlagsfritt stille egnede rom og kommunal grunn til bruk for Sivilforsvaret ved rekruttering, kurs, øvelser og innsatser. Rommene skal tilfredsstille arbeidsmiljølovens krav til helse, miljø og sikkerhet, herunder kravene til adskilte garderober, dusj for begge kjønn og spiseplass.</article><article class="legalP" id="kapittel-6-paragraf-5-ledd-2">Skal Sivilforsvarets ansatte og tjenestepliktige møte til innsats på kort varsel, skal kommunen stille parkering til rådighet og dekke parkeringskostnadene.</article><article class="legalP" id="kapittel-6-paragraf-5-ledd-3">Rom som skal brukes til kurs, øvelser og innsatser skal, så langt det er mulig, samlokaliseres med lager for Sivilforsvarets materiell.</article></article><article class="legalArticle" data-lovdata-URL="LTI/forskrift/2022-02-14-253/§42" data-name="§42" id="kapittel-6-paragraf-6"><h3 class="legalArticleHeader"><span class="legalArticleValue">§ 42</span>. <span class="legalArticleTitle">Fordeling av kommunenes kostnader og utgifter til lokaler</span></h3><article class="legalP" id="kapittel-6-paragraf-6-ledd-1">Kommuner som blir pålagt å stille med lager og rom til Sivilforsvaret, kan kreve dokumenterte kostnader og utgifter dekket av de andre kommunene i sivilforsvarsdistriktet. Kostnadene og utgiftene fordeles mellom kommunene i sivilforsvarsdistriktet på grunnlag av folketallet i kommunene og kan kreves dekket årlig og etterskuddsvis.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2022-02-14-253/KAPITTEL_7"><h2>Kapittel 7. Varsling av befolkningen</h2><article class="legalArticle" data-lovdata-URL="LTI/forskrift/2022-02-14-253/§43" data-name="§43" id="kapittel-7-paragraf-1"><h3 class="legalArticleHeader"><span class="legalArticleValue">§ 43</span>. <span class="legalArticleTitle">Befolkningsvarsling</span></h3><article class="legalP" id="kapittel-7-paragraf-1-ledd-1">Sivilforsvaret har ansvaret for å utløse eget varslingssystem i krig eller når krig truer.</article><article class="legalP" id="kapittel-7-paragraf-1-ledd-2">I fredstid kan Sivilforsvarets varslingssystem brukes av politiet og andre som er gitt særskilt tillatelse til det.</article><article class="legalP" id="kapittel-7-paragraf-1-ledd-3">Skal befolkningen varsles med andre systemer i fredstid, gjelder reglene i dette kapittelet med mindre noe annet på forhånd er avklart med politiet.</article></article><article class="legalArticle" data-lovdata-URL="LTI/forskrift/2022-02-14-253/§44" data-name="§44" id="kapittel-7-paragraf-2"><h3 class="legalArticleHeader"><span class="legalArticleValue">§ 44</span>. <span class="legalArticleTitle">Sivilforsvarets varslingssignaler</span></h3><article class="legalP" id="kapittel-7-paragraf-2-ledd-1">Sivilforsvarets varslingssignaler er:<ul class="defaultList"><li data-li-identifier="a." data-name="a."><article class="listArticle" id="kapittel-7-paragraf-2-ledd-1-punkt-1"><article class="legalP" id="kapittel-7-paragraf-2-ledd-1-punkt-1-ledd-1">viktig melding – søk informasjon: tre lange støt i tre signalserier med ett minutts pause mellom seriene</article><article class="defaultP">--------- --------- ---------</article><article class="defaultP">--------- --------- ---------</article><article class="defaultP">--------- --------- ---------</article></article></li><li data-li-identifier="b." data-name="b."><article class="listArticle" id="kapittel-7-paragraf-2-ledd-1-punkt-2"><article class="legalP" id="kapittel-7-paragraf-2-ledd-1-punkt-2-ledd-1">alarm – søk dekning: korte støt i omtrent ett minutt</article><article class="defaultP">_ _ _ _ _ _ _ _ _</article></article></li><li data-li-identifier="c." data-name="c."><article class="listArticle" id="kapittel-7-paragraf-2-ledd-1-punkt-3"><article class="legalP" id="kapittel-7-paragraf-2-ledd-1-punkt-3-ledd-1">faren over: ett langt støt i 1/2 minutt</article><article class="defaultP">__________</article></article></li></ul></article><article class="legalP" id="kapittel-7-paragraf-2-ledd-2">Ingen må uten tillatelse fra Direktoratet for samfunnssikkerhet og beredskap benytte Sivilforsvarets varslingssignaler eller signaler som kan forveksles med disse.</article></article><article class="legalArticle" data-lovdata-URL="LTI/forskrift/2022-02-14-253/§45" data-name="§45" id="kapittel-7-paragraf-3"><h3 class="legalArticleHeader"><span class="legalArticleValue">§ 45</span>. <span class="legalArticleTitle">Tilkobling til Sivilforsvarets varslingssystem</span></h3><article class="legalP" id="kapittel-7-paragraf-3-ledd-1">Tilkobling til Sivilforsvarets varslingssystem krever tillatelse fra Direktoratet for samfunnssikkerhet og beredskap.</article><article class="legalP" id="kapittel-7-paragraf-3-ledd-2">Den som har en slik tillatelse skal følge Sivilforsvarets retningslinjer og tekniske spesifikasjoner for å koble seg til. Den som kobler seg til Sivilforsvarets varslingssystem, skal selv dekke alle kostnadene med tilkoblingen, driften og vedlikeholdet av egne anlegg og tilkoblinger.</article></article><article class="legalArticle" data-lovdata-URL="LTI/forskrift/2022-02-14-253/§46" data-name="§46" id="kapittel-7-paragraf-4"><h3 class="legalArticleHeader"><span class="legalArticleValue">§ 46</span>. <span class="legalArticleTitle">Adgang til og bruk av eiendom</span></h3><article class="legalP" id="kapittel-7-paragraf-4-ledd-1">Den som eier eller bruker eiendom der et varslingsanlegg er installert eller planlegges etablert, skal til enhver tid gi Direktoratet for samfunnssikkerhet og beredskap og Sivilforsvaret adgang til å etablere, vedlikeholde og føre tilsyn med Sivilforsvarets varslingssystem.</article><article class="legalP" id="kapittel-7-paragraf-4-ledd-2">Direktoratet for samfunnssikkerhet og beredskap og Sivilforsvaret har rett til å koble seg til eiendommens strømforsyning. Privat eier eller bruker gis etter avtale med Sivilforsvaret kompensasjon for bruken av eiendommen og strømforbruket.</article></article><article class="legalArticle" data-lovdata-URL="LTI/forskrift/2022-02-14-253/§47" data-name="§47" id="kapittel-7-paragraf-5"><h3 class="legalArticleHeader"><span class="legalArticleValue">§ 47</span>. <span class="legalArticleTitle">Krav til virksomheter som blir pålagt å etablere egen varslingsordning</span></h3><article class="legalP" id="kapittel-7-paragraf-5-ledd-1">Direktoratet for samfunnssikkerhet og beredskap kan pålegge virksomheter å etablere egen varslingsordning for befolkningen i nærområdet, jf. sivilbeskyttelsesloven § 16 tredje ledd.</article><article class="legalP" id="kapittel-7-paragraf-5-ledd-2">Virksomhet som gis et slikt pålegg skal etablere en varslingsrutine for ordningen. Varslingsrutinen skal revideres minst én gang i året. Virksomheten skal selv dekke utgiftene til å etablere, drifte og vedlikeholde varslingsordningen.</article><article class="legalP" id="kapittel-7-paragraf-5-ledd-3">Dersom det i ettertid av et pålegg etter første ledd har skjedd endringer i en arealplan eller reguleringsplan eller omlegging av en virksomhet, og disse endringene får betydning for risikovurderingen etter første ledd, skal Direktoratet for samfunnssikkerhet og beredskap vurdere om fremtidige kostnader med varslingsordningen skal deles mellom flere virksomheter.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2022-02-14-253/KAPITTEL_8"><h2>Kapittel 8. Rekvirering av fast eiendom, løsøre og rettigheter</h2><article class="legalArticle" data-lovdata-URL="LTI/forskrift/2022-02-14-253/§48" data-name="§48" id="kapittel-8-paragraf-1"><h3 class="legalArticleHeader"><span class="legalArticleValue">§ 48</span>. <span class="legalArticleTitle">Grunnleggende vilkår for rekvirering</span></h3><article class="legalP" id="kapittel-8-paragraf-1-ledd-1">Alle andre muligheter skal, så langt det er mulig, være utnyttet før det er adgang til å rekvirere fast eiendom, løsøre eller rettigheter.</article><article class="legalP" id="kapittel-8-paragraf-1-ledd-2">Den det rekvireres fra skal ikke lide større ulempe eller skade enn nødvendig. Er løsøre rekvirert og eieren eller brukeren tilbyr annet løsøre som erstatning, skal dette aksepteres såfremt det løsøret som tilbys er egnet for formålet.</article></article><article class="legalArticle" data-lovdata-URL="LTI/forskrift/2022-02-14-253/§49" data-name="§49" id="kapittel-8-paragraf-2"><h3 class="legalArticleHeader"><span class="legalArticleValue">§ 49</span>. <span class="legalArticleTitle">Krav til innholdet i en rekvisisjon</span></h3><article class="legalP" id="kapittel-8-paragraf-2-ledd-1">En rekvisisjon skal så nøyaktig som mulig angi<ul class="defaultList"><li data-li-identifier="a." data-name="a."><article class="listArticle" id="kapittel-8-paragraf-2-ledd-1-punkt-1"><article class="legalP" id="kapittel-8-paragraf-2-ledd-1-punkt-1-ledd-1">hva som rekvireres, inkludert omfang eller mengde</article></article></li><li data-li-identifier="b." data-name="b."><article class="listArticle" id="kapittel-8-paragraf-2-ledd-1-punkt-2"><article class="legalP" id="kapittel-8-paragraf-2-ledd-1-punkt-2-ledd-1">kvaliteten på det som rekvireres, eventuelt med tekniske spesifikasjoner og data</article></article></li><li data-li-identifier="c." data-name="c."><article class="listArticle" id="kapittel-8-paragraf-2-ledd-1-punkt-3"><article class="legalP" id="kapittel-8-paragraf-2-ledd-1-punkt-3-ledd-1">hva som skal følge med av rettigheter, utstyr, utrustning, reservedeler og lignende</article></article></li><li data-li-identifier="d." data-name="d."><article class="listArticle" id="kapittel-8-paragraf-2-ledd-1-punkt-4"><article class="legalP" id="kapittel-8-paragraf-2-ledd-1-punkt-4-ledd-1">en rimelig frist for å avstå det som rekvireres og perioden det avståes for</article></article></li><li data-li-identifier="e." data-name="e."><article class="listArticle" id="kapittel-8-paragraf-2-ledd-1-punkt-5"><article class="legalP" id="kapittel-8-paragraf-2-ledd-1-punkt-5-ledd-1">stedet for overlevering av det som rekvireres</article></article></li><li data-li-identifier="f." data-name="f."><article class="listArticle" id="kapittel-8-paragraf-2-ledd-1-punkt-6"><article class="legalP" id="kapittel-8-paragraf-2-ledd-1-punkt-6-ledd-1">andre elementer som er nødvendige for å oppfylle kravet.</article></article></li></ul></article></article><article class="legalArticle" data-lovdata-URL="LTI/forskrift/2022-02-14-253/§50" data-name="§50" id="kapittel-8-paragraf-3"><h3 class="legalArticleHeader"><span class="legalArticleValue">§ 50</span>. <span class="legalArticleTitle">Plikten til å levere det som rekvireres</span></h3><article class="legalP" id="kapittel-8-paragraf-3-ledd-1">Den det rekvireres fra skal sørge for at det som rekvireres, oppfyller de kravene som er stilt.</article><article class="legalP" id="kapittel-8-paragraf-3-ledd-2">Kan den det rekvireres fra ikke levere det som kreves, skal rekvirenten snarest mulig gjøres oppmerksom på det. Den det rekvireres fra skal likevel uten forsinkelse levere alt som kan leveres.</article></article><article class="legalArticle" data-lovdata-URL="LTI/forskrift/2022-02-14-253/§51" data-name="§51" id="kapittel-8-paragraf-4"><h3 class="legalArticleHeader"><span class="legalArticleValue">§ 51</span>. <span class="legalArticleTitle">Kvittering for gjennomført rekvirering</span></h3><article class="legalP" id="kapittel-8-paragraf-4-ledd-1">Når rekvireringen er gjennomført, skal den det rekvireres fra gis en skriftlig kvittering med opplysninger om hva som er avstått og mottatt og tid og sted for avståelsen. Dersom det er avvik mellom rekvireringen og det som er avstått, skal dette angis og begrunnes.</article></article><article class="legalArticle" data-lovdata-URL="LTI/forskrift/2022-02-14-253/§52" data-name="§52" id="kapittel-8-paragraf-5"><h3 class="legalArticleHeader"><span class="legalArticleValue">§ 52</span>. <span class="legalArticleTitle">Erstatning som følge av rekvirering</span></h3><article class="legalP" id="kapittel-8-paragraf-5-ledd-1">Foreligger det ikke en avtale om erstatning som følge av rekvireringen, skal erstatningen fastsettes ved skjønn i samsvar med dagens alminnelige prisnivå.</article><article class="legalP" id="kapittel-8-paragraf-5-ledd-2">Er det ikke bestemt noe annet, forfaller erstatningen til betaling så snart gjenstanden er i rekvirentens besittelse og erstatningen er fastsatt. Skal erstatning for en løpende ytelse betales periodisk, forfaller betaling av første termin på tilsvarende måte.</article></article><article class="legalArticle" data-lovdata-URL="LTI/forskrift/2022-02-14-253/§53" data-name="§53" id="kapittel-8-paragraf-6"><h3 class="legalArticleHeader"><span class="legalArticleValue">§ 53</span>. <span class="legalArticleTitle">Om lokal skjønnsnemnd</span></h3><article class="legalP" id="kapittel-8-paragraf-6-ledd-1">Skjønnsforretning etter § 54 første ledd avholdes av den lokale skjønnsnemnda, som oppnevnes av statsforvalteren ved behov. Nemnda opprettholdes så lenge behovet består.</article><article class="legalP" id="kapittel-8-paragraf-6-ledd-2">Den lokale skjønnsnemnda skal ha tre medlemmer og tre varamedlemmer. Statsforvalteren oppnevner to av medlemmene med varamedlemmer. Ett av medlemmene skal være leder. Sivilforsvaret oppnevner et tredje medlem med varamedlem. Kriteriene i skjønnsprosessloven § 14 andre ledd og domstolloven § 53 gjelder ved oppnevningen.</article><article class="legalP" id="kapittel-8-paragraf-6-ledd-3">Dersom et nemndsmedlem er inhabil etter forvaltningsloven § 6, skal medlemmet fratre og varamedlemmet kalles inn. Habilitetsspørsmål avgjøres etter forvaltningsloven § 8 andre og tredje ledd.</article><article class="legalP" id="kapittel-8-paragraf-6-ledd-4">Nemndsmedlemmene plikter å møte til en skjønnsforretning. Dersom et nemndsmedlem ikke kan møte, kan lederen i skjønnsnemnda frita medlemmet, og varamedlemmet skal da kalles inn. Er lederen i tvil om et medlem skal fritas fra et møte, eller fritaket gjelder lederen selv, avgjør statsforvalteren spørsmålet.</article><article class="legalP" id="kapittel-8-paragraf-6-ledd-5">Medlemmer og varamedlemmer av skjønnsnemndene gis godtgjøring som skjønnsmenn etter rettsgebyrforskriften. Reiseutgifter dekkes etter statens reiseregulativ.</article></article><article class="legalArticle" data-lovdata-URL="LTI/forskrift/2022-02-14-253/§54" data-name="§54" id="kapittel-8-paragraf-7"><h3 class="legalArticleHeader"><span class="legalArticleValue">§ 54</span>. <span class="legalArticleTitle">Skjønnsnemndas saksbehandling</span></h3><article class="legalP" id="kapittel-8-paragraf-7-ledd-1">Når det er avklart at det ikke kommer i stand en avtale om erstatning som følge av rekvireringen, skal rekvirenten så raskt som mulig begjære skjønn. Begjæringen skal sendes statsforvalteren, med mindre forholdene i krig gjør det nødvendig med en annen fremgangsmåte. Rekvirenten skal i begjæringen gi skjønnsnemnda alle de opplysningene som er nødvendige for at saken kan tas opp til behandling.</article><article class="legalP" id="kapittel-8-paragraf-7-ledd-2">Lederen av skjønnsnemnda skal så raskt som mulig innkalle nemndsmedlemmene, fastsette tid og sted for skjønnet og varsle partene om det. Den det rekvireres fra skal, på oppfordring fra skjønnsnemnda, legge fram rekvisisjonen og kvitteringen fra rekvirenten.</article><article class="legalP" id="kapittel-8-paragraf-7-ledd-3">Dersom ingen møter for den det rekvireres fra, kan skjønnet likevel avholdes såfremt nemnda finner det forsvarlig.</article></article><article class="legalArticle" data-lovdata-URL="LTI/forskrift/2022-02-14-253/§55" data-name="§55" id="kapittel-8-paragraf-8"><h3 class="legalArticleHeader"><span class="legalArticleValue">§ 55</span>. <span class="legalArticleTitle">Bevis</span></h3><article class="legalP" id="kapittel-8-paragraf-8-ledd-1">I den grad det er praktisk mulig skal skjønnsnemnda undersøke det som er gjenstand for skjønnet, enten ved at det rekvirerte fremlegges eller ved befaring.</article><article class="legalP" id="kapittel-8-paragraf-8-ledd-2">Skjønnsnemnda skal innhente uttalelser fra vitner og sakkyndige i den utstrekning den finner det nødvendig.</article><article class="legalP" id="kapittel-8-paragraf-8-ledd-3">Skjønnsnemnda skal bygge skjønnet på sine undersøkelser, partenes beskrivelser av det som rekvireres og andre innhentede opplysninger som er nødvendige for å kunne foreta et forsvarlig skjønn.</article></article><article class="legalArticle" data-lovdata-URL="LTI/forskrift/2022-02-14-253/§56" data-name="§56" id="kapittel-8-paragraf-9"><h3 class="legalArticleHeader"><span class="legalArticleValue">§ 56</span>. <span class="legalArticleTitle">Skjønnsnemndas avgjørelser</span></h3><article class="legalP" id="kapittel-8-paragraf-9-ledd-1">Før nemda tar saken opp til realitetsvurdering skal den kontrollere at tapet, skaden eller ytelsen er en følge av rekvireringen. Dersom grunnlaget for erstatningskravet ikke er rekvireringen eller dersom gjenstanden som er skadet ikke er rekvirert, skal nemda avvise kravet.</article><article class="legalP" id="kapittel-8-paragraf-9-ledd-2">Skjønnsnemnda kan bare treffe avgjørelser når den er fulltallig.</article><article class="legalP" id="kapittel-8-paragraf-9-ledd-3">Skjønnsnemnda treffer avgjørelser ved stemmeflertall. Er det ikke flertall for noe resultat, legges stemmene for høyere beløp sammen med de nærmest følgende stemmene til det blir flertall.</article><article class="legalP" id="kapittel-8-paragraf-9-ledd-4">Skjønnsnemndas avgjørelse skal begrunnes skriftlig.</article></article><article class="legalArticle" data-lovdata-URL="LTI/forskrift/2022-02-14-253/§57" data-name="§57" id="kapittel-8-paragraf-10"><h3 class="legalArticleHeader"><span class="legalArticleValue">§ 57</span>. <span class="legalArticleTitle">Krav om protokoll fra hver skjønnsforretning</span></h3><article class="legalP" id="kapittel-8-paragraf-10-ledd-1">Etter at det er gjennomført en skjønnsforretning, skal skjønnsnemnda utforme en protokoll som underskrives av alle skjønnsmedlemmene. Protokollen skal angi<ul class="defaultList"><li data-li-identifier="a." data-name="a."><article class="listArticle" id="kapittel-8-paragraf-10-ledd-1-punkt-1"><article class="legalP" id="kapittel-8-paragraf-10-ledd-1-punkt-1-ledd-1">skjønnsnemndas sammensetning</article></article></li><li data-li-identifier="b." data-name="b."><article class="listArticle" id="kapittel-8-paragraf-10-ledd-1-punkt-2"><article class="legalP" id="kapittel-8-paragraf-10-ledd-1-punkt-2-ledd-1">tid og sted for skjønnsforretningen</article></article></li><li data-li-identifier="c." data-name="c."><article class="listArticle" id="kapittel-8-paragraf-10-ledd-1-punkt-3"><article class="legalP" id="kapittel-8-paragraf-10-ledd-1-punkt-3-ledd-1">partene og eventuelle representanter</article></article></li><li data-li-identifier="d." data-name="d."><article class="listArticle" id="kapittel-8-paragraf-10-ledd-1-punkt-4"><article class="legalP" id="kapittel-8-paragraf-10-ledd-1-punkt-4-ledd-1">at habiliteten er vurdert</article></article></li><li data-li-identifier="e." data-name="e."><article class="listArticle" id="kapittel-8-paragraf-10-ledd-1-punkt-5"><article class="legalP" id="kapittel-8-paragraf-10-ledd-1-punkt-5-ledd-1">hva som ble krevd avstått med mengde og kvalitet</article></article></li><li data-li-identifier="f." data-name="f."><article class="listArticle" id="kapittel-8-paragraf-10-ledd-1-punkt-6"><article class="legalP" id="kapittel-8-paragraf-10-ledd-1-punkt-6-ledd-1">grunnlaget for kravet og erstatningskravets størrelse</article></article></li><li data-li-identifier="g." data-name="g."><article class="listArticle" id="kapittel-8-paragraf-10-ledd-1-punkt-7"><article class="legalP" id="kapittel-8-paragraf-10-ledd-1-punkt-7-ledd-1">hva nemnda finner bevist, begrunnelsen for skjønnet og nemndas avgjørelse.</article></article></li></ul></article><article class="legalP" id="kapittel-8-paragraf-10-ledd-2">Skjønnsnemnda skal gi en bekreftet utskrift av protokollen til den det rekvireres fra.</article></article><article class="legalArticle" data-lovdata-URL="LTI/forskrift/2022-02-14-253/§58" data-name="§58" id="kapittel-8-paragraf-11"><h3 class="legalArticleHeader"><span class="legalArticleValue">§ 58</span>. <span class="legalArticleTitle">Klage</span></h3><article class="legalP" id="kapittel-8-paragraf-11-ledd-1">Skjønnsnemndas avgjørelse kan påklages til Direktoratet for samfunnssikkerhet og beredskap. Det samme gjelder der skjønnsnemnda avviser saken etter § 56 første ledd.</article></article></section><section class="section" data-name="kap9" id="kapittel-9" data-lovdata-URL="LTI/forskrift/2022-02-14-253/KAPITTEL_9"><h2>Kapittel 9. Straff og overtredelsesgebyr</h2><article class="legalArticle" data-lovdata-URL="LTI/forskrift/2022-02-14-253/§59" data-name="§59" id="kapittel-9-paragraf-1"><h3 class="legalArticleHeader"><span class="legalArticleValue">§ 59</span>. <span class="legalArticleTitle">Straff</span></h3><article class="legalP" id="kapittel-9-paragraf-1-ledd-1">Overtredelse av § 5 første ledd, § 9 andre ledd, § 10 første, andre og tredje ledd, § 11, § 30 første ledd og § 50 i forskriften eller vedtak truffet i medhold av disse bestemmelsene, kan straffes etter sivilbeskyttelsesloven § 37.</article></article><article class="legalArticle" data-lovdata-URL="LTI/forskrift/2022-02-14-253/§60" data-name="§60" id="kapittel-9-paragraf-2"><h3 class="legalArticleHeader"><span class="legalArticleValue">§ 60</span>. <span class="legalArticleTitle">Overtredelsesgebyr</span></h3><article class="legalP" id="kapittel-9-paragraf-2-ledd-1">Sivilforsvaret kan ilegge overtredelsesgebyr ved brudd på § 5 første ledd, § 9 andre ledd, § 10 første, andre og tredje ledd, § 11, § 16 andre ledd og § 30 første ledd.</article><article class="legalP" id="kapittel-9-paragraf-2-ledd-2">Direktoratet for samfunnssikkerhet og beredskap kan ilegge overtredelsesgebyr ved brudd på § 44 andre ledd, § 45, § 46, § 47 og § 50.</article></article><article class="legalArticle" data-lovdata-URL="LTI/forskrift/2022-02-14-253/§61" data-name="§61" id="kapittel-9-paragraf-3"><h3 class="legalArticleHeader"><span class="legalArticleValue">§ 61</span>. <span class="legalArticleTitle">Utmåling av overtredelsesgebyr</span></h3><article class="legalP" id="kapittel-9-paragraf-3-ledd-1">For handlinger og unnlatelser som nevnt i tabellen, ilegges overtredelsesgebyr etter følgende satser: <table><thead><tr><th data-text-align="left" data-vertical-align="top"><i>Unnlatelse eller handling</i></th><th data-text-align="left" data-vertical-align="top"><i>Størrelsen på overtredelsesgebyrene i kr</i></th></tr></thead><tbody><tr><td data-text-align="left" data-vertical-align="top">a. Unnlater å gi opplysninger av betydning for å vurdere om vedkommende skal pålegges tjenesteplikt, videre tjenestegjøring og for å holde personellregister oppdatert eller unnlater å dokumentere nevnte opplysninger</td><td data-text-align="left" data-vertical-align="top">3&#xa0;000</td></tr><tr class="startGroup"><td data-text-align="left" data-vertical-align="top">b. Unnlater å skriftlig bekrefte eller svare på innkallinger, varsel om og pålegg om tjenesteplikt eller øvrig informasjon om at tjenesteplikt er mottatt</td><td data-text-align="left" data-vertical-align="top">3&#xa0;000</td></tr><tr><td data-text-align="left" data-vertical-align="top">c. Unnlater å møte på rekrutteringsmøtet</td><td data-text-align="left" data-vertical-align="top">6&#xa0;000</td></tr><tr><td data-text-align="left" data-vertical-align="top">d. Unnlater å møte på kurs</td><td data-text-align="left" data-vertical-align="top">8&#xa0;000</td></tr><tr><td data-text-align="left" data-vertical-align="top">e. Forlater tjenesten uten tillatelse</td><td data-text-align="left" data-vertical-align="top">fra 4&#xa0;000 til 8&#xa0;000</td></tr><tr><td data-text-align="left" data-vertical-align="top">f. Nyter alkohol eller andre berusende eller bedøvende midler under tjenesten eller møter påvirket til tjeneste</td><td data-text-align="left" data-vertical-align="top">4&#xa0;000</td></tr></tbody></table></article><article class="legalP" id="kapittel-9-paragraf-3-ledd-2">Brytes et alternativ i første ledd på nytt innenfor en to-årsperiode, økes overtredelsesgebyret med 50&#xa0;% for hver gjentagelse, men likevel innenfor rammen i fjerde ledd.</article><article class="legalP" id="kapittel-9-paragraf-3-ledd-3">For andre overtredelser enn de som er nevnt i første ledd utmåles overtredelsesgebyret individuelt.</article><article class="legalP" id="kapittel-9-paragraf-3-ledd-4">For fysiske personer kan overtredelsesgebyret maksimalt utgjøre 0,5 ganger grunnbeløpet i folketrygden.</article><article class="legalP" id="kapittel-9-paragraf-3-ledd-5">For foretak kan overtredelsesgebyret maksimalt utgjøre 10 ganger grunnbeløpet i folketrygden.</article></article><article class="legalArticle" data-lovdata-URL="LTI/forskrift/2022-02-14-253/§62" data-name="§62" id="kapittel-9-paragraf-4"><h3 class="legalArticleHeader"><span class="legalArticleValue">§ 62</span>. <span class="legalArticleTitle">Særlige bestemmelser om foreldelse ved overtredelse av bestemmelser om tilfluktsrom</span></h3><article class="legalP" id="kapittel-9-paragraf-4-ledd-1">Ved overtredelse av sivilbeskyttelsesloven § 20 andre, fjerde og femte ledd og § 21 første ledd, regnes foreldelsesfristen i sivilbeskyttelsesloven § 36 fra tidspunktet da det ulovlige forholdet ble avdekket.</article></article></section><section class="section" data-name="kap10" id="kapittel-10" data-lovdata-URL="LTI/forskrift/2022-02-14-253/KAPITTEL_10"><h2>Kapittel 10. Avsluttende bestemmelser</h2><article class="legalArticle" data-lovdata-URL="LTI/forskrift/2022-02-14-253/§63" data-name="§63" id="kapittel-10-paragraf-1"><h3 class="legalArticleHeader"><span class="legalArticleValue">§ 63</span>. <span class="legalArticleTitle">Ikraftsetting</span></h3><article class="legalP" id="kapittel-10-paragraf-1-ledd-1">Forskriften trer i kraft 1. mars 2022. Fra samme tidspunkt oppheves<ul class="defaultList"><li data-li-identifier="-" data-name="-"><article class="listArticle" id="kapittel-10-paragraf-1-ledd-1-punkt-1"><article class="legalP" id="kapittel-10-paragraf-1-ledd-1-punkt-1-ledd-1">forskrifter 10. juni 1955 nr. 5 om samordningen mellom politiet og sivilforsvaret</article></article></li><li data-li-identifier="-" data-name="-"><article class="listArticle" id="kapittel-10-paragraf-1-ledd-1-punkt-2"><article class="legalP" id="kapittel-10-paragraf-1-ledd-1-punkt-2-ledd-1">forskrift 20. januar 1956 nr. 7 om Sivilforsvarets reserverte varslingssignaler – bruk av private varslingsanlegg</article></article></li><li data-li-identifier="-" data-name="-"><article class="listArticle" id="kapittel-10-paragraf-1-ledd-1-punkt-3"><article class="legalP" id="kapittel-10-paragraf-1-ledd-1-punkt-3-ledd-1">forskrifter 29. juni 1973 nr. 9785 for sivilforsvaret</article></article></li><li data-li-identifier="-" data-name="-"><article class="listArticle" id="kapittel-10-paragraf-1-ledd-1-punkt-4"><article class="legalP" id="kapittel-10-paragraf-1-ledd-1-punkt-4-ledd-1">forskrift 10. mai 2017 nr. 577 om rekvisisjon av fast eiendom mv. for håndtering av Sivilforsvarets oppgaver</article></article></li><li data-li-identifier="-" data-name="-"><article class="listArticle" id="kapittel-10-paragraf-1-ledd-1-punkt-5"><article class="legalP" id="kapittel-10-paragraf-1-ledd-1-punkt-5-ledd-1">forskrift 26. april 2018 nr. 634 om godtgjøring for tjeneste i Sivilforsvaret</article></article></li><li data-li-identifier="-" data-name="-"><article class="listArticle" id="kapittel-10-paragraf-1-ledd-1-punkt-6"><article class="legalP" id="kapittel-10-paragraf-1-ledd-1-punkt-6-ledd-1">forskrift 16. desember 2019 nr. 1811 om midlertidig fritak fra tjeneste for tjenestepliktige i Sivilforsvaret</article></article></li><li data-li-identifier="-" data-name="-"><article class="listArticle" id="kapittel-10-paragraf-1-ledd-1-punkt-7"><article class="legalP" id="kapittel-10-paragraf-1-ledd-1-punkt-7-ledd-1">forskrift 1. juli 2020 nr. 1456 om overtredelsesgebyr etter sivilbeskyttelsesloven.</article></article></li></ul></article></article></section></main></body></html>