<!DOCTYPE html><html lang="nb"><head><title>Lov om endringer i forsvarsloven (utvidet adgang til å inngå kontrakt om tjenesteplikt mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2022-12-20-113</dd><dt class="dokid">DokumentID</dt><dd class="dokid">LTI/lov/2022-12-20-113</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2016-08-12-77</li></ul></dd><dt class="legalArea">Rettsområde</dt><dd class="legalArea"><ul><li>Stats-, statsforfatnings- og statsborgerrett &gt; Forsvaret</li></ul></dd><dt class="dateOfPublication">Kunngjort</dt><dd class="dateOfPublication">2022-12-20 11:10</dd><dt class="journalNumber">Journalnummer</dt><dd class="journalNumber">2022-1645</dd><dt class="titleShort">Korttittel</dt><dd class="titleShort">Endringslov til forsvarsloven</dd><dt class="title">Tittel</dt><dd class="title">Lov om endringer i forsvarsloven (utvidet adgang til å inngå kontrakt om tjenesteplikt mv.)</dd><dt class="miscInformation">Annet om dokumentet</dt><dd class="miscInformation">Prop.134 L (2021–2022), Innst.74 L (2022–2023), Lovvedtak 20 (2022–2023). Stortingets første og andre gangs behandling hhv. 8. og 12. desember 2022. Fremmet av Forsvarsdepartementet.</dd><dt class="refid">RefID</dt><dd class="refid">lov/2022-12-20-113</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i forsvarsloven (utvidet adgang til å inngå kontrakt om tjenesteplikt mv.)<ul class="tocSubUl"><li>I<ul class="tocSubUl"><li>§ 25. Kontrakt om tjenesteplikt for personer uten verneplikt og om utvidet tjenesteplikt for vernepliktige</li><li>§ 25 a. Kontrakt om tjenesteplikt med sivilt tilsatte</li><li>§ 25 b. Åremål for områdesjefer i Heimevernet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2022-12-20-113" id="dokument"><h1>Lov om endringer i forsvarsloven (utvidet adgang til å inngå kontrakt om tjenesteplikt mv.)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 12. august 2016 nr. 77 om verneplikt og tjeneste i Forsvaret m.m. (forsvarsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2022-12-20-113/KAPITTEL_1"><h2 data-text-align="center">I</h2><article class="defaultP">I lov 12. august 2016 nr. 77 om verneplikt og tjeneste i Forsvaret m.m. gjøres følgende endringer:</article> <article class="defaultP" margin-top="true">§ 17 første ledd første punktum skal lyde:</article><article class="legalP" id="kapittel-1-ledd-1">Tjenesteplikten for vernepliktige og personer som har inngått kontrakt om tjenesteplikt i medhold av § 25, omfatter ordinær tjeneste og ekstraordinær tjeneste.</article> <article class="defaultP" margin-top="true">§ 17 fjerde ledd skal lyde:</article><article class="legalP" id="kapittel-1-ledd-2">Kongen i statsråd bestemmer om vernepliktige og personer som har inngått kontrakt om tjenesteplikt i medhold av § 25, kan kalles inn til ekstraordinær tjeneste. Kongen kan gi forskrift om gjennomføringen av ekstraordinær tjeneste, om at Heimevernet kan kalle inn vernepliktige og personer som har inngått kontrakt om tjenesteplikt i medhold av § 25, til ekstraordinær tjeneste etter tredje ledd bokstav a til c, og om hvem som skal kunne be om bistand fra Heimevernet.</article> <article class="defaultP" margin-top="true">§ 19 tredje ledd skal lyde:</article><article class="legalP" id="kapittel-1-ledd-3">Departementet kan gi forskrift om innkalling til tjeneste, om godtgjøring og om utsettelse av tjenesten når samfunnsinteresser eller vektige velferdsgrunner krever det.</article> <article class="defaultP" margin-top="true">§ 25 skal lyde:</article><article class="futureLegalArticle" data-name="§25" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 25</span>. <span class="legalArticleTitle">Kontrakt om tjenesteplikt for personer uten verneplikt og om utvidet tjenesteplikt for vernepliktige</span></span><article class="legalP" id="kapittel-1-foreslåttparagraf-1-ledd-1">Forsvaret kan inngå kontrakt om tjenesteplikt med personer uten verneplikt og om utvidet tjenesteplikt for vernepliktige. De som inngår kontrakt, pålegges i kontraktsperioden en tjenesteplikt etter forsvarsloven og kan kalles inn til ordinær og ekstraordinær tjeneste etter § 17.</article><article class="legalP" id="kapittel-1-foreslåttparagraf-1-ledd-2">Forsvaret kan ikke inngå kontrakt om tjenesteplikt etter første ledd med personer som er under vernepliktig alder etter § 6.</article><article class="legalP" id="kapittel-1-foreslåttparagraf-1-ledd-3">Kontrakt om tjenesteplikt etter første ledd kan sies opp med tolv måneders oppsigelsesfrist. Når Norge er i krig, krig truer eller personen har mottatt innkalling til ekstraordinær tjeneste, kan kontrakten ikke sies opp.</article><article class="legalP" id="kapittel-1-foreslåttparagraf-1-ledd-4">Personer som inngår kontrakt om tjenesteplikt etter første ledd, anses ikke som arbeidstakere.</article><article class="legalP" id="kapittel-1-foreslåttparagraf-1-ledd-5">Personer som inngår kontrakt om tjenesteplikt etter første ledd, er å anse som frivillig tjenestegjørende etter folketrygdloven § 13-8 første ledd bokstav a.</article><article class="legalP" id="kapittel-1-foreslåttparagraf-1-ledd-6">Personer som har påtatt seg en tjenesteplikt i medhold av første ledd, har for øvrig samme rettigheter og plikter etter denne loven som personer med lovpålagt verneplikt.</article><article class="legalP" id="kapittel-1-foreslåttparagraf-1-ledd-7">Departementet kan gi forskrift om gjennomføringen av tjenesten, herunder bestemmelser om rettigheter, om innholdet i kontraktene, om fritak for tjenesteplikt, om godtgjøring og om adgangen til å inngå kontrakt om tjenesteplikt med utenlandske statsborgere.</article></article> <article class="defaultP" margin-top="true">Ny § 25 a skal lyde:</article><article class="futureLegalArticle" data-name="§25a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 25 a</span>. <span class="legalArticleTitle">Kontrakt om tjenesteplikt med sivilt tilsatte</span></span><article class="legalP" id="kapittel-1-foreslåttparagraf-2-ledd-1">Forsvarsdepartementet og underliggende etater kan inngå kontrakt om tjenesteplikt med sivilt tilsatte i virksomheten. Det skal fremgå av kontrakten at den sivilt tilsatte er tjenestepliktig etter § 2.</article><article class="legalP" id="kapittel-1-foreslåttparagraf-2-ledd-2">Når Norge er i krig eller når krig truer, kan kontrakt om tjenesteplikt etter første ledd ikke sies opp. Begrensningen i adgangen til oppsigelse skal fremgå av kontrakten.</article></article> <article class="defaultP" margin-top="true">Ny § 25 b skal lyde:</article><article class="futureLegalArticle" data-name="§25b" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 25 b</span>. <span class="legalArticleTitle">Åremål for områdesjefer i Heimevernet</span></span><article class="legalP" id="kapittel-1-foreslåttparagraf-3-ledd-1">Områdesjefer i Heimevernet kan tilsettes på åremål.</article><article class="legalP" id="kapittel-1-foreslåttparagraf-3-ledd-2">Departementet kan gi nærmere bestemmelser i forskrift om åremål for områdesjefer i Heimevernet.</article></article></section><section class="section" data-name="kapII" id="kapittel-2" data-lovdata-URL="LTI/lov/2022-12-20-113/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer.</article></section></main></body></html>