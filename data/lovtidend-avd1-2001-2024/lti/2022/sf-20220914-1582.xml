<!DOCTYPE html><html lang="no"><head><title>Forskrift om kartleggingsfisket etter torsk i fiskerisonen ved Jan Mayen i 2022</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-09-14-1582</dd><dt class="dokid">DokumentID</dt><dd class="dokid">LTI/forskrift/2022-09-14-1582</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeridirektoratet</li></ul></dd><dt class="dateInForce">I kraft fra</dt><dd class="dateInForce">2022-09-14 – 2022-12-31</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§16</li><li>lov/1999-03-26-15/§20</li><li>lov/1999-03-26-15/§21</li><li>forskrift/2018-12-20-2217/§3</li></ul></dd><dt class="dateOfPublication">Kunngjort</dt><dd class="dateOfPublication">2022-09-16 14:55</dd><dt class="journalNumber">Journalnummer</dt><dd class="journalNumber">2022-1219</dd><dt class="title">Tittel</dt><dd class="title">Forskrift om kartleggingsfisket etter torsk i fiskerisonen ved Jan Mayen i 2022</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 14. september 2022 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 16, lov 26. mars 1999 nr. 15 om retten til å delta i fiske og fangst (deltakerloven) § 20 og § 21 og forskrift 20. desember 2018 nr. 2217 om forbud mot fisket etter torsk og hyse i fiskerisonen ved Jan Mayen § 3.</dd><dt class="refid">RefID</dt><dd class="refid">forskrift/2022-09-14-1582</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kartleggingsfisket etter torsk i fiskerisonen ved Jan Mayen i 2022<ul class="tocSubUl"><li>§ 1. Generelt forbud</li><li>§ 2. Totalkvote</li><li>§ 3. Maksimalkvote</li><li>§ 4. Begrensning i deltakelsen</li><li>§ 5. Redskapsbegrensning</li><li>§ 6. Melding til Fiskeridirektoratet</li><li>§ 7. Prøvetaking mv.</li><li>§ 8. Stopp i fisket</li><li>§ 9. Straff</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2022-09-14-1582" id="dokument"><h1>Forskrift om kartleggingsfisket etter torsk i fiskerisonen ved Jan Mayen i 2022</h1><article class="legalArticle" data-lovdata-URL="LTI/forskrift/2022-09-14-1582/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h2><article class="legalP" id="paragraf-1-ledd-1">Det er forbudt for norske fartøy å fiske og lande torsk i fiskerisonen ved Jan Mayen i 2022.</article></article><article class="legalArticle" data-lovdata-URL="LTI/forskrift/2022-09-14-1582/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Totalkvote</span></h2><article class="legalP" id="paragraf-2-ledd-1">Uten hensyn til forbudet i § 1 kan fartøy med adgang til å delta i gruppen for konvensjonelle havfiskefartøy fiske og lande inntil 342 tonn torsk i fiskerisonen ved Jan Mayen.</article></article><article class="legalArticle" data-lovdata-URL="LTI/forskrift/2022-09-14-1582/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Maksimalkvote</span></h2><article class="legalP" id="paragraf-3-ledd-1">Fartøy med adgang til å delta kan maksimalt fiske og lande 175 tonn torsk.</article></article><article class="legalArticle" data-lovdata-URL="LTI/forskrift/2022-09-14-1582/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Begrensning i deltakelsen</span></h2><article class="legalP" id="paragraf-4-ledd-1">Kun ett fartøy kan delta i kartleggingsfisket om gangen.</article><article class="legalP" id="paragraf-4-ledd-2">Det fartøyet som først seiler inn i fiskerisonen ved Jan Mayen sonen, har fortrinnsrett. Neste fartøy kan starte fisket når fartøyet som er i sonen, har avsluttet fisket og forlatt sonen.</article></article><article class="legalArticle" data-lovdata-URL="LTI/forskrift/2022-09-14-1582/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Redskapsbegrensning</span></h2><article class="legalP" id="paragraf-5-ledd-1">Det er kun tillatt å fiske med line.</article></article><article class="legalArticle" data-lovdata-URL="LTI/forskrift/2022-09-14-1582/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Melding til Fiskeridirektoratet</span></h2><article class="legalP" id="paragraf-6-ledd-1">Fartøy som skal delta, må melde fra til Fiskeridirektoratet før fisket starter. Meldingen sendes til postmottak@fiskeridir.no.</article></article><article class="legalArticle" data-lovdata-URL="LTI/forskrift/2022-09-14-1582/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Prøvetaking mv.</span></h2><article class="legalP" id="paragraf-7-ledd-1">Fisket skal gjennomføres i henhold til retningslinjer, herunder krav om prøvetaking, som utarbeides av Havforskningsinstituttet.</article></article><article class="legalArticle" data-lovdata-URL="LTI/forskrift/2022-09-14-1582/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Stopp i fisket</span></h2><article class="legalP" id="paragraf-8-ledd-1">Fisket vil bli stoppet når totalkvoten er beregnet oppfisket.</article></article><article class="legalArticle" data-lovdata-URL="LTI/forskrift/2022-09-14-1582/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straff</span></h2><article class="legalP" id="paragraf-9-ledd-1">Den som forsettlig eller uaktsomt overtrer bestemmelser gitt i eller i medhold av forskriften, straffes i henhold til havressurslova § 60, § 61, § 64 og § 65 og deltakerloven § 31. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2022-09-14-1582/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft straks og gjelder til og med 31. desember 2022.</article></article></main></body></html>