<!DOCTYPE html><html lang="no"><head><title>Forskrift om infisert sone for høypatogen aviær influensa</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-06-23-1161</dd><dt class="dokid">DokumentID</dt><dd class="dokid">LTI/forskrift/2022-06-23-1161</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="dateInForce">I kraft fra</dt><dd class="dateInForce">2022-06-23</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§19</li><li>forskrift/2003-12-19-1790</li><li>forskrift/2006-04-07-444</li></ul></dd><dt class="legalArea">Rettsområde</dt><dd class="legalArea"><ul><li>Landbruk, jakt og skogbruk &gt; Dyrevern. Veterinær</li> <li>Landbruk, jakt og skogbruk &gt; Landbruk. Dyrehold</li></ul></dd><dt class="dateOfPublication">Kunngjort</dt><dd class="dateOfPublication">2022-06-24 15:20</dd><dt class="journalNumber">Journalnummer</dt><dd class="journalNumber">2022-0924</dd><dt class="title">Tittel</dt><dd class="title">Forskrift om infisert sone for høypatogen aviær influensa</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 23. juni 2022 med hjemmel i lov 19. desember 2003 nr. 124 om matproduksjon og mattrygghet mv. (matloven) § 19 tredje ledd, jf. delegeringsvedtak 19. desember 2003 nr. 1790 og delegeringsvedtak 7. april 2006 nr. 444. <br /> <strong>EØS-henvisning:</strong> EØS-avtalen vedlegg I kap. I del 1.1 nr. 13e (forordning (EU) 2020/687 sist endret ved forordning (EU) 2021/1140) og nr. 13 (forordning (EU) 2016/429).</dd><dt class="refid">RefID</dt><dd class="refid">forskrift/2022-06-23-1161</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om infisert sone for høypatogen aviær influensa<ul class="tocSubUl"><li>Kapittel I. Innledende bestemmelser<ul class="tocSubUl"><li>§ 1. Formål og virkeområde</li><li>§ 2. Definisjoner</li></ul></li><li>Kapittel II. Tiltak i infisert sone<ul class="tocSubUl"><li>§ 3. Krav til hold utendørs</li><li>§ 4. Krav til biosikkerhetstiltak</li><li>§ 5. Oppbevaring og tildeling av vann og fôr</li><li>§ 6. Bruk av utendørs vannreservoar for annet bruk enn drikkevann</li><li>§ 7. Hold av ender og gjess sammen med andre fjørfearter</li><li>§ 8. Forbud mot dyreansamlinger</li><li>§ 9. Bruk av lokkefugler</li><li>§ 10. Utsetting av fuglevilt</li><li>§ 11. Forbud mot forflytning av ville fugler og produkter av disse</li><li>§ 12. Økologisk produksjon</li></ul></li><li>Kapittel III. Administrative bestemmelser<ul class="tocSubUl"><li>§ 13. Tilsyn og vedtak</li><li>§ 14. Straff</li><li>§ 15. Dispensasjon</li><li>§ 16. Ikrafttredelse</li></ul></li><li>Vedlegg 1</li></ul></li></ul></dd></dl></header><main class="documentBody" data-lovdata-URL="LTI/forskrift/2022-06-23-1161" id="dokument"><h1>Forskrift om infisert sone for høypatogen aviær influensa</h1><section class="section" data-name="kapI" id="kapittel-1" data-lovdata-URL="LTI/forskrift/2022-06-23-1161/KAPITTEL_1"><h2>Kapittel I. Innledende bestemmelser</h2><article class="legalArticle" data-lovdata-URL="LTI/forskrift/2022-06-23-1161/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h3><article class="legalP" id="kapittel-1-paragraf-1-ledd-1">Formålet med denne forskriften er å hindre spredning av aviær influensa til fugler og mennesker.</article><article class="legalP" id="kapittel-1-paragraf-1-ledd-2">Forskriften gjelder i infisert sone, og gjelder for enhver.</article></article><article class="legalArticle" data-lovdata-URL="LTI/forskrift/2022-06-23-1161/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">Definisjoner i dyrehelseforskriften og dyresykdomsbekjempelsesforskriften kommer til anvendelse i denne forskriften. Infisert sone omfatter områder som angitt i vedlegg 1 i denne forskriften.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2022-06-23-1161/KAPITTEL_2"><h2>Kapittel II. Tiltak i infisert sone</h2><article class="legalArticle" data-lovdata-URL="LTI/forskrift/2022-06-23-1161/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Krav til hold utendørs</span></h3><article class="legalP" id="kapittel-2-paragraf-1-ledd-1">I infisert sone er det forbudt å holde fjørfe og andre fugler i fangenskap i anlegg utendørs.</article><article class="legalP" id="kapittel-2-paragraf-1-ledd-2">Forbudet gjelder ikke:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-1-ledd-2-punkt-1"><article class="legalP" id="kapittel-2-paragraf-1-ledd-2-punkt-1-ledd-1">i anlegg som består av en innhegning med tett tak og vegger av netting eller annet egnet materiale, dersom fuglene er beskyttet mot direkte og indirekte kontakt med ville fugler.</article></article></li><li data-li-identifier="b." data-name="b."><article class="listArticle" id="kapittel-2-paragraf-1-ledd-2-punkt-2"><article class="legalP" id="kapittel-2-paragraf-1-ledd-2-punkt-2-ledd-1">i anlegg med inntil 50 fjørfe eller andre fugler i fangenskap, hvor produkter fra dyrene kun benyttes i egen husholdning, og der fuglene har tilgang til et inngjerdet uteareal på mindre enn 40 m<sup>2</sup> med nettingtak.</article></article></li><li data-li-identifier="c." data-name="c."><article class="listArticle" id="kapittel-2-paragraf-1-ledd-2-punkt-3"><article class="legalP" id="kapittel-2-paragraf-1-ledd-2-punkt-3-ledd-1">for brevduer som foretar øvelsesflyging i nærområdet sitt.</article></article></li></ul></article><article class="legalP" id="kapittel-2-paragraf-1-ledd-3">Mattilsynet kan, etter søknad, gi unntak fra forbudet på andre vilkår.</article></article><article class="legalArticle" data-lovdata-URL="LTI/forskrift/2022-06-23-1161/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Krav til biosikkerhetstiltak</span></h3><article class="legalP" id="kapittel-2-paragraf-2-ledd-1">I anlegg med næringsrettet dyrehold der fjørfe og andre fugler i fangenskap holdes, gjelder bestemmelsene om smittevern i dyrehelseforskriften.</article><article class="legalP" id="kapittel-2-paragraf-2-ledd-2">I andre anlegg der fjørfe og andre fugler i fangenskap holdes, skal enhver vaske hender og utstyr før og etter kontakt med fuglene. Det skal benyttes eget skotøy eller skoovertrekk ved kontakt med fuglene eller på deres oppholdsareal.</article></article><article class="legalArticle" data-lovdata-URL="LTI/forskrift/2022-06-23-1161/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Oppbevaring og tildeling av vann og fôr</span></h3><article class="legalP" id="kapittel-2-paragraf-3-ledd-1">All tildeling av vann og fôr til fjørfe og andre fugler i fangenskap skal skje under tett tak.</article><article class="legalP" id="kapittel-2-paragraf-3-ledd-2">I infisert sone er det forbudt å forsyne fjørfe eller andre fugler i fangenskap med drikkevann fra overflatevannsreservoarer som ikke er beskyttet mot ville fugler og andre dyr.</article><article class="legalP" id="kapittel-2-paragraf-3-ledd-3">Det er likevel tillatt å forsyne fjørfe og andre fugler i fangenskap med overflatevann som ville vannfugler har tilgang til, forutsatt at vannet er behandlet på en måte som sikrer inaktivering av aviære influensavirus, og at det er truffet biosikringstiltak mot overføring av høypatogen aviær influensa etter behandling.</article><article class="legalP" id="kapittel-2-paragraf-3-ledd-4">I infisert sone er det forbudt å oppbevare fôr til fjørfe eller andre fugler i fangenskap ubeskyttet mot ville fugler og andre dyr.</article></article><article class="legalArticle" data-lovdata-URL="LTI/forskrift/2022-06-23-1161/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Bruk av utendørs vannreservoar for annet bruk enn drikkevann</span></h3><article class="legalP" id="kapittel-2-paragraf-4-ledd-1">I infisert sone er det forbudt å bruke utendørs vannreservoarer for annet bruk enn drikkevann til fjørfe eller andre fugler i fangenskap.</article><article class="legalP" id="kapittel-2-paragraf-4-ledd-2">Mattilsynet kan gi unntak fra forbudet dersom det er truffet biosikringstiltak for å forebygge overføring av høypatogene aviære influensavirus, bruken av utendørs vannreservoarer er nødvendig av dyrevelferdsårsaker og vannreservoarene er tilstrekkelig beskyttet mot ville vannfugler.</article></article><article class="legalArticle" data-lovdata-URL="LTI/forskrift/2022-06-23-1161/§7" data-name="§7" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Hold av ender og gjess sammen med andre fjørfearter</span></h3><article class="legalP" id="kapittel-2-paragraf-5-ledd-1">I infisert sone er det forbudt å holde ender og gjess sammen med andre fjørfearter. Mattilsynet kan gi unntak fra forbudet dersom de vurderer at risikoen for smitte er svært lav grunnet utforming av anlegget eller risikoreduserende tiltak i anlegget. Forbudet gjelder ikke dersom ender og gjess brukes som ledd i smitteovervåkning av Mattilsynet.</article></article><article class="legalArticle" data-lovdata-URL="LTI/forskrift/2022-06-23-1161/§8" data-name="§8" id="kapittel-2-paragraf-6"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Forbud mot dyreansamlinger</span></h3><article class="legalP" id="kapittel-2-paragraf-6-ledd-1">I infisert sone er det forbudt å samle fjørfe eller andre fugler i fangenskap på markeder, skuer eller utstillinger eller i forbindelse med kulturelle arrangementer. Fjørfe og andre fugler i fangenskap som holdes i infisert sone kan ikke delta på slike arrangementer holdt utenfor den infiserte sonen de holdes i til vanlig.</article><article class="legalP" id="kapittel-2-paragraf-6-ledd-2">Mattilsynet kan gi unntak fra forbudet i første ledd første punktum dersom det er truffet biosikringstiltak for å forebygge risikoen for overføring av høypatogene aviære influensavirus.</article></article><article class="legalArticle" data-lovdata-URL="LTI/forskrift/2022-06-23-1161/§9" data-name="§9" id="kapittel-2-paragraf-7"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Bruk av lokkefugler</span></h3><article class="legalP" id="kapittel-2-paragraf-7-ledd-1">I infisert sone er det forbudt å bruke lokkefugler av ordenene andefugler (Anseriformes) og vade-, måse- og alkefugler (Charadriiformes).</article><article class="legalP" id="kapittel-2-paragraf-7-ledd-2">Mattilsynet kan gi unntak fra forbudet dersom det er truffet biosikringstiltak for å forebygge overføring av høypatogene aviære influensavirus og lokkefuglene skal brukes<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-7-ledd-2-punkt-1"><article class="legalP" id="kapittel-2-paragraf-7-ledd-2-punkt-1-ledd-1">innenfor rammen av et overvåkningsprogram for aviær influensa, i forskningsprosjekter, ornitologiske undersøkelser eller andre aktiviteter, eller</article></article></li><li data-li-identifier="b." data-name="b."><article class="listArticle" id="kapittel-2-paragraf-7-ledd-2-punkt-2"><article class="legalP" id="kapittel-2-paragraf-7-ledd-2-punkt-2-ledd-1">i overensstemmelse med relevante biosikringstiltak og bestemmelser som har til hensikt å forebygge overføring av høypatogene aviære influensavirus til fjørfe eller andre fugler i fangenskap.</article></article></li></ul></article></article><article class="legalArticle" data-lovdata-URL="LTI/forskrift/2022-06-23-1161/§10" data-name="§10" id="kapittel-2-paragraf-8"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Utsetting av fuglevilt</span></h3><article class="legalP" id="kapittel-2-paragraf-8-ledd-1">I infisert sone er det forbudt å sette ut fuglevilt. Forbudet gjelder ikke dersom utsettingen er adskilt fra andre dyrehold og fugleviltet har testet virologisk negativt for aviær influensa minst 48 timer før utsett.</article></article><article class="legalArticle" data-lovdata-URL="LTI/forskrift/2022-06-23-1161/§11" data-name="§11" id="kapittel-2-paragraf-9"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Forbud mot forflytning av ville fugler og produkter av disse</span></h3><article class="legalP" id="kapittel-2-paragraf-9-ledd-1">Det er forbudt å flytte viltlevende fugler og produkter av animalsk opprinnelse fra disse innenfor infisert sone og ut av infisert sone.</article><article class="legalP" id="kapittel-2-paragraf-9-ledd-2">Forbudet gjelder likevel ikke forflytning som ledd i overvåkning eller avhending i henhold til animaliebiproduktforskriften etter avtale med Mattilsynet.</article></article><article class="legalArticle" data-lovdata-URL="LTI/forskrift/2022-06-23-1161/§12" data-name="§12" id="kapittel-2-paragraf-10"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Økologisk produksjon</span></h3><article class="legalP" id="kapittel-2-paragraf-10-ledd-1">Fjørfehold som er godkjent i henhold til regelverket for økologisk produksjon, mister ikke sin status som følge av etterlevelse av kravene i denne forskrift.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2022-06-23-1161/KAPITTEL_3"><h2>Kapittel III. Administrative bestemmelser</h2><article class="legalArticle" data-lovdata-URL="LTI/forskrift/2022-06-23-1161/§13" data-name="§13" id="kapittel-3-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Tilsyn og vedtak</span></h3><article class="legalP" id="kapittel-3-paragraf-1-ledd-1">Mattilsynet fører tilsyn og kan fatte nødvendige enkeltvedtak, jf. matloven § 23, for å oppnå etterlevelse av bestemmelser gitt i eller i medhold av denne forskriften. Mattilsynet kan også fatte enkeltvedtak i henhold til matloven § 24 til § 26.</article></article><article class="legalArticle" data-lovdata-URL="LTI/forskrift/2022-06-23-1161/§14" data-name="§14" id="kapittel-3-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Straff</span></h3><article class="legalP" id="kapittel-3-paragraf-2-ledd-1">Overtredelse av bestemmelser gitt i denne forskriften eller enkeltvedtak gitt i medhold av forskriften, er straffbart i henhold til matloven § 28.</article></article><article class="legalArticle" data-lovdata-URL="LTI/forskrift/2022-06-23-1161/§15" data-name="§15" id="kapittel-3-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Dispensasjon</span></h3><article class="legalP" id="kapittel-3-paragraf-3-ledd-1">Mattilsynet kan i særskilte tilfelle dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="LTI/forskrift/2022-06-23-1161/§16" data-name="§16" id="kapittel-3-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Ikrafttredelse</span></h3><article class="legalP" id="kapittel-3-paragraf-4-ledd-1">Denne forskrift trer i kraft straks.</article></article></section><section class="section" data-name="vedlegg1" id="kapittel-4" data-lovdata-URL="LTI/forskrift/2022-06-23-1161/KAPITTEL_4"><h2>Vedlegg 1</h2><article class="legalP" id="kapittel-4-ledd-1">Følgende kommuner inngår i infisert sone:<ul class="defaultList"><li><article class="listArticle" id="kapittel-4-ledd-1-punkt-1"><article class="legalP" id="kapittel-4-ledd-1-punkt-1-ledd-1">Kvitsøy</article></article></li><li><article class="listArticle" id="kapittel-4-ledd-1-punkt-2"><article class="legalP" id="kapittel-4-ledd-1-punkt-2-ledd-1">Randaberg</article></article></li><li><article class="listArticle" id="kapittel-4-ledd-1-punkt-3"><article class="legalP" id="kapittel-4-ledd-1-punkt-3-ledd-1">Sandnes</article></article></li><li><article class="listArticle" id="kapittel-4-ledd-1-punkt-4"><article class="legalP" id="kapittel-4-ledd-1-punkt-4-ledd-1">Sola</article></article></li><li><article class="listArticle" id="kapittel-4-ledd-1-punkt-5"><article class="legalP" id="kapittel-4-ledd-1-punkt-5-ledd-1">Stavanger</article></article></li><li><article class="listArticle" id="kapittel-4-ledd-1-punkt-6"><article class="legalP" id="kapittel-4-ledd-1-punkt-6-ledd-1">Klepp</article></article></li><li><article class="listArticle" id="kapittel-4-ledd-1-punkt-7"><article class="legalP" id="kapittel-4-ledd-1-punkt-7-ledd-1">Time</article></article></li><li><article class="listArticle" id="kapittel-4-ledd-1-punkt-8"><article class="legalP" id="kapittel-4-ledd-1-punkt-8-ledd-1">Gjesdal</article></article></li><li><article class="listArticle" id="kapittel-4-ledd-1-punkt-9"><article class="legalP" id="kapittel-4-ledd-1-punkt-9-ledd-1">Hjelmeland</article></article></li><li><article class="listArticle" id="kapittel-4-ledd-1-punkt-10"><article class="legalP" id="kapittel-4-ledd-1-punkt-10-ledd-1">Strand</article></article></li><li><article class="listArticle" id="kapittel-4-ledd-1-punkt-11"><article class="legalP" id="kapittel-4-ledd-1-punkt-11-ledd-1">Bjerkreim</article></article></li><li><article class="listArticle" id="kapittel-4-ledd-1-punkt-12"><article class="legalP" id="kapittel-4-ledd-1-punkt-12-ledd-1">Lund</article></article></li><li><article class="listArticle" id="kapittel-4-ledd-1-punkt-13"><article class="legalP" id="kapittel-4-ledd-1-punkt-13-ledd-1">Sokndal</article></article></li><li><article class="listArticle" id="kapittel-4-ledd-1-punkt-14"><article class="legalP" id="kapittel-4-ledd-1-punkt-14-ledd-1">Eigersund</article></article></li><li><article class="listArticle" id="kapittel-4-ledd-1-punkt-15"><article class="legalP" id="kapittel-4-ledd-1-punkt-15-ledd-1">Hå</article></article></li><li><article class="listArticle" id="kapittel-4-ledd-1-punkt-16"><article class="legalP" id="kapittel-4-ledd-1-punkt-16-ledd-1">Karmøy</article></article></li><li><article class="listArticle" id="kapittel-4-ledd-1-punkt-17"><article class="legalP" id="kapittel-4-ledd-1-punkt-17-ledd-1">Tysvær</article></article></li></ul></article></section></main></body></html>