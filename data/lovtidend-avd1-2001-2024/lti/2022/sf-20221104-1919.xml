<!DOCTYPE html><html lang="nb"><head><title>Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-11-04-1919</dd><dt class="dokid">DokumentID</dt><dd class="dokid">LTI/forskrift/2022-11-04-1919</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Klimaavdelingen</li></ul></dd><dt class="dateInForce">I kraft fra</dt><dd class="dateInForce">2022-11-04</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-23-1851</li></ul></dd><dt class="basedOn">Hjemmel</dt><dd class="basedOn"><ul><li>lov/2004-12-17-99/§5</li><li>forskrift/2004-12-17-1669</li></ul></dd><dt class="dateOfPublication">Kunngjort</dt><dd class="dateOfPublication">2022-11-07 14:40</dd><dt class="journalNumber">Journalnummer</dt><dd class="journalNumber">2022-1441</dd><dt class="titleShort">Korttittel</dt><dd class="titleShort">Endr. i klimakvoteforskriften</dd><dt class="title">Tittel</dt><dd class="title">Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 4. november 2022 med hjemmel i lov 17. desember 2004 nr. 99 om kvoteplikt og handel med kvoter for utslipp av klimagasser (klimakvoteloven) § 5, jf. delegeringsvedtak 17. desember 2004 nr. 1669. <br /><strong>EØS-henvisninger:</strong> EØS-avtalen vedlegg XX kap. III nr. 21apj (forordning (EU) 2022/388) og nr. 21as (forordning (EU) 2022/455).</dd><dt class="refid">RefID</dt><dd class="refid">forskrift/2022-11-04-1919</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)<ul class="tocSubUl"><li>I<ul class="tocSubUl"><li>§ 2-1. (forordninger om overvåking og rapportering av utslipp av klimagasser)</li><li>§ 2-3a. (forenklede dokumentasjonskrav ved rapportering av utslipp fra forbrenning av biomasse i rapporteringsåret 2022)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-11-04-1919" id="dokument"><h1>Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2022-11-04-1919/KAPITTEL_1"><h2 data-text-align="center">I</h2><article class="defaultP">I forskrift 23. desember 2004 nr. 1851 om kvoteplikt og handel med kvoter for utslipp av klimagasser (klimakvoteforskriften) gjøres følgende endringer:</article> <article class="defaultP" margin-top="true">§ 1-5 annet ledd skal lyde:</article><article class="legalP" id="kapittel-1-ledd-1">Med mindre annet følger av EU-kommisjonens liste over luftfartøysoperatører i EØS-avtalen vedlegg XX kapittel III nr. 21as (forordning (EF) nr. 748/2009 som endret ved forordning (EU) 2022/455) med de tilpasninger som følger av vedlegg XX, protokoll 1 til avtalen og avtalen for øvrig, administreres følgende luftfartøysoperatører av Norge:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">luftfartøysoperatører som har fått lisens og/eller driftstillatelse utstedt av norsk myndighet til å drive ervervsmessig lufttransport av passasjerer og gods.</article></article></li><li data-li-identifier="b." data-name="b."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">luftfartøysoperatører som ikke har fått lisens og/eller driftstillatelse fra en EØS-stat, og hvis største andel utslipp i basisåret fra flygninger som nevnt i § 1-2 tilskrives Norge.</article></article></li></ul></article> <article class="defaultP" margin-top="true">§ 2-1 skal lyde:</article><article class="futureLegalArticle" data-name="§2-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-1</span>. <span class="legalArticleTitle">(forordninger om overvåking og rapportering av utslipp av klimagasser)</span></span><article class="legalP" id="kapittel-1-foreslåttparagraf-1-ledd-1">EØS-avtalen vedlegg XX kapittel III nr. 21 apj (forordning (EU) nr. 601/2012 og forordning (EU) 2018/2066 som endret ved forordning (EU) 2020/2085 og forordning (EU) 2022/388) om overvåking og rapportering av utslipp av klimagasser under direktiv 2003/87/EF gjelder som forskrift med de tilpasninger som følger av vedlegg XX, protokoll 1 til avtalen og avtalen for øvrig.</article></article> <article class="defaultP" margin-top="true">Ny § 2-3a skal lyde:</article><article class="futureLegalArticle" data-name="§2-3a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2-3a</span>. <span class="legalArticleTitle">(forenklede dokumentasjonskrav ved rapportering av utslipp fra forbrenning av biomasse i rapporteringsåret 2022)</span></span><article class="legalP" id="kapittel-1-foreslåttparagraf-2-ledd-1">For alle typer biomasse som forbrennes i perioden fra 1. januar 2022 til 31. desember 2022, gjelder ikke plikten til å dokumentere oppfyllelse av bærekrafts- og utslippsreduksjonskriterier som følger av forordning (EU) 2018/2066 artikkel 38 nr. 5 første avsnitt.</article><article class="legalP" id="kapittel-1-foreslåttparagraf-2-ledd-2">For at utslipp fra biodrivstoff og flytende biobrensel som forbrennes i perioden nevnt i første ledd skal telles som nullutslipp, må den kvotepliktige enten dokumentere oppfyllelse av bærekraftskriterier som følger av produktforskriften kapittel 3, eller dokumentere bærekrafts- og utslippsreduksjonskriterier som følger av forordning (EU) 2018/2066 artikkel 38 nr. 5 første avsnitt.</article><article class="legalP" id="kapittel-1-foreslåttparagraf-2-ledd-3">For at utslipp fra fast biomasse og biogass som forbrennes i perioden nevnt i første ledd skal telles som nullutslipp, må den kvotepliktige dokumentere at biobrenslet består av ren biomasse.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2022-11-04-1919/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>