<!DOCTYPE html><html lang="no"><head><title>Lov om endringer i utlendingsloven (partsbegrepet mv. i utlendingssaker)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2022-03-25-15</dd><dt class="dokid">DokumentID</dt><dd class="dokid">LTI/lov/2022-03-25-15</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2008-05-15-35</li></ul></dd><dt class="legalArea">Rettsområde</dt><dd class="legalArea"><ul><li>Utlendingsrett &gt; Saksbehandlingsregler</li></ul></dd><dt class="dateOfPublication">Kunngjort</dt><dd class="dateOfPublication">2022-03-25 12:00</dd><dt class="journalNumber">Journalnummer</dt><dd class="journalNumber">2022-0328</dd><dt class="titleShort">Korttittel</dt><dd class="titleShort">Endringslov til utlendingsloven</dd><dt class="title">Tittel</dt><dd class="title">Lov om endringer i utlendingsloven (partsbegrepet mv. i utlendingssaker)</dd><dt class="miscInformation">Annet om dokumentet</dt><dd class="miscInformation">Prop.6 L (2021–2022), Innst.157 L (2021–2022), Lovvedtak 49 (2021–2022). Stortingets første og andre gangs behandling hhv. 8. og 17. mars 2022. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2022-03-25-15</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i utlendingsloven (partsbegrepet mv. i utlendingssaker)<ul class="tocSubUl"><li>I<ul class="tocSubUl"><li>§ 80 a. Parter, fullmektiger og personer med klagerett i utlendingssaker</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2022-03-25-15" id="dokument"><h1>Lov om endringer i utlendingsloven (partsbegrepet mv. i utlendingssaker)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 15. mai 2008 nr. 35 om utlendingers adgang til riket og deres opphold her (utlendingsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2022-03-25-15/KAPITTEL_1"><h2 data-text-align="center">I</h2><article class="defaultP">I lov 15. mai 2008 nr. 35 om utlendingers adgang til riket og deres opphold her gjøres følgende endring:</article> <article class="defaultP" margin-top="true">Ny § 80 a skal lyde:</article><article class="futureLegalArticle" data-name="§80a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 80 a</span>. <span class="legalArticleTitle">Parter, fullmektiger og personer med klagerett i utlendingssaker</span></span><article class="legalP" id="kapittel-1-foreslåttparagraf-1-ledd-1">Som part i saker etter loven her og forskrifter til loven regnes søkeren eller, i saker som ikke beror på en søknad, den som en avgjørelse i saken retter seg direkte mot.</article><article class="legalP" id="kapittel-1-foreslåttparagraf-1-ledd-2">En part har rett til å la seg bistå av fullmektig i saken. En fullmektig som ikke er advokat, skal legge frem skriftlig fullmakt. Dersom det på grunn av krig, manglende infrastruktur, helsemessige forhold eller tilsvarende grunner er umulig eller uforholdsmessig vanskelig å fremlegge skriftlig fullmakt, kan det legges til grunn at en annen opptrer som fullmektig uten skriftlig fullmakt.</article><article class="legalP" id="kapittel-1-foreslåttparagraf-1-ledd-3">Kongen kan gi forskrift som utfyller reglene eller utvider rettighetene etter første og annet ledd.</article><article class="legalP" id="kapittel-1-foreslåttparagraf-1-ledd-4">Kongen kan gi forskrift om hvem som har rett til å fremme klage, herunder bestemmelser som begrenser klageretten etter forvaltningsloven § 28 første ledd om at enkeltvedtak kan påklages av en part eller annen med rettslig klageinteresse. Det kan også fastsettes begrensninger i partsrettighetene til den som blir part gjennom å benytte klageretten. Det må ikke fastsettes strengere begrensninger enn det som er nødvendig.</article></article></section><section class="section" data-name="kapII" id="kapittel-2" data-lovdata-URL="LTI/lov/2022-03-25-15/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer. Kongen kan fastsette overgangsbestemmelser i forskrift.</article></section></main></body></html>