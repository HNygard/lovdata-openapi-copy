<!DOCTYPE html><html lang="no"><head><title>Forskrift om endring i landdyrsporbarhetsforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-08-30-1509</dd><dt class="dokid">DokumentID</dt><dd class="dokid">LTI/forskrift/2022-08-30-1509</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Matpolitisk avdeling</li></ul></dd><dt class="dateInForce">I kraft fra</dt><dd class="dateInForce">Samtidig med lov 17. juni 2022 nr. 54</dd><dt class="changesToDocuments">Endrer</dt><dd class="changesToDocuments"><ul><li>forskrift/2022-04-07-637</li></ul></dd><dt class="basedOn">Hjemmel</dt><dd class="basedOn"><ul><li>lov/2001-06-15-75/§23</li><li>lov/2001-06-15-75/§24</li><li>lov/2003-12-19-124/§15</li><li>lov/2003-12-19-124/§16</li><li>lov/2003-12-19-124/§19</li><li>lov/2003-12-19-124/§33</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2022-08-30 15:05</dd><dt class="journalNumber">Journalnummer</dt><dd class="journalNumber">2022-1161</dd><dt class="titleShort">Korttittel</dt><dd class="titleShort">Endr. i landdyrsporbarhetsforskriften</dd><dt class="title">Tittel</dt><dd class="title">Forskrift om endring i landdyrsporbarhetsforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 30. august 2022 med hjemmel i lov 15. juni 2001 nr. 75 om veterinærer og annet dyrehelsepersonell § 23 og § 24 og lov 19. desember 2003 nr. 124 om matproduksjon og mattrygghet mv. (matloven) § 15, § 16, § 19 og § 33, jf. delegeringsvedtak 19. desember 2003 nr. 1790. <br /> <strong>EØS-henvisninger:</strong> EØS-avtalen vedlegg I kap. I del 4.1 nr. 3c (forordning (EU) 2021/577 som endret ved forordning (EU) 2022/524).</dd><dt class="refid">RefID</dt><dd class="refid">forskrift/2022-08-30-1509</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i landdyrsporbarhetsforskriften<ul class="tocSubUl"><li>I<ul class="tocSubUl"><li>§ 6a. Krav til innhold og format av opplysninger om visse typer medisinering i identifikasjonsdokumentet til hestedyr</li></ul></li><li>II</li><li>Forordninger<ul class="tocSubUl"><li>DELEGERT KOMMISJONSFORORDNING (EU) 2021/577 av 29. januar 2021 om utfylling av europaparlaments- og rådsforordning (EU) 2019/6 med hensyn til innholdet i og formatet på informasjonen som er nødvendig for å anvende artikkel 112 nr. 4 og artikkel 115 nr. 5, og som skal inngå i identifikasjonsdokumentet som er gyldig i hele dyrets levetid, nevnt i artikkel 8 nr. 4 i den forordningen<ul class="tocSubUl"><li>Artikkel 1 Innhold i og format på informasjonen som er nødvendig for å anvende artikkel 112 nr. 4 og artikkel 115 nr. 5 i forordning (EU) 2019/6</li><li>Artikkel 2 Overgangsbestemmelser</li><li>Artikkel 3 Ikrafttredelse og anvendelse</li><li>VEDLEGG I</li><li>VEDLEGG II</li></ul></li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2022-08-30-1509" id="dokument"><h1>Forskrift om endring i landdyrsporbarhetsforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2022-08-30-1509/KAPITTEL_1"><h2 data-text-align="center">I</h2><article class="defaultP">I forskrift 7. april 2022 nr. 637 som utfyller dyrehelseforskriften med bestemmelser om landdyranlegg og rugerier og sporbarhet av landdyr og rugeegg (landdyrsporbarhetsforskriften) gjøres følgende endringer:</article> <article class="defaultP" margin-top="true">I EØS-henvisningsfeltet skal henvisningen til del 4.1 nr. 3c lyde:</article><article class="legalP" id="kapittel-1-ledd-1">nr. 3c (forordning (EU) 2021/577 som endret ved forordning (EU) 2022/524)</article> <article class="defaultP" margin-top="true">I kapittel I skal ny § 6a lyde:</article><article class="futureLegalArticle" data-name="§6a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6a</span>. <span class="legalArticleTitle">Krav til innhold og format av opplysninger om visse typer medisinering i identifikasjonsdokumentet til hestedyr</span></span><article class="legalP" id="kapittel-1-foreslåttparagraf-1-ledd-1">EØS avtalens vedlegg I kapittel 1.1 del 4.1 nr. 3c (forordning (EU) 2021/577 som endret ved forordning (EU) 2022/524) om utfylling av europaparlaments- og rådsforordning (EU) 2019/6 med hensyn til innholdet i og formatet på informasjonen som er nødvendig for å anvende artikkel 112 nr. 4 og artikkel 115 nr. 5, og som skal inngå i identifikasjonsdokumentet som er gyldig i hele dyrets levetid, nevnt i artikkel 8 nr. 4 i den forordningen gjelder som forskrift med de tilpasninger som følger av vedlegg I kapittel I, protokoll 1 til avtalen og avtalen for øvrig.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2022-08-30-1509/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft samtidig med lov 17. juni 2022 nr. 54 om endringer i legemiddelloven (legemidler til dyr).</article></section><section class="section" id="kapittel-3" data-lovdata-URL="LTI/forskrift/2022-08-30-1509/KAPITTEL_3"><h2>Forordninger</h2><article class="defaultP">Endringer som gjøres under avsnittet «Forordninger»</article> <article class="defaultP" margin-top="true">Etter avsnittet «Forordning (EU) 2021/963 om krav til identifikasjon og registrering av hestedyr» settes følgende nye avsnitt inn:</article><span class="futuretitle" id="kapittel-3-foreslåttittel-1">Konsolidert forordning (EU) 2021/577 om krav til innhold og format av opplysninger om visse typer medisinering i identifikasjonsdokumentet til hestedyr</span><article class="legalP" id="kapittel-3-ledd-1">Nedenfor gjengis til informasjon norsk oversettelse av grunnrettsakten, forordning (EU) 2021/577. Grunnrettsakten er endret ved forordning (EU) 2022/524. Alle endringer av grunnrettsakten er innarbeidet i nedenfor.</article><article class="defaultP">►<strong>B</strong> Forordning (EU) 2021/577 om utfylling av europaparlaments- og rådsforordning (EU) 2019/6 med hensyn til innholdet i og formatet på informasjonen som er nødvendig for å anvende artikkel 112 nr. 4 og artikkel 115 nr. 5, og som skal inngå i identifikasjonsdokumentet som er gyldig i hele dyrets levetid, nevnt i artikkel 8 nr. 4 i den forordningen</article><article class="defaultP">som endret ved:</article><article class="defaultP">►<strong>M1</strong> Forordning (EU) 2022/524</article><section class="section" id="kapittel-3-kapittel-1" data-lovdata-URL="LTI/forskrift/2022-08-30-1509/KAPITTEL_3-1"><h3 data-text-align="center">DELEGERT KOMMISJONSFORORDNING (EU) 2021/577<br />av 29. januar 2021<br />om utfylling av europaparlaments- og rådsforordning (EU) 2019/6 med hensyn til innholdet i og formatet på informasjonen som er nødvendig for å anvende artikkel 112 nr. 4 og artikkel 115 nr. 5, og som skal inngå i identifikasjonsdokumentet som er gyldig i hele dyrets levetid, nevnt i artikkel 8 nr. 4 i den forordningen</h3><article class="defaultP">EUROPAKOMMISJONEN HAR</article><article class="defaultP">under henvisning til traktaten om Den europeiske unions virkemåte,</article><article class="defaultP">under henvisning til europaparlaments- og rådsforordning (EU) 2019/6 av 11. desember 2018 om legemidler til dyr og om oppheving av direktiv 2001/82/EF<sup class="footnotereference" data-footnotereferencevalue="1" data-unique-footnote-counter="1">1</sup>, særlig artikkel 109 nr. 1, og</article><article class="defaultP">ut fra følgende betraktninger:<ul class="defaultList"><li data-li-identifier="1." data-name="1."><article class="listArticle" id="kapittel-3-kapittel-1-punkt-1"><article class="legalP" id="kapittel-3-kapittel-1-punkt-1-ledd-1">I samsvar med artikkel 8 nr. 4 i forordning (EU) 2019/6 er det ikke nødvendig å inngi visse data som normalt kreves i forbindelse med markedsføringstillatelsen for et legemiddel til dyr, for legemidler beregnet på hestedyr som i «identifikasjonsdokumentet som er gyldig i hele dyrets levetid» nevnt i artikkel 114 nr. 1 bokstav c) i europaparlaments- og rådsforordning (EU) 2016/429<sup class="footnotereference" data-footnotereferencevalue="2" data-unique-footnote-counter="2">2</sup> er erklært å ikke være beregnet på slakting til konsum.</article></article></li><li data-li-identifier="2." data-name="2."><article class="listArticle" id="kapittel-3-kapittel-1-punkt-2"><article class="legalP" id="kapittel-3-kapittel-1-punkt-2-ledd-1">I artikkel 112 i forordning (EU) 2019/6 er det fastsatt et unntak for dyrearter som ikke er bestemt til næringsmiddelproduksjon, fra regelen om at et legemiddel til dyr må brukes i samsvar med vilkårene for markedsføringstillatelsen. I samsvar med artikkel 112 nr. 4 får det unntaket også anvendelse på en veterinærs behandling av et hestedyr, forutsatt at det i identifikasjonsdokumentet som er gyldig i hele dyrets levetid, er erklært å ikke være beregnet på slakting til konsum.</article></article></li><li data-li-identifier="3." data-name="3."><article class="listArticle" id="kapittel-3-kapittel-1-punkt-3"><article class="legalP" id="kapittel-3-kapittel-1-punkt-3-ledd-1">Ved artikkel 115 nr. 5 i forordning (EU) 2019/6 gis Kommisjonen myndighet til ved hjelp av gjennomføringsrettsakter å opprette en liste over stoffer som er av avgjørende betydning for behandling av hestedyr, eller som medfører ytterligere klinisk nytte sammenlignet med andre behandlingsalternativer som er tilgjengelige for hestedyr, og der tilbakeholdingstiden for hestedyr er seks måneder. For å sikre vern av forbrukerne bør opplysningene om en behandling som er gitt i samsvar med artikkel 115 nr. 5, dokumenteres i identifikasjonsdokumentet som er gyldig i hele dyrets levetid.</article></article></li><li data-li-identifier="4." data-name="4."><article class="listArticle" id="kapittel-3-kapittel-1-punkt-4"><article class="legalP" id="kapittel-3-kapittel-1-punkt-4-ledd-1">Idet det tas hensyn til hestedyrs levetid og særtrekkene ved identifikasjonsdokumentet som ledsager dem, bør gyldige identifikasjonsdokumenter som er utstedt i samsvar med kommisjonsvedtak 93/623/EØF<sup class="footnotereference" data-footnotereferencevalue="3" data-unique-footnote-counter="3">3</sup> og 2000/68/EF<sup class="footnotereference" data-footnotereferencevalue="4" data-unique-footnote-counter="4">4</sup>, kommisjonsforordning (EF) nr. 504/2008<sup class="footnotereference" data-footnotereferencevalue="5" data-unique-footnote-counter="5">5</sup> og Kommisjonens gjennomføringsforordning (EU) 2015/262<sup class="footnotereference" data-footnotereferencevalue="6" data-unique-footnote-counter="6">6</sup>, anses for å oppfylle kravene til innhold og format når det gjelder den informasjonen som er nødvendig for å gi en behandling med et legemiddel til dyr i samsvar med artikkel 112 nr. 4, eller en behandling som inneholder et stoff som er oppført på listen opprettet i samsvar med artikkel 115 nr. 5 i forordning (EU) 2019/6, i formatet fastsatt i denne forordningen.</article></article></li><li data-li-identifier="5." data-name="5."><article class="listArticle" id="kapittel-3-kapittel-1-punkt-5"><article class="legalP" id="kapittel-3-kapittel-1-punkt-5-ledd-1">Denne forordningen bør få anvendelse fra 28. januar 2022 i samsvar med anvendelsesdatoen fastsatt i forordning (EU) 2019/6.</article></article></li><li data-li-identifier="6." data-name="6."><article class="listArticle" id="kapittel-3-kapittel-1-punkt-6"><article class="legalP" id="kapittel-3-kapittel-1-punkt-6-ledd-1">I samsvar med artikkel 147 nr. 5 i forordning (EU) 2019/6 har Kommisjonen rådført seg med sakkyndige utpekt av hver medlemsstat.</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> EUT L 4 av 7.1.2019, s. 43.</article><article class="footnote" data-name="2" data-unique-footnote-counter="2"><span class="footnoteLabel">2</span> Europaparlaments- og rådsforordning (EU) 2016/429 av 9. mars 2016 om smittsomme dyresykdommer og om endring og oppheving av visse rettsakter på dyrehelseområdet («dyrehelseregelverket») (EUT L 84 av 31.3.2016, s. 1).</article><article class="footnote" data-name="3" data-unique-footnote-counter="3"><span class="footnoteLabel">3</span> Kommisjonsvedtak 93/623/EØF av 20. oktober 1993 om fastsettelse av identifikasjonsdokumentet (passet) som skal følge registrerte dyr av hestefamilien (EFT L 298 av 3.12.1993, s. 45).</article><article class="footnote" data-name="4" data-unique-footnote-counter="4"><span class="footnoteLabel">4</span> Kommisjonsvedtak 2000/68/EF av 22. desember 1999 om endring av kommisjonsvedtak 93/623/EØF og om fastsettelse av identifikasjon for avls- og produksjonsdyr av hestefamilien (EFT L 23 av 28.1.2000, s. 72).</article><article class="footnote" data-name="5" data-unique-footnote-counter="5"><span class="footnoteLabel">5</span> Kommisjonsforordning (EF) nr. 504/2008 av 6. juni 2008 om gjennomføring av rådsdirektiv 90/426/EØF og 90/427/EØF med hensyn til metoder for identifisering av dyr av hestefamilien (EUT L 149 av 7.6.2008, s. 3).</article><article class="footnote" data-name="6" data-unique-footnote-counter="6"><span class="footnoteLabel">6</span> Kommisjonens gjennomføringsforordning (EU) 2015/262 av 17. februar 2015 om fastsettelse av regler i henhold til rådsdirektiv 90/427/EØF og 2009/156/EF for metoder for identifikasjon av dyr av hestefamilien (hestepassforordningen) (EUT L 59 av 3.3.2015, s. 1).</article></footer><article class="defaultP">VEDTATT DENNE FORORDNINGEN:</article><article class="legalArticle" data-lovdata-URL="LTI/forskrift/2022-08-30-1509/a1" data-name="a1" id="kapittel-3-kapittel-1-paragraf-1"><h4 class="legalArticleHeader" data-text-align="center"><span class="legalArticleValue">Artikkel 1</span><br /><span class="legalArticleTitle">Innhold i og format på informasjonen som er nødvendig for å anvende artikkel 112 nr. 4 og artikkel 115 nr. 5 i forordning (EU) 2019/6</span></h4><article class="legalP" id="kapittel-3-kapittel-1-paragraf-1-ledd-1">Innholdet i og formatet på informasjonen som er nødvendig for å anvende artikkel 112 nr. 4 og artikkel 115 nr. 5 i forordning (EU) 2019/6, og som skal inngå i identifikasjonsdokumentet som er gyldig i hele dyrets levetid, skal oppfylle kravene i vedlegg I og II til denne forordningen.</article></article><article class="legalArticle" data-lovdata-URL="LTI/forskrift/2022-08-30-1509/a2" data-name="a2" id="kapittel-3-kapittel-1-paragraf-2"><h4 class="legalArticleHeader" data-text-align="center"><span class="legalArticleValue">Artikkel 2</span><br /><span class="legalArticleTitle">Overgangsbestemmelser</span></h4><article class="legalP" id="kapittel-3-kapittel-1-paragraf-2-ledd-1">Som unntak fra artikkel 1 skal følgende anses å oppfylle kravene til innholdet i og formatet på informasjonen nevnt i artikkel 1:<ul class="defaultList"><li data-li-identifier="a." data-name="a."><article class="listArticle" id="kapittel-3-kapittel-1-paragraf-2-ledd-1-punkt-1"><article class="legalP" id="kapittel-3-kapittel-1-paragraf-2-ledd-1-punkt-1-ledd-1">Innholdet i og formatet på informasjonen i «Avsnitt IX – Medisinsk behandling» i identifikasjonsdokumentet fastsatt i vedlegget til vedtak 93/623/EØF og utstedt i samsvar med artikkel 43 nr. 1 bokstav a) i gjennomføringsforordning (EU) 2015/262.</article></article></li><li data-li-identifier="b." data-name="b."><article class="listArticle" id="kapittel-3-kapittel-1-paragraf-2-ledd-1-punkt-2"><article class="legalP" id="kapittel-3-kapittel-1-paragraf-2-ledd-1-punkt-2-ledd-1">Innholdet i og formatet på informasjonen i «Avsnitt IX – Behandling med veterinærpreparater» i identifikasjonsdokumentet fastsatt i vedlegg I til gjennomføringsforordning (EF) nr. 504/2008 og utstedt i samsvar med artikkel 43 nr. 1 bokstav b) og c) i gjennomføringsforordning (EU) 2015/262.</article></article></li><li data-li-identifier="c." data-name="c."><article class="listArticle" id="kapittel-3-kapittel-1-paragraf-2-ledd-1-punkt-3"><article class="legalP" id="kapittel-3-kapittel-1-paragraf-2-ledd-1-punkt-3-ledd-1">Innholdet i og formatet på informasjonen i «Avsnitt II – Behandling med veterinærpreparater» i identifikasjonsdokumentet fastsatt i del 1 i vedlegg I til gjennomføringsforordning (EU) 2015/262 og utstedt i samsvar med artikkel 9 eller 14 i den forordningen.</article></article></li></ul></article></article><article class="legalArticle" data-lovdata-URL="LTI/forskrift/2022-08-30-1509/a3" data-name="a3" id="kapittel-3-kapittel-1-paragraf-3"><h4 class="legalArticleHeader" data-text-align="center"><span class="legalArticleValue">Artikkel 3</span><br /><span class="legalArticleTitle">Ikrafttredelse og anvendelse</span></h4><article class="legalP" id="kapittel-3-kapittel-1-paragraf-3-ledd-1">Denne forordningen trer i kraft den 20. dagen etter at den er kunngjort i <i>Den europeiske unions tidende</i>.</article><article class="legalP" id="kapittel-3-kapittel-1-paragraf-3-ledd-2">Den får anvendelse fra 28. januar 2022.</article><div class="indent"><article class="legalP" id="kapittel-3-kapittel-1-paragraf-3-ledd-2-ledd-1">Denne forordningen er bindende i alle deler og kommer direkte til anvendelse i alle medlemsstater.</article><article class="legalP" id="kapittel-3-kapittel-1-paragraf-3-ledd-2-ledd-2">Utferdiget i Brussel 29. januar 2021.</article></div> <article class="defaultP"><table><tbody><tr><td data-text-align="center" data-vertical-align="top" /><td data-text-align="center" data-vertical-align="top"><i>For Kommisjonen</i></td></tr><tr><td data-text-align="center" data-vertical-align="top" /><td data-text-align="center" data-vertical-align="top">Ursula von der Leyen</td></tr><tr><td data-text-align="center" data-vertical-align="top" /><td data-text-align="center" data-vertical-align="top"><i>President</i></td></tr></tbody></table></article></article><section class="section" data-name="vedleggI" id="kapittel-3-kapittel-1-kapittel-1" data-lovdata-URL="LTI/forskrift/2022-08-30-1509/KAPITTEL_3-1-1"><h4 data-text-align="center">VEDLEGG I</h4><article class="numberedLegalP" data-numerator="1" id="kapittel-3-kapittel-1-kapittel-1-nummer-1">1. Innholdet i informasjonen som er nødvendig for å anvende artikkel 112 nr. 4 i forordning (EU) 2019/6, skal være følgende:</article><article class="defaultP">►<strong>M1</strong><ul class="defaultList"><li data-li-identifier="a." data-name="a."><article class="listArticle" id="kapittel-3-kapittel-1-kapittel-1-nummer-1-punkt-1"><article class="legalP" id="kapittel-3-kapittel-1-kapittel-1-nummer-1-punkt-1-ledd-1">Kontaktopplysninger til underskrivende ansvarlig veterinær som har behandlet det aktuelle hestedyret med et legemiddel til dyr som er godkjent gjennom unntaket fastsatt i artikkel 8 nr. 4 i forordning (EU) 2019/6, eller et legemiddel som er gitt i samsvar med forordningens artikkel 112 nr. 4.<br />◄<strong>M1</strong></article></article></li><li data-li-identifier="b." data-name="b."><article class="listArticle" id="kapittel-3-kapittel-1-kapittel-1-nummer-1-punkt-2"><article class="legalP" id="kapittel-3-kapittel-1-kapittel-1-nummer-1-punkt-2-ledd-1">Erklæringen om at det aktuelle hestedyret ikke er beregnet på slakting til konsum, som skal utferdiges av den ansvarlige veterinæren i samråd med eieren av eller den som holder hestedyret.</article></article></li></ul></article><article class="numberedLegalP" data-numerator="2" id="kapittel-3-kapittel-1-kapittel-1-nummer-2">2. Innholdet i informasjonen som er nødvendig for å anvende artikkel 115 nr. 5 i forordning (EU) 2019/6, skal være følgende:</article><article class="defaultP">►<strong>M1</strong><ul class="defaultList"><li data-li-identifier="a." data-name="a."><article class="listArticle" id="kapittel-3-kapittel-1-kapittel-1-nummer-2-punkt-1"><article class="legalP" id="kapittel-3-kapittel-1-kapittel-1-nummer-2-punkt-1-ledd-1">Kontaktopplysninger til underskrivende ansvarlig veterinær som har gitt et legemiddel som inneholder et stoff som er oppført på listen opprettet i samsvar med artikkel 115 nr. 5 i forordning (EU) 2019/6.</article></article></li><li data-li-identifier="b." data-name="b."><article class="listArticle" id="kapittel-3-kapittel-1-kapittel-1-nummer-2-punkt-2"><article class="legalP" id="kapittel-3-kapittel-1-kapittel-1-nummer-2-punkt-2-ledd-1">Dato og sted for den siste administreringen av legemiddelet nevnt i bokstav a) til det aktuelle hestedyret.<br /><strong>◄M1</strong></article></article></li><li data-li-identifier="c." data-name="c."><article class="listArticle" id="kapittel-3-kapittel-1-kapittel-1-nummer-2-punkt-3"><article class="legalP" id="kapittel-3-kapittel-1-kapittel-1-nummer-2-punkt-3-ledd-1">Opplysninger om stoffet nevnt i bokstav a).</article></article></li></ul></article></section><section class="section" data-name="vedleggII" id="kapittel-3-kapittel-1-kapittel-2" data-lovdata-URL="LTI/forskrift/2022-08-30-1509/KAPITTEL_3-1-2"><h4 data-text-align="center">VEDLEGG II</h4><article class="numberedLegalP" data-numerator="1" id="kapittel-3-kapittel-1-kapittel-2-nummer-1">1. Informasjonen som er nødvendig for å anvende artikkel 112 nr. 4 og artikkel 115 nr. 5 i forordning (EU) 2019/6, skal angis i et særskilt avsnitt som<ul class="defaultList"><li data-li-identifier="a." data-name="a."><article class="listArticle" id="kapittel-3-kapittel-1-kapittel-2-nummer-1-punkt-1"><article class="legalP" id="kapittel-3-kapittel-1-kapittel-2-nummer-1-punkt-1-ledd-1">skal være en udelelig del av identifikasjonsdokumentet som er gyldig i hele dyrets levetid,</article></article></li><li data-li-identifier="b." data-name="b."><article class="listArticle" id="kapittel-3-kapittel-1-kapittel-2-nummer-1-punkt-2"><article class="legalP" id="kapittel-3-kapittel-1-kapittel-2-nummer-1-punkt-2-ledd-1">skal inneholde felter med overskrifter som skal fylles ut i samsvar med detaljerte anvisninger. Disse feltene og anvisningene for utfylling skal vises på fransk, engelsk og det offisielle språket i medlemsstaten der identifikasjonsdokumentet som er gyldig i hele dyrets levetid, er utstedt,</article></article></li><li data-li-identifier="c." data-name="c."><article class="listArticle" id="kapittel-3-kapittel-1-kapittel-2-nummer-1-punkt-3"><article class="legalP" id="kapittel-3-kapittel-1-kapittel-2-nummer-1-punkt-3-ledd-1">skal bestå av minst to deler med felter for å registrere informasjonen som er nødvendig <ul class="defaultList"><li data-li-identifier="i." data-name="i."><article class="listArticle" id="kapittel-3-kapittel-1-kapittel-2-nummer-1-punkt-3-ledd-1-punkt-1"><article class="legalP" id="kapittel-3-kapittel-1-kapittel-2-nummer-1-punkt-3-ledd-1-punkt-1-ledd-1">for å erklære at hestedyret ikke er beregnet på slakting til konsum, med henblikk på anvendelse av artikkel 112 nr. 4,<br />►<strong>M1</strong></article></article></li><li data-li-identifier="ii." data-name="ii."><article class="listArticle" id="kapittel-3-kapittel-1-kapittel-2-nummer-1-punkt-3-ledd-1-punkt-2"><article class="legalP" id="kapittel-3-kapittel-1-kapittel-2-nummer-1-punkt-3-ledd-1-punkt-2-ledd-1">for å dokumentere datoen for siste administrering av et legemiddel som inneholder et stoff som er oppført på listen opprettet i samsvar med artikkel 115 nr. 5 i forordning (EU) 2019/6, og opplysninger om dette stoffet.<br />◄<strong>M1</strong></article></article></li></ul></article></article></li></ul></article><article class="numberedLegalP" data-numerator="2" id="kapittel-3-kapittel-1-kapittel-2-nummer-2">2. Formatet på informasjonen som er nødvendig for å anvende artikkel 112 nr. 4 i forordning (EU) 2019/6, skal oppfylle følgende tilleggskriterier:<ul class="defaultList"><li data-li-identifier="a." data-name="a."><article class="listArticle" id="kapittel-3-kapittel-1-kapittel-2-nummer-2-punkt-1"><article class="legalP" id="kapittel-3-kapittel-1-kapittel-2-nummer-2-punkt-1-ledd-1">Formatet på det særskilte avsnittet nevnt i nr. 1 skal som et minimum sikre at erklæringen om at dyret ikke er beregnet på slakting til konsum, kan beskyttes mot endringer som utføres med bedragersk hensikt.</article></article></li><li data-li-identifier="b." data-name="b."><article class="listArticle" id="kapittel-3-kapittel-1-kapittel-2-nummer-2-punkt-2"><article class="legalP" id="kapittel-3-kapittel-1-kapittel-2-nummer-2-punkt-2-ledd-1">Formatet på erklæringen nevnt i bokstav a) skal være kompatibelt med en tilsvarende post i databasen nevnt i artikkel 109 nr. 1 bokstav d) i forordning (EU) 2016/429.</article></article></li></ul></article></section></section></section></main></body></html>