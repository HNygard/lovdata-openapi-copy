<!DOCTYPE html><html lang="no"><head><title>Forskrift om endring i forskrift om verdipapirsentraler og verdipapiroppgjør</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-02-09-184</dd><dt class="dokid">DokumentID</dt><dd class="dokid">LTI/forskrift/2022-02-09-184</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finansmarkedsavdelingen</li></ul></dd><dt class="dateInForce">I kraft fra</dt><dd class="dateInForce">2022-02-09</dd><dt class="changesToDocuments">Endrer</dt><dd class="changesToDocuments"><ul><li>forskrift/2019-12-18-1900</li></ul></dd><dt class="basedOn">Hjemmel</dt><dd class="basedOn"><ul><li>lov/2019-03-15-6/§3-1</li><li>lov/2019-03-15-6/§6-2</li><li>lov/2019-03-15-6/§8-3</li></ul></dd><dt class="dateOfPublication">Kunngjort</dt><dd class="dateOfPublication">2022-02-09 14:30</dd><dt class="journalNumber">Journalnummer</dt><dd class="journalNumber">2022-0174</dd><dt class="titleShort">Korttittel</dt><dd class="titleShort">Endr. i verdipapirsentralforskriften</dd><dt class="title">Tittel</dt><dd class="title">Forskrift om endring i forskrift om verdipapirsentraler og verdipapiroppgjør</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 9. februar 2022 med hjemmel i lov 15. mars 2019 nr. 6 om verdipapirsentraler og verdipapiroppgjør mv. (verdipapirsentralloven) § 3-1, § 6-2 og § 8-3.</dd><dt class="refid">RefID</dt><dd class="refid">forskrift/2022-02-09-184</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om verdipapirsentraler og verdipapiroppgjør<ul class="tocSubUl"><li>I<ul class="tocSubUl"><li>§ 2. Unntak fra plikt til å innføre ihendehaverobligasjoner i en verdipapirsentral</li><li>§ 3. Tillatelse til å være kontofører til sentrale motparter med hovedsete utenfor EØS</li><li>§ 4. Innsyn i opplysninger om kontohavere</li><li>§ 5. Innsyn i opplysninger ved avregistrering</li><li>§ 6. Innsyn i opplysninger om eier av obligasjoner</li><li>§ 7. Unntak fra innsyn i opplysninger som er registrert om finansielle instrumenter</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-02-09-184" id="dokument"><h1>Forskrift om endring i forskrift om verdipapirsentraler og verdipapiroppgjør</h1><section class="section" data-name="kapI" id="kapittel-1" data-lovdata-URL="LTI/forskrift/2022-02-09-184/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 18. desember 2019 nr. 1900 om verdipapirsentraler og verdipapiroppgjør gjøres følgende endringer:</article> <article class="defaultP" margin-top="true">Navnet på forskriften skal lyde:</article><article class="defaultP"><i>Forskrift om verdipapirsentraler og verdipapiroppgjør (verdipapirsentralforskriften)</i></article> <article class="defaultP" margin-top="true">Ny § 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Unntak fra plikt til å innføre ihendehaverobligasjoner i en verdipapirsentral</span></span><article class="legalP" id="kapittel-1-foreslåttparagraf-1-ledd-1">Registreringsplikten for norske ihendehaverobligasjoner i verdipapirsentralloven § 3-1 første ledd, gjelder ikke ihendehaverobligasjoner utstedt av norske utstedere utenfor Norge pålydende norske kroner forbeholdt utlendinger. Registreringsplikten gjelder heller ikke ihendehaverobligasjoner utstedt av norske foretak utenfor Norge i fremmed valuta.</article></article> <article class="defaultP" margin-top="true">Ny § 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Tillatelse til å være kontofører til sentrale motparter med hovedsete utenfor EØS</span></span><article class="legalP" id="kapittel-1-foreslåttparagraf-2-ledd-1">En verdipapirsentral kan gi sentrale motparter med anerkjennelse etter forordning (EU) nr. 648/2012 tillatelse til å være kontofører. En verdipapirsentral kan fastsette i sitt regelverk at foretak fra land utenfor EØS av samme type som dem nevnt i verdipapirsentralloven § 6-2 første ledd, kan være kontoførere etter en særskilt vurdering av verdipapirsentralen.</article></article> <article class="defaultP" margin-top="true">Ny § 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Innsyn i opplysninger om kontohavere</span></span><article class="legalP" id="kapittel-1-foreslåttparagraf-3-ledd-1">En verdipapirsentral som har en forvalterkonto i en annen verdipapirsentral eller i et annet kontobasert system, kan i sitt regelverk fastsette at verdipapirsentralen kan utlevere opplysninger for å kunne oppfylle opplysningsplikt som følger av nasjonal rett som regulerer verdipapirsentralens forvalterkonto.</article></article> <article class="defaultP" margin-top="true">Ny § 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Innsyn i opplysninger ved avregistrering</span></span><article class="legalP" id="kapittel-1-foreslåttparagraf-4-ledd-1">En verdipapirsentral kan utlevere opplysninger til annen verdipapirsentral i forbindelse med avregistrering og overføring av det finansielle instrumentet til den andre verdipapirsentralen. Tilsvarende kan verdipapirsentralen utlevere informasjon til utsteder eller utsteders representant dersom det finansielle instrumentet skal avregistreres og ikke overføres til annen verdipapirsentral.</article></article> <article class="defaultP" margin-top="true">Ny § 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Innsyn i opplysninger om eier av obligasjoner</span></span><article class="legalP" id="kapittel-1-foreslåttparagraf-5-ledd-1">En verdipapirsentral kan utlevere opplysninger om eiere av obligasjoner til utsteder eller utsteders representant, dersom utleveringen finner sted i forbindelse med en konvertering hvor eiere av obligasjoner skal registreres som eier av annet finansielt instrument til erstatning for obligasjonene, og det andre finansielle instrumentet ikke skal registreres i verdipapirsentralen. Utleveringen kan bare skje dersom konverteringen er besluttet med bindende virkning av obligasjonseierne eller av domstol eller offentlig myndighet, og bare i den utstrekning som er nødvendig for å gjennomføre konverteringen.</article></article> <article class="defaultP" margin-top="true">Ny § 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Unntak fra innsyn i opplysninger som er registrert om finansielle instrumenter</span></span><article class="legalP" id="kapittel-1-foreslåttparagraf-6-ledd-1">En verdipapirsentral kan i sitt regelverk fastsette at innsyn som nevnt i verdipapirsentralloven § 8-3 første ledd nr. 4 ikke skal gjelde for enkelte opplysninger som er registrert utelukkende på bakgrunn av krav fastsatt av verdipapirsentralen.</article></article> <article class="defaultP" margin-top="true">Någjeldende § 2 blir § 8.</article></section><section class="section" data-name="kapII" id="kapittel-2" data-lovdata-URL="LTI/forskrift/2022-02-09-184/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene under I trer i kraft straks.</article></section></main></body></html>