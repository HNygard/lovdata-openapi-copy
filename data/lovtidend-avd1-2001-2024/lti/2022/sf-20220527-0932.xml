<!DOCTYPE html><html lang="no"><head><title>Forskrift om endring i forskrift om arbeidsmarkedstiltak (digitale tilretteleggings- og oppfølgingsavtaler mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-05-27-932</dd><dt class="dokid">DokumentID</dt><dd class="dokid">LTI/forskrift/2022-05-27-932</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Arbeidsmarkedsavdelingen</li></ul></dd><dt class="dateInForce">I kraft fra</dt><dd class="dateInForce">2022-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2015-12-11-1598</li></ul></dd><dt class="basedOn">Hjemmel</dt><dd class="basedOn"><ul><li>lov/2004-12-10-76/§12</li><li>lov/2004-12-10-76/§13</li></ul></dd><dt class="dateOfPublication">Kunngjort</dt><dd class="dateOfPublication">2022-05-31 14:50</dd><dt class="journalNumber">Journalnummer</dt><dd class="journalNumber">2022-0676</dd><dt class="titleShort">Korttittel</dt><dd class="titleShort">Endr. i tiltaksforskriften</dd><dt class="title">Tittel</dt><dd class="title">Forskrift om endring i forskrift om arbeidsmarkedstiltak (digitale tilretteleggings- og oppfølgingsavtaler mv.)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og inkluderingsdepartementet 27. mai 2022 med hjemmel i lov 10. desember 2004 nr. 76 om arbeidsmarkedstjenester (arbeidsmarkedsloven) § 12 og § 13 tredje ledd.</dd><dt class="refid">RefID</dt><dd class="refid">forskrift/2022-05-27-932</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om arbeidsmarkedstiltak (digitale tilretteleggings- og oppfølgingsavtaler mv.)<ul class="tocSubUl"><li>I<ul class="tocSubUl"><li>§ 5-7. Planlegging og oppfølging</li><li>§ 8-5. Planlegging og oppfølging</li><li>§ 9-6. Planlegging og oppfølging</li><li>§ 11-6. Planlegging og oppfølging</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-05-27-932" id="dokument"><h1>Forskrift om endring i forskrift om arbeidsmarkedstiltak (digitale tilretteleggings- og oppfølgingsavtaler mv.)</h1><section class="section" data-name="kapI" id="kapittel-1" data-lovdata-URL="LTI/forskrift/2022-05-27-932/KAPITTEL_1"><h2 data-text-align="center">I</h2><article class="defaultP">I forskrift 11. desember 2015 nr. 1598 om arbeidsmarkedstiltak (tiltaksforskriften) gjøres følgende endringer:</article> <article class="defaultP" margin-top="true">§ 3-4 skal lyde:</article><article class="legalP" id="kapittel-1-ledd-1">Det skal inngås en avtale mellom tiltaksdeltakeren, arbeidsgiveren og Arbeids- og velferdsetaten som angir arbeidstreningens formål, innhold, plan for opplæring på arbeidsplassen og eventuelt hvilken annen bistand som skal benyttes.</article><article class="legalP" id="kapittel-1-ledd-2">Oppfølgingen fra Arbeids- og velferdsetaten skal tilpasses den enkelte tiltaksdeltakerens og arbeidsgiverens behov. Mulighetene til å få ordinær ansettelse skal vurderes jevnlig.</article><article class="legalP" id="kapittel-1-ledd-3">Arbeids- og velferdsetaten skal dokumentere gjennomføringen og utbyttet av tiltaket og om målet med tiltaket er oppnådd. Dokumentasjonen skal gjøres tilgjengelig for tiltaksdeltaker.</article><article class="legalP" id="kapittel-1-ledd-4">Det skal opprettes et kontaktpunkt i Arbeids- og velferdsetaten og på arbeidsplassen hvor avtalepartene kan henvende seg.</article> <article class="defaultP" margin-top="true">Ny § 5-7 skal lyde:</article><article class="futureLegalArticle" data-name="§5-7" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-7</span>. <span class="legalArticleTitle">Planlegging og oppfølging</span></span><article class="legalP" id="kapittel-1-foreslåttparagraf-1-ledd-1">Det skal inngås en avtale mellom tiltaksdeltakeren, tiltaksarrangøren og Arbeids- og velferdsetaten som angir mentortiltakets formål, hvor mange timer det skal gis tilskudd til og eventuelt hvilken annen bistand som skal benyttes.</article><article class="legalP" id="kapittel-1-foreslåttparagraf-1-ledd-2">Det skal opprettes et kontaktpunkt i Arbeids- og velferdsetaten og på arbeidsplassen hvor avtalepartene kan henvende seg.</article></article> <article class="defaultP" margin-top="true">Gjeldende § 5-7 blir ny § 5-8.</article> <article class="defaultP" margin-top="true">§ 8-5 skal lyde:</article><article class="futureLegalArticle" data-name="§8-5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 8-5</span>. <span class="legalArticleTitle">Planlegging og oppfølging</span></span><article class="legalP" id="kapittel-1-foreslåttparagraf-2-ledd-1">Det skal inngås en avtale mellom tiltaksdeltakeren, arbeidsgiveren og Arbeids- og velferdsetaten som angir tiltakets formål, tilskuddssats og varighet.</article><article class="legalP" id="kapittel-1-foreslåttparagraf-2-ledd-2">Oppfølgingen fra Arbeids- og velferdsetaten skal tilpasses den enkelte tiltaksdeltakerens og virksomhetens behov.</article><article class="legalP" id="kapittel-1-foreslåttparagraf-2-ledd-3">Det skal opprettes et kontaktpunkt i Arbeids- og velferdsetaten og på arbeidsplassen hvor avtalepartene kan henvende seg.</article></article> <article class="defaultP" margin-top="true">§ 9-6 skal lyde:</article><article class="futureLegalArticle" data-name="§9-6" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 9-6</span>. <span class="legalArticleTitle">Planlegging og oppfølging</span></span><article class="legalP" id="kapittel-1-foreslåttparagraf-3-ledd-1">Det skal inngås en avtale mellom tiltaksdeltakeren, arbeidsgiveren og Arbeids- og velferdsetaten som angir tiltakets formål, tilskuddssats, varighet og eventuelt hvilken annen bistand som skal benyttes.</article><article class="legalP" id="kapittel-1-foreslåttparagraf-3-ledd-2">Oppfølgingen fra Arbeids- og velferdsetaten skal tilpasses den enkelte tiltaksdeltakerens og virksomhetens behov. Det kan ved behov også gis oppfølgingsbistand gjennom andre arbeidsmarkedstiltak.</article><article class="legalP" id="kapittel-1-foreslåttparagraf-3-ledd-3">Det skal opprettes et kontaktpunkt i Arbeids- og velferdsetaten og på arbeidsplassen hvor avtalepartene kan henvende seg.</article></article> <article class="defaultP" margin-top="true">§ 10-8 skal lyde:</article><article class="legalP" id="kapittel-1-ledd-5">Det skal inngås en avtale mellom tiltaksdeltakeren, arbeidsgiveren og Arbeids- og velferdsetaten som angir ansettelsesforhold, oppfølgingsbehov, tilskuddssats, varighet og eventuelt hvilken annen bistand som skal benyttes.</article><article class="legalP" id="kapittel-1-ledd-6">Oppfølgingen fra Arbeids- og velferdsetaten skal tilpasses den enkelte tiltaksdeltakerens og virksomhetens behov. Det kan ved behov også gis oppfølgingsbistand gjennom andre arbeidsmarkedstiltak.</article><article class="legalP" id="kapittel-1-ledd-7">Det skal opprettes et kontaktpunkt i Arbeids- og velferdsetaten og på arbeidsplassen hvor avtalepartene kan henvende seg.</article> <article class="defaultP" margin-top="true">§ 11-2 annet ledd skal lyde:</article><article class="legalP" id="kapittel-1-ledd-8">Tilskuddet kan også gis til virksomheter som ansetter personer som har et særskilt tilretteleggingsbehov i den konkrete jobben.</article> <article class="defaultP" margin-top="true">Ny § 11-6 skal lyde:</article><article class="futureLegalArticle" data-name="§11-6" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 11-6</span>. <span class="legalArticleTitle">Planlegging og oppfølging</span></span><article class="legalP" id="kapittel-1-foreslåttparagraf-4-ledd-1">Det skal inngås en avtale mellom tiltaksdeltakeren, tiltaksarrangøren og Arbeids- og velferdsetaten som avklarer hvilke kostnader tilskuddet skal dekke og eventuelt hvilken annen bistand som skal benyttes.</article><article class="legalP" id="kapittel-1-foreslåttparagraf-4-ledd-2">Oppfølgingen fra Arbeids- og velferdsetaten skal tilpasses den enkelte tiltaksdeltakerens og virksomhetens behov.</article><article class="legalP" id="kapittel-1-foreslåttparagraf-4-ledd-3">Det skal opprettes et kontaktpunkt i Arbeids- og velferdsetaten og på arbeidsplassen hvor avtalepartene kan henvende seg.</article></article> <article class="defaultP" margin-top="true">Gjeldende § 11-6 blir ny § 11-7.</article></section><section class="section" data-name="kapII" id="kapittel-2" data-lovdata-URL="LTI/forskrift/2022-05-27-932/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. september 2022.</article></section></main></body></html>