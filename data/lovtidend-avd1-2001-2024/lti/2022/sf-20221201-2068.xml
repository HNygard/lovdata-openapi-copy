<!DOCTYPE html><html lang="nb"><head><title>Forskrift om endring i yrkestransportforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-12-01-2068</dd><dt class="dokid">DokumentID</dt><dd class="dokid">LTI/forskrift/2022-12-01-2068</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Veg- by og trafikksikkerhetsavdelingen</li></ul></dd><dt class="dateInForce">I kraft fra</dt><dd class="dateInForce">2022-12-01, 2023-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-03-26-401</li></ul></dd><dt class="basedOn">Hjemmel</dt><dd class="basedOn"><ul><li>lov/2002-06-21-45/§4</li><li>lov/2002-06-21-45/§9</li><li>lov/2002-06-21-45/§35</li></ul></dd><dt class="dateOfPublication">Kunngjort</dt><dd class="dateOfPublication">2022-12-02 15:20</dd><dt class="journalNumber">Journalnummer</dt><dd class="journalNumber">2022-1545</dd><dt class="titleShort">Korttittel</dt><dd class="titleShort">Endr. i yrkestransportforskriften</dd><dt class="title">Tittel</dt><dd class="title">Forskrift om endring i yrkestransportforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 1. desember 2022 med hjemmel i lov 21. juni 2002 nr. 45 om yrkestransport med motorvogn og fartøy (yrkestransportlova) § 4, § 9 og § 35.</dd><dt class="refid">RefID</dt><dd class="refid">forskrift/2022-12-01-2068</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i yrkestransportforskriften<ul class="tocSubUl"><li>I<ul class="tocSubUl"><li>§ 48c. Krav om dokumentasjon</li><li>§ 48d. Dispensasjon fra kravet om loggføring av drosjeturer</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-12-01-2068" id="dokument"><h1>Forskrift om endring i yrkestransportforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2022-12-01-2068/KAPITTEL_1"><h2 data-text-align="center">I</h2><article class="defaultP">I forskrift 26. mars 2003 nr. 401 om yrkestransport med motorvogn og fartøy (yrkestransportforskriften) gjøres følgende endringer:</article> <article class="defaultP" margin-top="true">§ 7 nytt fjerde ledd skal lyde:</article><article class="legalP" id="kapittel-1-ledd-1">Søker må ved søknad om drosjeløyve fremlegge en garantierklæring fra bank eller forsikringsselskap. Garantierklæringen må ha en kroneverdi tilsvarende 5000 euro for det første løyvet. For løyver ut over dette gjelder en kroneverdi tilsvarende 2500 euro for hvert løyve.</article> <article class="defaultP" margin-top="true">§ 7 sjette ledd andre setning skal lyde:</article><article class="legalP" id="kapittel-1-ledd-2">Søknaden skal vedlegges attest om restanser på skatt, avgift mv. fra skattekontoret og bekreftelse fra konkursregisteret.</article> <article class="defaultP" margin-top="true">§ 7 fjerde, femte og sjette ledd blir nytt femte, sjette og syvende ledd.</article> <article class="defaultP" margin-top="true">Nåværende § 7 syvende ledd oppheves.</article> <article class="defaultP" margin-top="true">Overskriften til kapittel III i forskriften skal lyde:</article><span class="futuretitle" id="kapittel-1-foreslåttittel-1">Kap. III. Løyve for persontransport utenfor rute med motorvogn</span> <article class="defaultP" margin-top="true">§ 48 nytt sjette ledd skal lyde:</article><article class="legalP" id="kapittel-1-ledd-3">Løyvehaver skal benytte kjøretøy som er registrert som drosje i Kjøretøyregisteret, jf. forskrift 25. januar 1990 nr. 92 om bruk av kjøretøy § 2-4, § 2-5 (3) bokstav d og § 2-29 (1) bokstav d.</article> <article class="defaultP" margin-top="true">§ 48 sjette ledd blir nytt syvende ledd.</article> <article class="defaultP" margin-top="true">Nytt annet ledd i § 48b skal lyde:</article><article class="legalP" id="kapittel-1-ledd-4">Løyvemyndigheten kan i særskilte tilfeller gi unntak fra den øvre grensen for miljøskadelig utslipp som løyvemyndigheten selv har satt med hjemmel i yrkestransportloven § 9 (2).</article> <article class="defaultP" margin-top="true">Ny § 48c skal lyde:</article><article class="futureLegalArticle" data-name="§48c" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 48c</span>. <span class="legalArticleTitle">Krav om dokumentasjon</span></span><article class="legalP" id="kapittel-1-foreslåttparagraf-1-ledd-1">Løyvehaver skal, før løyvet settes i drift, dokumentere for løyvemyndigheten at kjøretøy som skal benyttes i virksomheten er registrert som drosje i kjøretøyregisteret og at taksameter som tilfredsstiller krav i forskrift 1. oktober 2009 nr. 1226 om krav til taksametre er installert i kjøretøyet. Departementet fastsetter nærmere krav til dokumentasjonen.</article></article> <article class="defaultP" margin-top="true">Ny § 48d skal lyde:</article><article class="futureLegalArticle" data-name="§48d" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 48d</span>. <span class="legalArticleTitle">Dispensasjon fra kravet om loggføring av drosjeturer</span></span><article class="legalP" id="kapittel-1-foreslåttparagraf-2-ledd-1">Løyvemyndigheten kan i særskilte tilfelle gi dispensasjon fra kravet om loggføring i yrkestransportloven § 9 (3).</article></article></section><section class="section" data-name="kapII" id="kapittel-2" data-lovdata-URL="LTI/forskrift/2022-12-01-2068/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene i overskriften i kapittel III og § 48b og § 48d trer i kraft straks.</article><article class="legalP" id="kapittel-2-ledd-2">Endringene i yrkestransportforskriften § 7, § 48 og § 48c trer i kraft 1. januar 2023.</article><article class="legalP" id="kapittel-2-ledd-3">For løyvehavere som har fått tildelt drosjeløyve før 1. januar 2023 gjelder kravene i yrkestransportforskriften § 7 og § 48c fra 1. januar 2024. For løyvehavere som har satt løyvet i drift før 1. januar 2023, gjelder kravet i § 48c fra 1. januar 2024. Løyvemyndigheten kan forlenge fristen for å oppfylle kravene i § 7 fjerde ledd og § 48c med opptil 6 måneder dersom kapasitetshensyn eller andre særlige hensyn tilsier det.</article></section></main></body></html>