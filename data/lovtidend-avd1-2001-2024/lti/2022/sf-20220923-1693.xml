<!DOCTYPE html><html lang="no"><head><title>Regler om ordning for felles menighetsråd</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-09-23-1693</dd><dt class="dokid">DokumentID</dt><dd class="dokid">LTI/forskrift/2022-09-23-1693</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Kirkemøtet</li></ul></dd><dt class="dateInForce">I kraft fra</dt><dd class="dateInForce">2022-09-23</dd><dt class="basedOn">Hjemmel</dt><dd class="basedOn"><ul><li>lov/2020-04-24-31/§12</li><li>forskrift/2019-03-30-2307/§8</li></ul></dd><dt class="dateOfPublication">Kunngjort</dt><dd class="dateOfPublication">2022-10-04 14:45</dd><dt class="journalNumber">Journalnummer</dt><dd class="journalNumber">2022-1319</dd><dt class="title">Tittel</dt><dd class="title">Regler om ordning for felles menighetsråd</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kirkemøtet 23. september 2022 med hjemmel i lov 24. april 2020 nr. 31 om tros- og livssynssamfunn (trossamfunnsloven) § 12 annet ledd og kirkeordning 30. mars 2019 nr. 2307 for Den norske kirke § 8 tredje ledd.</dd><dt class="refid">RefID</dt><dd class="refid">forskrift/2022-09-23-1693</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Regler om ordning for felles menighetsråd<ul class="tocSubUl"><li>§ 1. Reglenes formål</li><li>§ 2. Felles menighetsråd for flere sokn</li><li>§ 3. Menighetsmøtet</li><li>§ 4. Etableringen av et felles menighetsråd</li><li>§ 5. Forholdet til kirkevalgreglene</li><li>§ 6. Sammensetning av et felles menighetsråd</li><li>§ 7. Kirkelig fellesråds sammensetning i kommuner med felles menighetsråd</li><li>§ 8. Søknad om å etablere et felles menighetsråd for flere sokn</li><li>§ 9. Uttreden fra samarbeidet om felles menighetsråd</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2022-09-23-1693" id="dokument"><h1>Regler om ordning for felles menighetsråd</h1><article class="legalArticle" data-lovdata-URL="LTI/forskrift/2022-09-23-1693/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Reglenes formål</span></h2><article class="legalP" id="paragraf-1-ledd-1">Formålet med disse reglene er å legge til rette for at menighetsråd i kommuner med flere sokn kan etablere hensiktsmessige løsninger for sin organisering. Et felles menighetsråd vil ha samme oppgaver som er nevnt i kirkeordningen § 12 og i andre bestemmelser der menighetsrådet er gitt oppgaver.</article></article><article class="legalArticle" data-lovdata-URL="LTI/forskrift/2022-09-23-1693/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Felles menighetsråd for flere sokn</span></h2><article class="legalP" id="paragraf-2-ledd-1">Menighetsråd innenfor en og samme kommune kan etablere et felles menighetsråd. Et felles menighetsråd er et menighetsråd som representerer to eller flere sokn. Samtlige sokn som er omfattet av et samarbeid innenfor ordningen, skal være representert i det felles menighetsråd.</article><article class="legalP" id="paragraf-2-ledd-2">Et felles menighetsråd kan omfatte alle eller noen sokn i kommunen.</article><article class="legalP" id="paragraf-2-ledd-3">Menighetsmøtene i de berørte sokn skal gis anledning til å uttale seg på forhånd.</article></article><article class="legalArticle" data-lovdata-URL="LTI/forskrift/2022-09-23-1693/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Menighetsmøtet</span></h2><article class="legalP" id="paragraf-3-ledd-1">Kirkeordningens bestemmelser om menighetsmøtet kommer til anvendelse også der soknet er representert ved et menighetsråd som er felles for flere sokn, med den tilpasning som fremgår i § 6.</article></article><article class="legalArticle" data-lovdata-URL="LTI/forskrift/2022-09-23-1693/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Etableringen av et felles menighetsråd</span></h2><article class="legalP" id="paragraf-4-ledd-1">Etableringen av et felles menighetsråd skal finne sted ved starten av en valgperiode til menighetsrådet.</article></article><article class="legalArticle" data-lovdata-URL="LTI/forskrift/2022-09-23-1693/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forholdet til kirkevalgreglene</span></h2><article class="legalP" id="paragraf-5-ledd-1">Ved gjennomføringen av valg til felles menighetsråd for flere sokn gjelder kirkevalgreglene tilsvarende så langt de passer og med de særskilte presiseringer og unntak som følger av andre og tredje ledd.</article><article class="legalP" id="paragraf-5-ledd-2">Hvert sokn utgjør en egen valgkrets.</article><article class="legalP" id="paragraf-5-ledd-3">Et felles menighetsråd utgjør samlet valgstyre for det enkelte sokn.</article></article><article class="legalArticle" data-lovdata-URL="LTI/forskrift/2022-09-23-1693/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Sammensetning av et felles menighetsråd</span></h2><article class="legalP" id="paragraf-6-ledd-1">Kirkeordningen § 9 gjelder så langt den passer.</article><article class="legalP" id="paragraf-6-ledd-2">Et felles menighetsråd for flere sokn består av én sokneprest utpekt av biskopen og to til fire andre medlemmer fra hvert av de berørte sokn, bestemt av menighetsrådene ved etableringen. For de valgte medlemmer velges samtidig minst tre varamedlemmer fra hvert sokn. De samarbeidende menighetsråd avgjør om soknene skal ha lik eller ulik representasjon.</article><article class="legalP" id="paragraf-6-ledd-3">Innenfor rammene fastsatt i andre ledd avgjør det felles menighetsråd selv spørsmålet om eventuelle senere endringer i antall medlemmer i rådet, herunder tallet på de medlemmer som skal velges fra de enkelte sokn.</article><article class="legalP" id="paragraf-6-ledd-4">Menighetsmøtet i hvert sokn skal avgi uttalelse etter andre og tredje ledd om antallet medlemmer og den innbyrdes fordelingen av disse.</article></article><article class="legalArticle" data-lovdata-URL="LTI/forskrift/2022-09-23-1693/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Kirkelig fellesråds sammensetning i kommuner med felles menighetsråd</span></h2><article class="legalP" id="paragraf-7-ledd-1">I kommuner med felles menighetsråd som ikke omfatter samtlige sokn i kommunen, består kirkelig fellesråd av:<ul class="defaultList"><li data-li-identifier="a." data-name="a."><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">to menighetsrådsmedlemmer fra hvert sokn i kommunen, valgt av det enkelte menighetsråd; sokn med felles menighetsråd velger ett eller to menighetsrådsmedlemmer fra hvert sokn, og</article></article></li><li data-li-identifier="b." data-name="b."><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">en prost eller annen prest oppnevnt av biskopen. Biskopen kan unnlate oppnevning dersom det er valgt inn en prest etter bokstav a).</article></article></li></ul></article><article class="legalP" id="paragraf-7-ledd-2">I tillegg kan kommunen velge en representant.</article><article class="legalP" id="paragraf-7-ledd-3">Er det fem eller flere sokn i kommunen, velges bare ett menighetsrådsmedlem fra hvert sokn.</article><article class="legalP" id="paragraf-7-ledd-4">Representantene velges sammen med et tilsvarende antall vararepresentanter for fire år.</article><article class="legalP" id="paragraf-7-ledd-5">De nærmere regler om valg av kirkelig fellesråd som er gitt av Kirkemøtet, kommer tilsvarende til anvendelse.</article><article class="legalP" id="paragraf-7-ledd-6">Biskopen har rett til å ta del i fellesrådsmøte, men uten stemmerett. Kirkelig fellesråd kan innkalle andre til å ta del i forhandlingene, men uten stemmerett.</article><article class="legalP" id="paragraf-7-ledd-7">I kommuner med ett og samme felles menighetsråd som omfatter samtlige sokn i kommunen, bestemmer det felles menighetsråd om kirkelig fellesråd skal ha alle eller kun et utvalg på minimum fire av medlemmene i det felles menighetsråd. Samtlige sokn må være representert. Kirkelig fellesråd må bestå av minst fire medlemmer i tillegg til den representant henholdsvis biskopen og kommunen utpeker. Første ledd bokstav b), annet ledd og fjerde til sjette ledd gjelder tilsvarende.</article></article><article class="legalArticle" data-lovdata-URL="LTI/forskrift/2022-09-23-1693/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Søknad om å etablere et felles menighetsråd for flere sokn</span></h2><article class="legalP" id="paragraf-8-ledd-1">De menighetsråd som ønsker å inngå samarbeid om felles menighetsråd, sender søknad til bispedømmerådet om godkjenning av ordningen senest to måneder før fristen for å levere listeforslag ved valg av menighetsråd. Bispedømmerådet kan stille vilkår for å godkjenne søknaden. Bispedømmerådets vedtak om godkjenning av etableringen av et felles menighetsråd, må finne sted innen 14 dager før fristen for å levere listeforslag ved valg av menighetsråd for at etableringen skal kunne få virkning for førstkommende valgperiode.</article></article><article class="legalArticle" data-lovdata-URL="LTI/forskrift/2022-09-23-1693/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Uttreden fra samarbeidet om felles menighetsråd</span></h2><article class="legalP" id="paragraf-9-ledd-1">Det enkelte sokn i et felles menighetsråd kan tre ut av et etablert samarbeid om felles menighetsråd. Til dette kreves alminnelig flertall i menighetsmøtet for vedkommende sokn.</article><article class="legalP" id="paragraf-9-ledd-2">Representantene fra vedkommende sokn i det felles menighetsrådet skal på forhånd avgi uttalelse i spørsmålet om uttreden. Dette omfatter også soknepresten i det felles menighetsrådet, uavhengig av om denne også har andre sokn som tjenestested (særskilt arbeidsområde).</article><article class="legalP" id="paragraf-9-ledd-3">Eventuell beslutning om uttreden skal treffes i forkant av en ny valgperiode.</article></article><article class="legalArticle" data-lovdata-URL="LTI/forskrift/2022-09-23-1693/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Reglene trer i kraft straks.</article></article></main></body></html>