<!DOCTYPE html><html lang="no"><head><title>Forskrift om endring i forskrift om periodisk kontroll av kjøretøy</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-01-27-140</dd><dt class="dokid">DokumentID</dt><dd class="dokid">LTI/forskrift/2022-01-27-140</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Vegdirektoratet</li></ul></dd><dt class="dateInForce">I kraft fra</dt><dd class="dateInForce">2022-02-01, 2022-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-05-13-591</li></ul></dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§19</li><li>lov/1965-06-18-4/§19a</li><li>lov/1965-06-18-4/§43</li><li>forskrift/2009-03-12-297</li></ul></dd><dt class="dateOfPublication">Kunngjort</dt><dd class="dateOfPublication">2022-01-31 14:20</dd><dt class="journalNumber">Journalnummer</dt><dd class="journalNumber">2022-0126</dd><dt class="titleShort">Korttittel</dt><dd class="titleShort">Endr. i forskrift om periodisk kjøretøykontroll – PKK</dd><dt class="title">Tittel</dt><dd class="title">Forskrift om endring i forskrift om periodisk kontroll av kjøretøy</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 27. januar 2022 med hjemmel i lov 18. juni 1965 nr. 4 om vegtrafikk (vegtrafikkloven) § 19, § 19a og § 43, jf. delegeringsvedtak 12. mars 2009 nr. 297. <br /> <strong>EØS-henvisninger:</strong> EØS-avtalen vedlegg XIII nr. 16b (direktiv 2014/45/EU).</dd><dt class="refid">RefID</dt><dd class="refid">forskrift/2022-01-27-140</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om periodisk kontroll av kjøretøy<ul class="tocSubUl"><li>I<ul class="tocSubUl"><li>§ 2. Periodisk kontroll og kontrollorgan</li><li>§ 4. Kjøretøy som er underlagt periodisk kontroll</li><li>§ 5. Tidspunkt for periodisk kontroll</li><li>§ 7a. Mobile periodiske kontroller</li><li>§ 10. Teknisk leder og stedfortreder</li><li>§ 11. Krav til teknisk leder</li><li>§ 13. Plikt til å opprette kvalitetsstyringssystem</li><li>§ 14. Utforming og innhold av kvalitetsstyringssystemet</li><li>§ 15. Dokumentasjon</li><li>§ 16. Plikter som kontrollvirksomheten medfører</li><li>§ 25. Administrative bestemmelser</li><li>§ 26. (Opphevet)</li><li>§ 27. (Opphevet)</li><li>§ 28. Saksbehandlingsregler</li><li>§ 29. Unntak</li><li>§ 31. Overgangsregler</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-01-27-140" id="dokument"><h1>Forskrift om endring i forskrift om periodisk kontroll av kjøretøy</h1><section class="section" data-name="kapI" id="kapittel-1" data-lovdata-URL="LTI/forskrift/2022-01-27-140/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 13. mai 2009 nr. 591 om periodisk kontroll av kjøretøy vedtas følgende endringer:</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Periodisk kontroll og kontrollorgan</span></span><article class="legalP" id="kapittel-1-foreslåttparagraf-1-ledd-1">Med periodisk kontroll av kjøretøy forstås i denne forskriften kontroll av kjøretøy som nevnt i § 4 første ledd, gjennomført etter reglene i kapittel 5. En periodisk kontroll og godkjenning skal skje innenfor kontrollfristene som følger av § 5. Reglene for periodisk kontroll gjelder også for etterkontroll med mindre annet følger av denne forskriften.</article><article class="legalP" id="kapittel-1-foreslåttparagraf-1-ledd-2">Et kontrollorgan er etter denne forskriften en virksomhet som oppfyller vilkårene i kapittel 3 og 4, og som er godkjent av Statens vegvesen. Det er bare godkjente kontrollorgan som kan utføre periodisk kontroll av kjøretøy.</article></article> <article class="defaultP" margin-top="true">§ 3 nytt andre ledd skal lyde:</article><article class="legalP" id="kapittel-1-ledd-2">Eier av kjøretøy som nevnt i § 4, plikter å melde fra til Statens vegvesen dersom kjøretøyet ikke har fått en frist for godkjent periodisk kontroll, jf. § 5.</article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Kjøretøy som er underlagt periodisk kontroll</span></span><article class="legalP" id="kapittel-1-foreslåttparagraf-2-ledd-1">Kravet om periodisk kontroll gjelder for:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">personbiler med tillatt totalvekt over 7&#xa0;500 kg (bil gruppe M1), busser (bil gruppe M2 og M3) og lastebiler (bil gruppe N2 og N3),</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">tilhengere, herunder semitrailere, med tillatt totalvekt over 3&#xa0;500 kg,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">drosjer, selskapsvogner, ambulanser, herunder leilighetsambulanser, uansett totalvekt,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">personbiler med tillatt totalvekt ikke over 7&#xa0;500 kg (bil gruppe M1) og varebiler (bil gruppe N1),</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-2-ledd-1-punkt-5"><article class="legalP" id="kapittel-1-foreslåttparagraf-2-ledd-1-punkt-5-ledd-1">traktor førstegangsregistrert fra og med 1. juli 2005 med tillatt totalvekt over 3500 kg, som er konstruert for en hastighet over 40 km/t eller</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-2-ledd-1-punkt-6"><article class="legalP" id="kapittel-1-foreslåttparagraf-2-ledd-1-punkt-6-ledd-1">motorredskap registrert som mobilkran.</article></article></li></ul></article><article class="legalP" id="kapittel-1-foreslåttparagraf-2-ledd-2">Kravet til periodisk kontroll gjelder likevel ikke hvis kjøretøyet er:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">produsert eller registrert før 1. januar 1960,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-2-punkt-2"><article class="legalP" id="kapittel-1-foreslåttparagraf-2-ledd-2-punkt-2-ledd-1">registrert for bruk utenfor offentlig veg eller som lisensiert rally bil (kjennemerke med sort bunn),</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-2-punkt-3"><article class="legalP" id="kapittel-1-foreslåttparagraf-2-ledd-2-punkt-3-ledd-1">tatt ut av bruk (avregistrert),</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-2-ledd-2-punkt-4"><article class="legalP" id="kapittel-1-foreslåttparagraf-2-ledd-2-punkt-4-ledd-1">registrert på forsvaret (kjennemerke med gul bunn),</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-2-ledd-2-punkt-5"><article class="legalP" id="kapittel-1-foreslåttparagraf-2-ledd-2-punkt-5-ledd-1">omfattet av forskrift 28. mars 1967 nr. 9350 om bruk av utenlandsk motorvogn i riket og om særskilt registrering av motorvogn for midlertidig bruk eller</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-2-ledd-2-punkt-6"><article class="legalP" id="kapittel-1-foreslåttparagraf-2-ledd-2-punkt-6-ledd-1">registrert som tilhenger for traktor.</article></article></li></ul></article><article class="legalP" id="kapittel-1-foreslåttparagraf-2-ledd-3">Traktor som regulert i § 4 første ledd bokstav e som brukes til egentransport i primærnæring, kan etter egenerklæring fra eier unntas fra kravet om periodisk kontroll. Unntak gis av Statens vegvesen. Brukes traktoren til annet enn egentransport i primærnæring eller til brøyting, snørydding, vedlikeholdsarbeid eller lignende formål på offentlig veg, kan det ikke gjøres unntak fra kravet om periodisk kontroll.</article></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Tidspunkt for periodisk kontroll</span></span><article class="legalP" id="kapittel-1-foreslåttparagraf-3-ledd-1">Kjøretøy som nevnt i § 4 første ledd bokstav a, b, c og f skal kontrolleres og godkjennes senest 12 måneder etter førstegangsregistrering, og deretter senest 1 år etter siste periodiske kontroll.</article><article class="legalP" id="kapittel-1-foreslåttparagraf-3-ledd-2">Kjøretøy som nevnt i § 4 første ledd bokstav d og e skal kontrolleres og godkjennes senest 4 år etter førstegangsregistrering, og deretter senest 2 år etter siste periodiske kontroll.</article><article class="legalP" id="kapittel-1-foreslåttparagraf-3-ledd-3">Bevaringsverdige kjøretøy, jf. kjøretøyforskriften § 1-9, som nevnt i § 4 første ledd bokstav a, b, eller d, som er kontrollert og godkjent når kjøretøyet er 30 år eller eldre (regnet fra 1. januar i fabrikasjonsåret), skal kontrolleres og godkjennes senest 5 år etter siste periodiske kontroll frem til det er 50 år. Kjøretøy som kontrolleres og godkjennes når det er 50 år eller eldre (regnet fra 1. januar i fabrikasjonsåret) gis deretter fritak for kontroll.</article><article class="legalP" id="kapittel-1-foreslåttparagraf-3-ledd-4">For kjøretøy som importeres og registreres i Norge, skal kjøretøyet anses kontrollert og godkjent som om den periodiske kontrollen er gjennomført av godkjent kontrollorgan i Norge, når det fremlegges en godkjent kontrollattest av kjøretøyet fra annen EØS-stat. Dersom et kjøretøy ikke kan fremlegge en godkjent kontrollattest fra annen EØS-stat ved import og registrering i Norge, skal kjøretøyet kontrolleres og godkjennes senest 12 måneder etter registreringen i Norge. Deretter skal det kontrolleres og godkjennes etter gjeldende krav stilt i denne bestemmelsen.</article><article class="legalP" id="kapittel-1-foreslåttparagraf-3-ledd-5">For kjøretøy som fremvises ved periodisk kontroll mindre enn 2 måneder før kontrollfristen, beregnes fristen for neste kontroll etter den opprinnelige fristen.</article><article class="legalP" id="kapittel-1-foreslåttparagraf-3-ledd-6">Kjøretøy som har vært avregistrert og som ordinært skulle ha vært kontrollert og godkjent i den tiden det var avregistrert, skal kontrolleres og godkjennes før påregistrering.</article><article class="legalP" id="kapittel-1-foreslåttparagraf-3-ledd-7">Traktor som er unntatt periodisk kontroll gjennom egenerklæring, jf. § 4 tredje ledd, og som ordinært skulle ha vært kontrollert og godkjent i den tiden den var unntatt fra periodisk kontroll, skal kontrolleres og godkjennes før unntaket kan opphøre.</article><article class="legalP" id="kapittel-1-foreslåttparagraf-3-ledd-8">Kjøretøy registrert til bruk utenfor offentlig veg (kjennemerke med lysgule tegn på sort bunn) eller som lisensiert rallybil (kjennemerke med hvite tegn på sort bunn), eller på forsvaret (kjennemerke med sorte tegn på gul bunn) og som skal omregistreres til ordinær bruk på offentlig veg, skal kontrolleres og godkjennes før omregistrering.</article><article class="legalP" id="kapittel-1-foreslåttparagraf-3-ledd-9">For omregistrering som fører til at kjøretøyet ikke lenger er omfattet av krav til periodisk kontroll, kreves det ikke periodisk kontroll før omregistrering, jf. § 4 annet ledd.</article><article class="legalP" id="kapittel-1-foreslåttparagraf-3-ledd-10">Med periodisk kontroll i første til og med femte ledd menes ikke etterkontroll.</article></article> <article class="defaultP" margin-top="true">Overskriften til kapittel 3 skal lyde:</article><span class="futuretitle" id="kapittel-1-foreslåttittel-1">Kapittel 3 – Kontrollorgan, kontrollør og teknisk leder</span> <article class="defaultP" margin-top="true">§ 7 første ledd bokstav a første setning skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttittel-1-punkt-1"><article class="legalP" id="kapittel-1-foreslåttittel-1-punkt-1-ledd-1"><i>Kontrollorgan 01:</i> Kontrollorgan for periodisk kontroll av kjøretøy med tillatt totalvekt ikke over 3&#xa0;500 kg, med unntak av traktor.</article></article></li></ul></article> <article class="defaultP" margin-top="true">§ 7 første ledd bokstav e skal lyde:<ul class="defaultList"><li data-li-identifier="e." data-name="e."><article class="listArticle" id="kapittel-1-foreslåttittel-1-punkt-2"><article class="legalP" id="kapittel-1-foreslåttittel-1-punkt-2-ledd-1"><i>Kontrollorgan 05:</i> Kontrollorgan for periodisk kontroll av traktor.</article></article></li></ul></article> <article class="defaultP" margin-top="true">Ny § 7a skal lyde:</article><article class="futureLegalArticle" data-name="§7a" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7a</span>. <span class="legalArticleTitle">Mobile periodiske kontroller</span></span><article class="legalP" id="kapittel-1-foreslåttparagraf-4-ledd-1">Kontrollorgan godkjent etter denne forskrift, kan etter skriftlig søknad til Statens vegvesen gis tillatelse til å utføre mobile periodiske kontroller. Mobile kontroller kan bare utføres ved bruk av kontrollorganets eget utstyr, som oppfyller kravene stilt i § 8 i denne forskriften, og dersom kontrollorganet har nødvendige tillatelser.</article></article> <article class="defaultP" margin-top="true">§ 8 andre ledd bokstav b første setning skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">Kjørebaneløfter eller arbeidsgrav, begge med traversjekk.</article></article></li></ul></article> <article class="defaultP" margin-top="true">§ 8 andre ledd bokstav l skal lyde:<ul class="defaultList"><li data-li-identifier="l." data-name="l."><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">Kontrollorgan godkjent for å kontrollere kjøretøy med tillatt totalvekt over 3&#xa0;500 kg skal ha slitasjetester med bevegelse på langs og på tvers på minst 95 mm og bevegelseshastighet på 5–15 cm/s.</article></article></li></ul></article> <article class="defaultP" margin-top="true">§ 8 andre ledd ny bokstav n skal lyde:<ul class="defaultList"><li data-li-identifier="n." data-name="n."><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1">Kontrollorgan godkjent for å kontrollere traktor skal ha manometer og tilkobling for å kontrollere hydraulisk uttak for tilkobling av tilhenger.</article></article></li></ul></article> <article class="defaultP" margin-top="true">§ 8 andre ledd ny bokstav o skal lyde:<ul class="defaultList"><li data-li-identifier="o." data-name="o."><article class="listArticle" id="kapittel-1-foreslåttparagraf-4-ledd-1-punkt-4"><article class="legalP" id="kapittel-1-foreslåttparagraf-4-ledd-1-punkt-4-ledd-1">Kontrollorgan som kontrollerer kjøretøy med hydrauliske bremser skal ha utstyr for måling av kokepunkt på bremsevæske. Måleområde 120 °C til 210 °C, måleusikkerhet maksimalt 15 °C.</article></article></li></ul></article> <article class="defaultP" margin-top="true">§ 8 andre ledd ny bokstav p skal lyde:<ul class="defaultList"><li data-li-identifier="p." data-name="p."><article class="listArticle" id="kapittel-1-foreslåttparagraf-4-ledd-1-punkt-5"><article class="legalP" id="kapittel-1-foreslåttparagraf-4-ledd-1-punkt-5-ledd-1">Kontrollorgan som kontrollerer tilhengere med påløpsbremseanlegg skal ha utstyr til funksjonskontroll av tilhengers påløpsbremseanlegg.</article></article></li></ul></article> <article class="defaultP" margin-top="true">§ 8 tredje ledd skal lyde:</article><article class="legalP" id="kapittel-1-ledd-3">Kontrollorgan som kun kontrollerer traktorer gis fritak for utstyr i henhold til a, b, d, g, i, l og m. Fritak fra a betinger utstyr og område for å utføre retardasjonsmåling og praktisk kontroll av bremsevirkning. Fritak fra b betinger annet egnet løfteutstyr.</article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Teknisk leder og stedfortreder</span></span><article class="legalP" id="kapittel-1-foreslåttparagraf-5-ledd-1">Kontrollorgan skal ha en teknisk leder med stedfortreder som er godkjent av Statens vegvesen. Statens vegvesen kan ved godkjenning av kontrollorgan gjøre unntak fra kravet til stedfortreder når kravet vil virke urimelig av hensyn til virksomhetens størrelse.</article><article class="legalP" id="kapittel-1-foreslåttparagraf-5-ledd-2">Teknisk leder er ansvarlig for virksomheten og skal være heltidsbeskjeftiget. Teknisk leder skal delta aktivt i arbeidet ved å veilede kontrollørene og påse at kontrollene utføres i samsvar med krav fastsatt i lov og forskrift. Teknisk leder er ansvarlig for at kontrollvirksomheten drives i samsvar med denne forskriften, skal samordne kontrollvirksomheten og er kontrollorganets kontaktperson i forhold til Statens vegvesen.</article><article class="legalP" id="kapittel-1-foreslåttparagraf-5-ledd-3">I teknisk leders fravær påhviler dennes plikter og ansvar stedfortreder. Stedfortreder må ha godkjenning som teknisk leder, jf. § 11.</article><article class="legalP" id="kapittel-1-foreslåttparagraf-5-ledd-4">Statens vegvesen registrerer opplysninger, herunder personopplysninger, om tekniske ledere og stedfortredere i Statens vegvesens elektroniske register i forbindelse med søknader, godkjenninger, tilsyn og reaksjoner.</article></article> <article class="defaultP" margin-top="true">§ 11 skal lyde:</article><article class="futureLegalArticle" data-name="§11" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Krav til teknisk leder</span></span><article class="legalP" id="kapittel-1-foreslåttparagraf-6-ledd-1">Teknisk leder ved kontrollorgan skal ha fagbrev og relevant praksis som nærmere fastsatt. Praksis skal være opparbeidet som kontrollør hos Statens vegvesen, ved godkjent kontrollorgan eller som mekaniker ved godkjent kjøretøyverksted. I tillegg skal teknisk leder være godkjent som kontrollør, jf. § 12.</article><article class="legalP" id="kapittel-1-foreslåttparagraf-6-ledd-2">Teknisk leder ved kontrollorgan skal oppfylle følgende krav:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-6-ledd-2-punkt-1"><article class="legalP" id="kapittel-1-foreslåttparagraf-6-ledd-2-punkt-1-ledd-1"><i>Kontrollorgan 01:</i> Ved periodisk kontroll av kjøretøy med totalvekt 3&#xa0;500 kg eller mindre: Fagbrev som «bilmekaniker av tunge kjøretøy» eller som «bilmekaniker av lette kjøretøy» og 4 års relevant praksis etter bestått fagprøve, alternativt 8 års relevant praksis i tillegg til bestått fagprøve.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-6-ledd-2-punkt-2"><article class="legalP" id="kapittel-1-foreslåttparagraf-6-ledd-2-punkt-2-ledd-1"><i>Kontrollorgan 02:</i> Ved periodisk kontroll av kjøretøy med totalvekt fra 3&#xa0;501 kg til 7&#xa0;500 kg: Fagbrev som «bilmekaniker tunge kjøretøy» og 4 års relevant praksis etter bestått fagprøve, alternativt 8 års relevant praksis i tillegg til bestått fagprøve.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-6-ledd-2-punkt-3"><article class="legalP" id="kapittel-1-foreslåttparagraf-6-ledd-2-punkt-3-ledd-1"><i>Kontrollorgan 03:</i> Ved periodisk kontroll av kjøretøy med totalvekt over 7&#xa0;500 kg: Fagbrev som «bilmekaniker av tunge kjøretøy» og 4 års relevant praksis etter bestått fagprøve, alternativt 8 års relevant praksis i tillegg til bestått fagprøve.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-6-ledd-2-punkt-4"><article class="legalP" id="kapittel-1-foreslåttparagraf-6-ledd-2-punkt-4-ledd-1"><i>Kontrollorgan 04:</i> Ved periodisk kontroll av alle kjøretøy: Fagbrev som «bilmekaniker av tunge kjøretøy» og 4 års relevant praksis etter bestått fagprøve, alternativt 8 års relevant praksis i tillegg til bestått fagprøve.</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-6-ledd-2-punkt-5"><article class="legalP" id="kapittel-1-foreslåttparagraf-6-ledd-2-punkt-5-ledd-1"><i>Kontrollorgan 05:</i> Ved periodisk kontroll av traktor som er konstruert for en hastighet over 40 km/t: Fagbrev som «landbruksmaskinmekaniker», «anleggsmaskinmekaniker» eller «bilmekaniker av tunge kjøretøy» og 4 års relevant praksis etter bestått fagprøve, alternativt 8 års relevant praksis i tillegg til bestått fagprøve.</article></article></li></ul></article><article class="legalP" id="kapittel-1-foreslåttparagraf-6-ledd-3">Krav til teknisk leder anses videre oppfylt på bakgrunn av annen relevant utdanning eller praksis dersom Statens vegvesen finner denne likeverdig med forannevnte.</article><article class="legalP" id="kapittel-1-foreslåttparagraf-6-ledd-4">Krav til teknisk leder kan også anses oppfylt på bakgrunn av tilsvarende yrkeskvalifikasjoner ervervet i annen EØS-stat eller Sveits, jf. yrkeskvalifikasjonsloven og forskrift 22. desember 2017 nr. 2384 om godkjenning av yrkeskvalifikasjoner.</article></article> <article class="defaultP" margin-top="true">§ 12 første ledd bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-1-foreslåttparagraf-6-ledd-4-punkt-1"><article class="legalP" id="kapittel-1-foreslåttparagraf-6-ledd-4-punkt-1-ledd-1">godtgjøre med ordinær politiattest at vandelen er slik at vedkommende anses skikket som kontrollør. Om kontrolløren anses skikket beror på en skjønnsmessig vurdering av om godkjenning ivaretar tilliten til kontrollordningen. Straff for uriktig forklaring til offentlig myndighet, dokumentfalsk, vinningslovbrudd, eller økonomisk kriminalitet vil særlig kunne medføre at kontrolløren ikke anses skikket.</article></article></li></ul></article> <article class="defaultP" margin-top="true">§ 12 fjerde ledd skal lyde:</article><article class="legalP" id="kapittel-1-ledd-4">En godkjenning som kontrollør utløper 5 år etter dato for gjennomført opplæring.</article> <article class="defaultP" margin-top="true">§ 12a nytt fjerde og femte ledd skal lyde:</article><article class="legalP" id="kapittel-1-ledd-5">Ved samtidig godkjenning som verksted, jf. forskrift 28. oktober 2020 nr. 2170 om arbeid på kjøretøy, og kontrollorgan etter denne forskrift, betales ett gebyr. Det samme gjelder ved samtidig godkjenning av kontrollør og teknisk leder for kontrollorgan og verksted.</article><article class="legalP" id="kapittel-1-ledd-6">Gebyrenes størrelse vil bli indeksregulert årlig.</article> <article class="defaultP" margin-top="true">§ 13 skal lyde:</article><article class="futureLegalArticle" data-name="§13" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Plikt til å opprette kvalitetsstyringssystem</span></span><article class="legalP" id="kapittel-1-foreslåttparagraf-7-ledd-1">Den som er gitt godkjenning som kontrollorgan skal etablere og ajourholde et kvalitetsstyringssystem for kontrollorganets aktiviteter slik dette er regulert i denne forskrift og nærmere avgrenset i Statens vegvesens vedtak om godkjenning. Systemet skal utarbeides og ajourholdes i samarbeid med teknisk leder og personale.</article><article class="legalP" id="kapittel-1-foreslåttparagraf-7-ledd-2">Formålet med kvalitetsstyringssystemet er å sikre riktig kvalitet på kontrollgjennomføring og -rapportering, at kontrollene oppfyller kravene i denne forskrift og gjennom kontinuerlig forbedring bidrar til riktig kontrollkvalitet.</article><article class="legalP" id="kapittel-1-foreslåttparagraf-7-ledd-3">Kvalitetsstyringssystemet skal inneholde nødvendige beskrivelser, prosedyrebeskrivelser og krav til registreringer for å sikre formålet. Med prosedyrebeskrivelse menes et dokument som angir fremgangsmåten for å utføre en aktivitet eller arbeidsprosess. Med registreringer menes et dokument som beviser oppnådd resultat eller gjennomførte aktiviteter.</article><article class="legalP" id="kapittel-1-foreslåttparagraf-7-ledd-4">Teknisk leder plikter å føre tilsyn med at kontrollene organiseres og gjennomføres slik dette er fastsatt i kvalitetssystemet.</article></article> <article class="defaultP" margin-top="true">§ 14 skal lyde:</article><article class="futureLegalArticle" data-name="§14" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Utforming og innhold av kvalitetsstyringssystemet</span></span><article class="legalP" id="kapittel-1-foreslåttparagraf-8-ledd-1">Kvalitetsstyringssystemet skal minimum inneholde følgende:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-8-ledd-1-punkt-1"><article class="legalP" id="kapittel-1-foreslåttparagraf-8-ledd-1-punkt-1-ledd-1">Beskrivelse av hvordan kontrollarbeidet er organisert; hvilke roller som inngår, hvilke oppgaver (arbeidsinstruks) som er knyttet til de ulike rollene og hvem som til enhver tid innehar de ulike rollene.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-8-ledd-1-punkt-2"><article class="legalP" id="kapittel-1-foreslåttparagraf-8-ledd-1-punkt-2-ledd-1">Beskrivelse av hvilke krav til kompetanse som gjelder ved tilsetting i de ulike rollene, virksomhetens plan for vedlikehold av kompetanse samt registreringer av de ansattes faktiske kompetanse.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-8-ledd-1-punkt-3"><article class="legalP" id="kapittel-1-foreslåttparagraf-8-ledd-1-punkt-3-ledd-1">Prosedyrebeskrivelse for gjennomføring og rapportering av kontroller.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-8-ledd-1-punkt-4"><article class="legalP" id="kapittel-1-foreslåttparagraf-8-ledd-1-punkt-4-ledd-1">Prosedyrebeskrivelse for og registreringer av kontroll med kvaliteten på utførte kontroller og kontrollrapportering.</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-8-ledd-1-punkt-5"><article class="legalP" id="kapittel-1-foreslåttparagraf-8-ledd-1-punkt-5-ledd-1">Prosedyrebeskrivelse for og registreringer av periodisk kalibrering og systematisk vedlikehold av godkjenningspliktig utstyr, herunder registreringer av nødvendige sertifikater og godkjenningsattester for teknisk utstyr.</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-8-ledd-1-punkt-6"><article class="legalP" id="kapittel-1-foreslåttparagraf-8-ledd-1-punkt-6-ledd-1">Prosedyrebeskrivelse for sikring av habiliteten i kontrollgjennomføringen.</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-8-ledd-1-punkt-7"><article class="legalP" id="kapittel-1-foreslåttparagraf-8-ledd-1-punkt-7-ledd-1">Prosedyrebeskrivelse for og registreringer av avvikshåndtering</article></article></li></ul></article></article> <article class="defaultP" margin-top="true">§ 15 skal lyde:</article><article class="futureLegalArticle" data-name="§15" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Dokumentasjon</span></span><article class="legalP" id="kapittel-1-foreslåttparagraf-9-ledd-1">Den som er gitt godkjenning som kontrollorgan har ansvar for at kvalitetsstyringssystemet er skriftlig dokumentert, ajourholdt og tilgjengelig for ansatte og for tilsynsmyndigheten.</article></article> <article class="defaultP" margin-top="true">§ 16 skal lyde:</article><article class="futureLegalArticle" data-name="§16" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Plikter som kontrollvirksomheten medfører</span></span><article class="legalP" id="kapittel-1-foreslåttparagraf-10-ledd-1">Kontrollorganet plikter å gi kjøretøyeier den veiledning som er nødvendig for at vedkommende kan ivareta sine rettigheter og plikter etter forskriften.</article><article class="legalP" id="kapittel-1-foreslåttparagraf-10-ledd-2">Dersom det ved kontrollen oppdages feil ved kjøretøyets identitet (understellsnummer eller kjennemerke), eller at kjøretøyet er endret slik at det må fremstilles hos godkjenningsmyndigheten, skal kontrollorganet gjøre eieren oppmerksom på dette ved anmerkning på kontrollseddelen.</article><article class="legalP" id="kapittel-1-foreslåttparagraf-10-ledd-3">Ved endring av forhold som kan ha betydning for godkjenningen, herunder opphør, flytting, endring av organisasjonsnummer, bytte av teknisk leder eller kompetent stedfortreder, utstyr, skal det straks gis skriftlig melding til Statens vegvesen.</article></article> <article class="defaultP" margin-top="true">§ 17 tredje ledd skal lyde:</article><article class="legalP" id="kapittel-1-ledd-7">Kjøretøy som har fått ilagt mangelmerknader som gjør at kjøretøyet ikke kan godkjennes, fremstilles for etterkontroll etter første ledd, jf. § 22 annet ledd.</article> <article class="defaultP" margin-top="true">§ 25 skal lyde:</article><article class="futureLegalArticle" data-name="§25" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 25</span>. <span class="legalArticleTitle">Administrative bestemmelser</span></span><article class="legalP" id="kapittel-1-foreslåttparagraf-11-ledd-1">Statens vegvesen fører eget databasert register over godkjente kontrollorgan, kontrollører, tekniske ledere og stedfortredere.</article></article> <article class="defaultP" margin-top="true">§ 26 skal lyde slik:</article><article class="futureLegalArticle" data-name="§26" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 26</span>. <span class="legalArticleTitle">(Opphevet)</span></span></article> <article class="defaultP" margin-top="true">§ 27 skal lyde slik:</article><article class="futureLegalArticle" data-name="§27" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 27</span>. <span class="legalArticleTitle">(Opphevet)</span></span></article> <article class="defaultP" margin-top="true">§ 28 skal lyde slik:</article><article class="futureLegalArticle" data-name="§28" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 28</span>. <span class="legalArticleTitle">Saksbehandlingsregler</span></span><article class="legalP" id="kapittel-1-foreslåttparagraf-14-ledd-1">Enkeltvedtak fattet av Statens vegvesen etter denne forskrift kan påklages til Vegdirektoratet.</article><article class="legalP" id="kapittel-1-foreslåttparagraf-14-ledd-2">Enkeltvedtak fattet av Vegdirektoratet som underinstans kan påklages til Samferdselsdepartementet.</article><article class="legalP" id="kapittel-1-foreslåttparagraf-14-ledd-3">Tjenesteloven § 11 andre ledd om at tillatelse anses gitt når saksbehandlingsfristen er utløpt, gjelder ikke for godkjenning av kontrollorgan etter § 8, teknisk leder og stedfortreder etter § 10 og § 11, kontrollør etter § 12 eller søknad om å utføre mobile periodiske kontroller etter § 7a.</article></article> <article class="defaultP" margin-top="true">§ 29 skal lyde:</article><article class="futureLegalArticle" data-name="§29" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 29</span>. <span class="legalArticleTitle">Unntak</span></span><article class="legalP" id="kapittel-1-foreslåttparagraf-15-ledd-1">Vegdirektoratet kan gjøre unntak fra denne forskriften.</article><article class="legalP" id="kapittel-1-foreslåttparagraf-15-ledd-2">Statens vegvesen kan, ved enkeltvedtak, gjøre unntak fra forskriften § 5 første til og med fjerde ledd, § 7a, § 8, § 10, § 11, § 12 og § 22 andre ledd dersom det foreligger særlig tungtveiende grunner.</article></article> <article class="defaultP" margin-top="true">§ 31 skal lyde:</article><article class="futureLegalArticle" data-name="§31" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 31</span>. <span class="legalArticleTitle">Overgangsregler</span></span><article class="legalP" id="kapittel-1-foreslåttparagraf-16-ledd-1">Kontrollorgan godkjent etter forskrift 15. desember 1997 nr. 1489 om krav til kontrollorgan for periodisk kontroll av kjøretøy, forskrift 18. juni 2004 nr. 959 om krav til kontrollorgan for periodisk kontroll av kjøretøy og godkjenning av kjøretøyverksteder og forskrift 13. mai 2009 nr. 591 om periodisk kontroll av kjøretøy, skal fra 1. oktober 2018 oppfylle kravene i denne forskrift. Det samme gjelder teknisk leder og kontrollør.</article><article class="legalP" id="kapittel-1-foreslåttparagraf-16-ledd-2">Teknisk leder og kontrollør tilsatt før 1. oktober 2018, som har utført kontroller før denne datoen, men som ikke har gjennomført tilpasset opplæring, jf. fjerde ledd, kan fortsette som teknisk leder og kontrollør uten personlig godkjenning frem til 1. april 2022.</article><article class="legalP" id="kapittel-1-foreslåttparagraf-16-ledd-3">Kravet om fagbrev for kontrollør, jf. § 12 første ledd bokstav a, gjelder ikke for de som er tilsatt i kontrollorgan før 1. oktober 2018 og som har utført kontroller før denne dato.</article><article class="legalP" id="kapittel-1-foreslåttparagraf-16-ledd-4">Teknisk leder og kontrollør tilsatt i kontrollorgan før 1. oktober 2018, som har utført periodiske kontroller før denne dato, kan i stedet for grunnopplæring, jf. § 12 første ledd b, gjennomføre en tilpasset grunnopplæring etter nærmere retningslinjer gitt av Vegdirektoratet. Opplæringen må være tilpasset kjøretøykategorien det søkes godkjenning for. Opplæringen må være gjennomført før teknisk leder og kontrollør kan gis personlig godkjenning. Tilpasset opplæring må være gjennomført senest innen 1. oktober 2022.</article><article class="legalP" id="kapittel-1-foreslåttparagraf-16-ledd-5">Kravet om vandel for kontrollører, jf. § 12 første ledd bokstav c, gjelder også for personer som er tilsatt i kontrollorgan og har utført periodiske kontroller før 1. oktober 2018. Disse må legge frem ordinær politiattest, jf. vegtrafikkloven § 19a, senest 1. oktober 2021. Lovbrudd oppgitt i politiattest som har dato før 1. oktober 2018 skal ikke ha betydning for godkjenningen.</article><article class="legalP" id="kapittel-1-foreslåttparagraf-16-ledd-6">Teknisk leder og kontrollør som er tilsatt som teknisk leder og kontrollør i et kontrollorgan før 1. oktober 2018 og har utført periodiske kontroller før denne dato, og som skal tildeles personlig godkjenning, er unntatt fra kravet om at det skal betales gebyr ved første gangs behandling av søknad om godkjenning, jf. § 12a annet og tredje ledd.</article><article class="legalP" id="kapittel-1-foreslåttparagraf-16-ledd-7">Forskriftens § 5 første, annet, tredje og fjerde ledd, § 22 annet ledd samt kontrollinstruks versjon 3.0 trer først i kraft 8. februar 2019.</article><article class="legalP" id="kapittel-1-foreslåttparagraf-16-ledd-8">For kjøretøy der siste resultat av periodisk kontroll eller etterkontroll er innrapportert før 8. februar 2019, men som ikke er kontrollert og godkjent etter denne datoen, trer endringene i kraft ved første innrapporterte kontroll.</article><article class="legalP" id="kapittel-1-foreslåttparagraf-16-ledd-9">For kjøretøy registrert første gang i Norge før 8. februar 2019 trer endringene i kraft ved første innrapporterte kontroll.</article><article class="legalP" id="kapittel-1-foreslåttparagraf-16-ledd-10">For kjøretøy som endrer kontrollintervall som følge av en registrering, trer endringene i kraft ved slik registrering.</article><article class="legalP" id="kapittel-1-foreslåttparagraf-16-ledd-11">Krav til periodisk kontroll av traktor, jf. § 4 første ledd bokstav e, trer i kraft 1. oktober 2021. Første frist for godkjent periodisk kontroll etter ikrafttredelse, jf. § 5, kan ikke bli tidligere enn 1. januar 2023.</article><article class="legalP" id="kapittel-1-foreslåttparagraf-16-ledd-12">Krav til periodisk kontroll av mobilkraner, jf. § 4 første ledd bokstav f, trer i kraft 1. februar 2022. Første frist for godkjent periodisk kontroll etter ikrafttredelse, jf. § 5, kan ikke bli tidligere enn 1. januar 2023.</article><article class="legalP" id="kapittel-1-foreslåttparagraf-16-ledd-13">Kravet om kjørebaneløfter i § 8 annet ledd bokstav b, gasslekkasjesøkeverktøy i § 8 annet ledd bokstav k, kravet om slitasjetester i § 8 annet ledd bokstav l gjeldende for kontrollorgan 03 og 04, utstyr for OBD-avlesning i § 8 annet ledd bokstav m, trer i kraft 1. januar 2019. Kravet om slitasjetester i § 8 bokstav l gjeldende for kontrollorgan som kontrollerer kjøretøy med tillatt totalvekt 3501 kg til 7500 kg trer i kraft 20. mai 2023.</article><article class="legalP" id="kapittel-1-foreslåttparagraf-16-ledd-14">Kravene til bremseprøver i § 8 annet ledd bokstav a siste punktum trer i kraft 1. oktober 2023.</article><article class="legalP" id="kapittel-1-foreslåttparagraf-16-ledd-15">Kravene til utstyr for måling av kokepunkt på bremsevæske i § 8 annet ledd bokstav o trer i kraft 1. august 2022. Måling av kokepunkt på bremsevæske, jf. kontrollpunkt 1.8 i kontrollinstruksen, skal først utføres fra og med 1. august 2022.</article><article class="legalP" id="kapittel-1-foreslåttparagraf-16-ledd-16">Kravene til tilsynspersonalet i § 23a trer i kraft 1. oktober 2021.</article><article class="legalP" id="kapittel-1-foreslåttparagraf-16-ledd-17">Kontrollorgan godkjent før 1. februar 2022 må innen 1. februar 2024 ha etablert et kvalitetsstyringssystem i samsvar med § 13, § 14 og § 15.</article></article> <article class="defaultP" margin-top="true">Vedlegget erstattes av nytt vedlegg som skal lyde:</article><span class="futuretitle" id="kapittel-1-foreslåttittel-2">Vedlegg. Kontrollinstruks for periodisk kontroll av kjøretøy versjon 4.0</span><article class="defaultP">For å lese vedlegget se her: (pdf)</article></section><section class="section" data-name="kapII" id="kapittel-2" data-lovdata-URL="LTI/forskrift/2022-01-27-140/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. februar 2022, med unntak av vedlegg Kontrollinstruks for periodisk kontroll av kjøretøy versjon 4.0 som først trer i kraft 1. mars 2022.</article></section></main></body></html>