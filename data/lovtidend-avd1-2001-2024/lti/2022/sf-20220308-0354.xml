<!DOCTYPE html><html lang="no"><head><title>Midlertidig forskrift som supplerer forskrift 14. desember 2017 nr. 2225 om opptak til Universitetet i Sørøst-Norge</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-03-08-354</dd><dt class="dokid">DokumentID</dt><dd class="dokid">LTI/forskrift/2022-03-08-354</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Universitetet i Sørøst-Norge</li></ul></dd><dt class="dateInForce">I kraft fra</dt><dd class="dateInForce">2022-03-08 – 2023-01-15</dd><dt class="changesToDocuments">Endrer</dt><dd class="changesToDocuments"><ul><li>forskrift/2017-12-14-2225</li></ul></dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-7</li><li>forskrift/2005-12-01-1392</li><li>forskrift/2017-01-06-13</li></ul></dd><dt class="dateOfPublication">Kunngjort</dt><dd class="dateOfPublication">2022-03-10 15:00</dd><dt class="journalNumber">Journalnummer</dt><dd class="journalNumber">2022-0281</dd><dt class="title">Tittel</dt><dd class="title">Midlertidig forskrift som supplerer forskrift 14. desember 2017 nr. 2225 om opptak til Universitetet i Sørøst-Norge</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Universitetet i Sørøst-Norge 8. mars 2022 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-6 og § 3-7, forskrift 1.desember 2005 nr. 1392 om krav til mastergrad og forskrift 6. januar 2017 nr. 13 om opptak til høgre utdanning.</dd><dt class="refid">RefID</dt><dd class="refid">forskrift/2022-03-08-354</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift som supplerer forskrift 14. desember 2017 nr. 2225 om opptak til Universitetet i Sørøst-Norge<ul class="tocSubUl"><li>§ 1. Formål</li><li>§ 2. Betinget opptak</li><li>§ 3. Dokumentasjon</li><li>§ 4. Frist</li><li>§ 5. Varighet</li></ul></li></ul></dd></dl></header><main class="documentBody" data-lovdata-URL="LTI/forskrift/2022-03-08-354" id="dokument"><h1>Midlertidig forskrift som supplerer forskrift 14. desember 2017 nr. 2225 om opptak til Universitetet i Sørøst-Norge</h1><article class="legalArticle" data-lovdata-URL="LTI/forskrift/2022-03-08-354/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å sikre nødvendige tiltak for at søkere til Universitetet i Sørøst-Norge som ikke har fått fullført kvalifiserende utdanning som følge av utbruddet av covid-19 kan få opptak til Universitet i Sørøst-Norge.</article></article><article class="legalArticle" data-lovdata-URL="LTI/forskrift/2022-03-08-354/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Betinget opptak</span></h2><article class="numberedLegalP" data-numerator="1" id="paragraf-2-nummer-1">(1) Betinget opptak kan gis til søkere som mangler emner som utgjør inntil 30 studiepoeng, dersom det er forhold tilknyttet utbruddet av covid-19 som er årsaken til at utdanningen ikke er fullført innen opprinnelig frist.</article><article class="numberedLegalP" data-numerator="2" id="paragraf-2-nummer-2">(2) Betinget opptak kan gis til søkere som mangler emner som utgjør mer enn 30 studiepoeng, dersom Universitetet etter en individuell vurdering finner at søkeren har de nødvendige faglige forutsetningene for studiet.</article></article><article class="legalArticle" data-lovdata-URL="LTI/forskrift/2022-03-08-354/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Dokumentasjon</span></h2><article class="legalP" id="paragraf-3-ledd-1">Bestemmelsen i § 2 forutsetter at søker kan dokumentere at manglende oppfyllelse av opptakskravene har direkte sammenheng med utbruddet av covid-19.</article></article><article class="legalArticle" data-lovdata-URL="LTI/forskrift/2022-03-08-354/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Frist</span></h2><article class="legalP" id="paragraf-4-ledd-1">Søkere som gis betinget opptak etter § 2 må innen 31. desember 2022 fullføre den kvalifiserende utdanningen.</article></article><article class="legalArticle" data-lovdata-URL="LTI/forskrift/2022-03-08-354/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Varighet</span></h2><article class="legalP" id="paragraf-5-ledd-1">Denne forskriften trer i kraft straks og gjelder til og med 15. januar 2023.</article></article></main></body></html>