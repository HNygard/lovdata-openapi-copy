<!DOCTYPE html><html lang="no"><head><title>Forskrift om endring i forskrift til friskoleloven kapittel 6A</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-06-29-1236</dd><dt class="dokid">DokumentID</dt><dd class="dokid">LTI/forskrift/2022-06-29-1236</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Juridisk avdeling</li></ul></dd><dt class="dateInForce">I kraft fra</dt><dd class="dateInForce">2022-06-29</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-11-23-2476</li></ul></dd><dt class="basedOn">Hjemmel</dt><dd class="basedOn"><ul><li>lov/2003-07-04-84/§6a-1</li><li>lov/2003-07-04-84/§6a-2</li><li>lov/2003-07-04-84/§6a-3</li><li>lov/2003-07-04-84/§6a-6</li></ul></dd><dt class="dateOfPublication">Kunngjort</dt><dd class="dateOfPublication">2022-06-30 14:40</dd><dt class="journalNumber">Journalnummer</dt><dd class="journalNumber">2022-0974</dd><dt class="title">Tittel</dt><dd class="title">Forskrift om endring i forskrift til friskoleloven kapittel 6A</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 29. juni 2022 med hjemmel i lov 4. juli 2003 nr. 84 om private skolar med rett til statstilskot (privatskolelova) § 6A-1, § 6A-2, § 6A-3 og § 6A-6.</dd><dt class="refid">RefID</dt><dd class="refid">forskrift/2022-06-29-1236</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til friskoleloven kapittel 6A<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-06-29-1236" id="dokument"><h1>Forskrift om endring i forskrift til friskoleloven kapittel 6A</h1><section class="section" data-name="kapI" id="kapittel-1" data-lovdata-URL="LTI/forskrift/2022-06-29-1236/KAPITTEL_1"><h2 data-text-align="center">I</h2><article class="defaultP">I forskrift 23. november 2020 nr. 2476 til friskoleloven kapittel 6A gjøres følgende endringer:</article> <article class="defaultP" margin-top="true">Forskriftens tittel skal lyde:</article><article class="defaultP"><i>Forskrift til privatskolelova kapittel 6A</i></article> <article class="defaultP" margin-top="true">§ 1-1 skal lyde:</article><article class="legalP" id="kapittel-1-ledd-1">Denne forskriften gjelder for skoler som driver sin virksomhet etter privatskolelova kapittel 6A.</article><article class="legalP" id="kapittel-1-ledd-2">Forskriften skal legge til rette for organisert opplæring. Forskriften skal også være med på å sikre at grunnlaget for statstilskudd til den enkelte skolen er korrekt, og at skolene bruker det offentlige tilskuddet og skolepengene i samsvar med privatskolelova og forutsetningene for godkjenningen</article> <article class="defaultP" margin-top="true">§ 2-2 skal lyde:</article><article class="legalP" id="kapittel-1-ledd-3">Utdanningsdirektoratet fastsetter maksimalt elevtall på alle skoler som er godkjent etter tidligere privatskolelovgivning og som nå er omfattet av reglene i kapittel 6A i privatskolelova. Elevtall fastsettes per linje eller på hvert enkelt tilbud skolene gir.</article> <article class="defaultP" margin-top="true">§ 3-1 første ledd skal lyde:</article><article class="legalP" id="kapittel-1-ledd-4">Innskuddskapitalen etter privatskolelova § 2-2 andre ledd, jf. § 6A-7, skal ikke brukes før skolen har fått vedtak om godkjenning. Deretter kan innskuddskapitalen brukes til å dekke oppstartskostnader, jf. § 3-2.</article> <article class="defaultP" margin-top="true">§ 3-2 andre ledd skal lyde:</article><article class="legalP" id="kapittel-1-ledd-5">Nye skoler kan bruke det avregnede statstilskuddet for juli måned til å dekke oppstartskostnader som er pådratt fra og med januar i det kalenderåret skolen starter opp, eller fra tidspunktet for godkjenning hvis den kommer senere.</article> <article class="defaultP" margin-top="true">§ 5-1 første ledd skal lyde:</article><article class="legalP" id="kapittel-1-ledd-6">Statstilskudd regnes ut på grunnlag av antall tilskuddsberettigede elever. Elevene må ha fulgt den godkjente opplæringen, jf. privatskolelova § 6A-2, og dette må dokumenteres.</article> <article class="defaultP" margin-top="true">§ 6-1 skal lyde:</article><article class="legalP" id="kapittel-1-ledd-7">Beregning av størrelsen på skolepengene skal skje med utgangspunkt i gjeldende satser for tilskudd etter privatskolelova § 6A-6 tredje ledd.</article><article class="legalP" id="kapittel-1-ledd-8">I tillegg til de ordinære skolepengene etter privatskolelova § 6A-6 kan skolene kreve:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">inntil 4&#xa0;500 kr per år for dekning av utgifter til husleie eller kapitalkostnader</article></article></li><li data-li-identifier="b." data-name="b."><article class="listArticle" id="kapittel-1-ledd-8-punkt-2"><article class="legalP" id="kapittel-1-ledd-8-punkt-2-ledd-1">betaling av elevene for studieturer og prosjekter som er en del av skolens godkjente læreplan. Betalingen må være kjent for søkerne på søknadstidspunktet.</article></article></li></ul></article> <article class="defaultP" margin-top="true">§ 6-3 første ledd skal lyde:</article><article class="legalP" id="kapittel-1-ledd-9">Statstilskudd, skolepenger, inntekter fra skolevirksomhet og inntekter fra tilleggsvirksomhet skal benyttes til å gi opplæring i samsvar med godkjenningen etter privatskolelova kapittel 6A og skal komme elevene til gode. Inntekter fra tilleggsvirksomhet kan også benyttes til en eller flere tilleggsvirksomheter. Tilleggsvirksomheter må samlet sett være selvfinansierte.</article> <article class="defaultP" margin-top="true">§ 8-5 skal lyde:</article><article class="legalP" id="kapittel-1-ledd-10">Styret plikter å gjøre revisor kjent med privatskolelova, forskrifter gitt med hjemmel i loven, forutsetningen for godkjenningen og det årlige tilskuddsbrevet fra Utdanningsdirektoratet</article> <article class="defaultP" margin-top="true">§ 8-6 skal lyde:</article><article class="legalP" id="kapittel-1-ledd-11">Styret er ansvarlig for at skolen har tilstrekkelig dokumentasjon for at privatskolelova, forskrifter gitt med hjemmel i loven og forutsetningene for godkjenningen er fulgt</article> <article class="defaultP" margin-top="true">§ 9-2 andre ledd skal lyde:</article><article class="legalP" id="kapittel-1-ledd-12">Utdanningsdirektoratet kan etter søknad godkjenne at eiendeler og midler overføres til en annen skolevirksomhet godkjent etter privatskolelova kapittel 6A.</article></section><section class="section" data-name="kapII" id="kapittel-2" data-lovdata-URL="LTI/forskrift/2022-06-29-1236/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>