<!DOCTYPE html><html lang="no"><head><title>Forskrift om endring i forskrift til innskuddspensjonsloven og forskrift om overgangsregler til lov om endringer i pensjonslovgivningen mv. (pensjon fra første krone og dag, garanterte pensjonsprodukter)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-06-24-1192</dd><dt class="dokid">DokumentID</dt><dd class="dokid">LTI/forskrift/2022-06-24-1192</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finansmarkedsavdelingen</li></ul></dd><dt class="dateInForce">I kraft fra</dt><dd class="dateInForce">2022-06-24</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-12-22-1413</li><li>forskrift/2021-12-22-3856</li></ul></dd><dt class="basedOn">Hjemmel</dt><dd class="basedOn"><ul><li>lov/2000-11-24-81/§5-4</li><li>forskrift/2000-11-24-1168</li><li>lov/2021-12-22-164</li></ul></dd><dt class="dateOfPublication">Kunngjort</dt><dd class="dateOfPublication">2022-06-28 15:05</dd><dt class="journalNumber">Journalnummer</dt><dd class="journalNumber">2022-0936</dd><dt class="title">Tittel</dt><dd class="title">Forskrift om endring i forskrift til innskuddspensjonsloven og forskrift om overgangsregler til lov om endringer i pensjonslovgivningen mv. (pensjon fra første krone og dag, garanterte pensjonsprodukter)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 24. juni 2022 med hjemmel i lov 24. november 2000 nr. 81 om innskuddspensjon i arbeidsforhold (innskuddspensjonsloven) § 5-4 første ledd, jf. delegeringsvedtak 24. november 2000 nr. 1168, og lov 22. desember 2021 nr. 164 om endringer i pensjonslovgivningen mv. (pensjon fra første krone og dag, garanterte pensjonsprodukter) del VI punkt 2.</dd><dt class="refid">RefID</dt><dd class="refid">forskrift/2022-06-24-1192</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til innskuddspensjonsloven og forskrift om overgangsregler til lov om endringer i pensjonslovgivningen mv. (pensjon fra første krone og dag, garanterte pensjonsprodukter)<ul class="tocSubUl"><li>I</li><li>II<ul class="tocSubUl"><li>§ 1. Overgangsregel om pensjon fra første krone og dag</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2022-06-24-1192" id="dokument"><h1>Forskrift om endring i forskrift til innskuddspensjonsloven og forskrift om overgangsregler til lov om endringer i pensjonslovgivningen mv. (pensjon fra første krone og dag, garanterte pensjonsprodukter)</h1><section class="section" data-name="kapI" id="kapittel-1" data-lovdata-URL="LTI/forskrift/2022-06-24-1192/KAPITTEL_1"><h2 data-text-align="center">I</h2><article class="defaultP">I forskrift 22. desember 2000 nr. 1413 til lov av 24. november 2000 nr. 81 om innskuddspensjon i arbeidsforhold (innskuddspensjonsloven) gjøres følgende endringer:</article> <article class="defaultP" margin-top="true">§ 4-2 første og annet ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Innskudd for et medlem et enkelt år i henhold til innskuddspensjonsloven § 5-3 første ledd bokstav a skal ikke overstige 24 prosent av G.</article><article class="numberedLegalP" data-numerator="2" id="kapittel-1-nummer-2">(2) Innskudd for et medlem et enkelt år i henhold til innskuddspensjonsloven § 5-3 første ledd bokstav b, c eller d kan i pensjonsplanen ikke settes høyere enn 7 prosent av medlemmets samlede lønn inntil 12 G. Tilleggsinnskudd for medlemmets lønn mellom 7,1 G og 12 G kan i pensjonsplanen ikke settes høyere enn 18,1 prosent av slik lønn i det enkelte år. Det skal ikke betales innskudd for lønn over 12 G</article> <article class="defaultP" margin-top="true">§ 4-3 annet ledd skal lyde:</article><article class="numberedLegalP" data-numerator="2" id="kapittel-1-nummer-3">(2) Dersom foretaket har kombinerte pensjonsordninger hvor ytelsesbasert alderspensjon er fastsatt etter første ledd bokstav a, skal innskudd for et enkelt medlem et enkelt år i henhold til innskuddspensjonsloven § 5-3 første ledd bokstav b, c eller d ikke overstige en fastsatt prosent av lønn sett i forhold til beregnet folketrygd og pensjonsnivå i henhold til regelverket i den ytelsesbaserte pensjonsordningen som angitt i tabellen under:</article><article class="defaultP"><table><thead><tr><th data-text-align="left" data-vertical-align="top"><i>Sum av ytelsesbasert alderspensjon og beregnet folketrygd som prosent av medlemmenes lønn, jf. lov om foretakspensjon § 5-4</i></th><th data-text-align="left" data-vertical-align="top"><i>Innskuddsgrense i prosent av lønn inntil 12 G</i></th></tr></thead><tbody><tr><td data-text-align="left" data-vertical-align="top">Til og med 50 prosent</td><td data-text-align="left" data-vertical-align="top">5 prosent</td></tr><tr><td data-text-align="left" data-vertical-align="top">Til og med 55 prosent</td><td data-text-align="left" data-vertical-align="top">4 prosent</td></tr><tr><td data-text-align="left" data-vertical-align="top">Til og med 60 prosent</td><td data-text-align="left" data-vertical-align="top">3 prosent</td></tr><tr><td data-text-align="left" data-vertical-align="top">Til og med 65 prosent</td><td data-text-align="left" data-vertical-align="top">2 prosent</td></tr><tr><td data-text-align="left" data-vertical-align="top">Til og med 70 prosent</td><td data-text-align="left" data-vertical-align="top">1 prosent</td></tr><tr><td data-text-align="left" data-vertical-align="top">Over 70 prosent</td><td data-text-align="left" data-vertical-align="top">0 prosent</td></tr></tbody></table><p class="leddfortsettelse">Det skal ikke betales innskudd for lønn over 12 G. Ved innskudd etter innskuddspensjonsloven § 5-3 første ledd bokstav d, kan prosentsatsen ikke settes lavere for lønn inntil 6 G enn for lønn mellom 6 G og 12 G. Innskuddsgrensene angitt i dette ledd gjelder tilsvarende for innskuddspremie for engangsbetalt alderspensjon.</p></article></section><section class="section" data-name="kapII" id="kapittel-2" data-lovdata-URL="LTI/forskrift/2022-06-24-1192/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 22. desember 2021 nr. 3856 om overgangsregler til lov om endringer i pensjonslovgivningen mv. (pensjon fra første krone og dag, garanterte pensjonsprodukter) gjøres følgende endring:</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Overgangsregel om pensjon fra første krone og dag</span></span><article class="legalP" id="kapittel-2-foreslåttparagraf-1-ledd-1">Foretak som har pensjonsordning etter foretakspensjonsloven, innskuddspensjonsloven eller tjenestepensjonsloven, gis frist til 30. juni 2022 med å tilpasse pensjonsordningen til endringene i foretakspensjonsloven § 3-3 til § 3-6, innskuddspensjonsloven § 4-2, lov om obligatorisk tjenestepensjon § 4 og tjenestepensjonsloven § 3-2 til § 3-5.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2022-06-24-1192/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Forskriften trer i kraft straks.</article></section></main></body></html>