<!DOCTYPE html><html lang="no"><head><title>Forskrift om endring i forskrift 15. august 2014 nr. 1076 om restriktive tiltak vedrørende handlinger som undergraver eller truer Ukrainas territorielle integritet, suverenitet, uavhengighet og stabilitet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-04-29-647</dd><dt class="dokid">DokumentID</dt><dd class="dokid">LTI/forskrift/2022-04-29-647</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="subunit">Etat</dt><dd class="subunit"><ul><li>Rettsavdelingen</li></ul></dd><dt class="dateInForce">I kraft fra</dt><dd class="dateInForce">2022-04-29</dd><dt class="changesToDocuments">Endrer</dt><dd class="changesToDocuments"><ul><li>forskrift/2014-08-15-1076</li></ul></dd><dt class="basedOn">Hjemmel</dt><dd class="basedOn"><ul><li>lov/2021-04-16-18/§2</li></ul></dd><dt class="dateOfPublication">Kunngjort</dt><dd class="dateOfPublication">2022-04-29 16:10</dd><dt class="journalNumber">Journalnummer</dt><dd class="journalNumber">2022-0510</dd><dt class="title">Tittel</dt><dd class="title">Forskrift om endring i forskrift 15. august 2014 nr. 1076 om restriktive tiltak vedrørende handlinger som undergraver eller truer Ukrainas territorielle integritet, suverenitet, uavhengighet og stabilitet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 29. april 2022 med hjemmel i lov 16. april 2021 nr. 18 om gjennomføring av internasjonale sanksjoner (sanksjonsloven) § 2. Fremmet av Utenriksdepartementet.</dd><dt class="refid">RefID</dt><dd class="refid">forskrift/2022-04-29-647</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift 15. august 2014 nr. 1076 om restriktive tiltak vedrørende handlinger som undergraver eller truer Ukrainas territorielle integritet, suverenitet, uavhengighet og stabilitet<ul class="tocSubUl"><li>I<ul class="tocSubUl"><li>§ 19a. Forbud mot havneanløp for russiske fartøy</li><li>§ 19b. Forbud mot godstransport for russiske veitransportforetak</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-04-29-647" id="dokument"><h1>Forskrift om endring i forskrift 15. august 2014 nr. 1076 om restriktive tiltak vedrørende handlinger som undergraver eller truer Ukrainas territorielle integritet, suverenitet, uavhengighet og stabilitet</h1><section class="section" data-name="kapI" id="kapittel-1" data-lovdata-URL="LTI/forskrift/2022-04-29-647/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. august 2014 nr. 1076 om restriktive tiltak vedrørende handlinger som undergraver eller truer Ukrainas territorielle integritet, suverenitet, uavhengighet og stabilitet gjøres følgende endringer:</article> <article class="defaultP" margin-top="true">Ny § 2 bokstav ee skal lyde:<ul class="defaultList"><li data-li-identifier="ee." data-name="ee."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">veitransportforetak: alle fysiske eller juridiske personer som driver godstransport for kommersielle formål ved bruk av motorvogner eller vogntog.</article></article></li></ul></article> <article class="defaultP" margin-top="true">Ny § 19a skal lyde:</article><article class="futureLegalArticle" data-name="§19a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 19a</span>. <span class="legalArticleTitle">Forbud mot havneanløp for russiske fartøy</span></span><article class="legalP" id="kapittel-1-foreslåttparagraf-1-ledd-1">Det er forbudt etter 7. mai 2022 å gi adgang til havner på Fastlands-Norge til fartøy som er registrert under russisk flagg.</article><article class="legalP" id="kapittel-1-foreslåttparagraf-1-ledd-2">Første ledd får anvendelse på fartøy som har byttet sitt russiske flagg eller sin registrering til enhver annen stats flagg eller registrering etter 24. februar 2022.</article><article class="legalP" id="kapittel-1-foreslåttparagraf-1-ledd-3">I denne paragrafen menes med «fartøy»<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-3-punkt-1"><article class="legalP" id="kapittel-1-foreslåttparagraf-1-ledd-3-punkt-1-ledd-1">skip på 500 bruttotonn eller mer som seiler kommersielt i internasjonal fart. Fiskefartøy er ikke omfattet.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-3-punkt-2"><article class="legalP" id="kapittel-1-foreslåttparagraf-1-ledd-3-punkt-2-ledd-1">en yacht som er minst 15 meter lang, som ikke frakter gods, og som har høyst tolv passasjerer, eller</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-3-punkt-3"><article class="legalP" id="kapittel-1-foreslåttparagraf-1-ledd-3-punkt-3-ledd-1">et lystfartøy eller fritidsfartøy som definert i europaparlaments- og rådsdirektiv 2013/53/EU.</article></article></li></ul></article><article class="legalP" id="kapittel-1-foreslåttparagraf-1-ledd-4">Første ledd får ikke anvendelse på et fartøy som har behov for hjelp og søker nødhavn, nødhavnanløp av hensyn til maritim sikkerhet eller for å redde liv til sjøs.</article><article class="legalP" id="kapittel-1-foreslåttparagraf-1-ledd-5">Som unntak fra første ledd kan Utenriksdepartementet gi et fartøy tillatelse til å anløpe en havn, på de vilkårene departementet finner hensiktsmessige, etter å ha slått fast at anløpet er nødvendig for<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-5-punkt-1"><article class="legalP" id="kapittel-1-foreslåttparagraf-1-ledd-5-punkt-1-ledd-1">kjøp, import eller transport av naturgass og olje til Norge eller EU, herunder raffinerte petroleumsprodukter, titan, aluminium, kobber, nikkel, palladium og jernmalm, samt visse kjemiske produkter og jernprodukter som oppført i vedlegg XXIV,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-5-punkt-2"><article class="legalP" id="kapittel-1-foreslåttparagraf-1-ledd-5-punkt-2-ledd-1">kjøp, import eller transport av legemidler, medisinske produkter, landbruksprodukter og matprodukter, herunder hvete og gjødsel som det er tillatt å importere, kjøpe og frakte i henhold til denne forskriften,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-5-punkt-3"><article class="legalP" id="kapittel-1-foreslåttparagraf-1-ledd-5-punkt-3-ledd-1">humanitære formål,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-ledd-5-punkt-4"><article class="legalP" id="kapittel-1-foreslåttparagraf-1-ledd-5-punkt-4-ledd-1">transport av kjernebrensel og andre varer som er strengt nødvendige for drift av sivil kjernefysisk kapasitet, eller</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-1-ledd-5-punkt-5"><article class="legalP" id="kapittel-1-foreslåttparagraf-1-ledd-5-punkt-5-ledd-1">kjøp, import eller transport til Norge av kull og annet fast fossilt brensel, som oppført i vedlegg XXII, til 31. august 2022.</article></article></li></ul></article></article> <article class="defaultP" margin-top="true">Ny § 19b skal lyde:</article><article class="futureLegalArticle" data-name="§19b" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 19b</span>. <span class="legalArticleTitle">Forbud mot godstransport for russiske veitransportforetak</span></span><article class="legalP" id="kapittel-1-foreslåttparagraf-2-ledd-1">Det er forbudt for veitransportforetak som er etablert i Russland, å transportere varer på vei innenfor norsk territorium, herunder i transitt.</article><article class="legalP" id="kapittel-1-foreslåttparagraf-2-ledd-2">Forbudet i første ledd gjelder ikke for veitransportforetak som frakter post som en leveringspliktig tjeneste.</article><article class="legalP" id="kapittel-1-foreslåttparagraf-2-ledd-3">Forbudet i første ledd gjelder ikke før 7. mai 2022 for godstransport som ble innledet før 29. april 2022, forutsatt at veitransportforetakets kjøretøy<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-3-punkt-1"><article class="legalP" id="kapittel-1-foreslåttparagraf-2-ledd-3-punkt-1-ledd-1">allerede befant seg på norsk eller EUs territorium 29. april 2022, eller</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-3-punkt-2"><article class="legalP" id="kapittel-1-foreslåttparagraf-2-ledd-3-punkt-2-ledd-1">er avhengig av å kjøre transitt gjennom norsk territorium for å returnere til Russland.</article></article></li></ul></article><article class="legalP" id="kapittel-1-foreslåttparagraf-2-ledd-4">Som unntak fra forbudet i første ledd kan Utenriksdepartementet tillate transport av varer på vei av veitransportforetak som er etablert i Russland dersom departementet har slått fast at nevnte transport er nødvendig av hensyn til<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-4-punkt-1"><article class="legalP" id="kapittel-1-foreslåttparagraf-2-ledd-4-punkt-1-ledd-1">kjøp, import eller transport av naturgass og olje til Norge eller EU, herunder raffinerte petroleumsprodukter, i tillegg til titan, aluminium, kobber, nikkel, palladium og jernmalm,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-4-punkt-2"><article class="legalP" id="kapittel-1-foreslåttparagraf-2-ledd-4-punkt-2-ledd-1">kjøp, import eller transport av legemidler, medisinske produkter, landbruksprodukter og matprodukter, herunder hvete og gjødsel som det er tillatt å importere, kjøpe og frakte i henhold til denne forskriften,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-4-punkt-3"><article class="legalP" id="kapittel-1-foreslåttparagraf-2-ledd-4-punkt-3-ledd-1">humanitære formål,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-2-ledd-4-punkt-4"><article class="legalP" id="kapittel-1-foreslåttparagraf-2-ledd-4-punkt-4-ledd-1">drift av diplomatiske eller konsulære representasjoner i Russland, herunder delegasjoner, ambassader og utenriksstasjoner, eller av internasjonale organisasjoner i Russland som har immunitet i henhold til folkeretten, eller</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-2-ledd-4-punkt-5"><article class="legalP" id="kapittel-1-foreslåttparagraf-2-ledd-4-punkt-5-ledd-1">overføring eller eksport til Russland av kulturgjenstander som er utlånt innenfor rammen av et formelt kultursamarbeid med Russland.</article></article></li></ul></article></article> <article class="defaultP" margin-top="true">Nytt vedlegg XXIV skal lyde:</article><span class="futuretitle" id="kapittel-1-foreslåttittel-1">Vedlegg XXIV. Liste over varer som omtalt i § 19a</span><article class="defaultP"><table><thead><tr><th data-text-align="left" data-vertical-align="top"><i>CN code</i></th><th data-text-align="left" data-vertical-align="top"><i>Name of the good</i></th></tr></thead><tbody><tr><td data-text-align="left" data-vertical-align="top">2810 00 10</td><td data-text-align="left" data-vertical-align="top">Diboron trioxide</td></tr><tr><td data-text-align="left" data-vertical-align="top">2810 00 90</td><td data-text-align="left" data-vertical-align="top">Oxides of boron; boric acids (excluding diboron trioxide)</td></tr><tr><td data-text-align="left" data-vertical-align="top">2812 15 00</td><td data-text-align="left" data-vertical-align="top">Sulphur monochloride</td></tr><tr><td data-text-align="left" data-vertical-align="top">2814 10 00</td><td data-text-align="left" data-vertical-align="top">Anhydrous ammonia</td></tr><tr><td data-text-align="left" data-vertical-align="top">2825 20 00</td><td data-text-align="left" data-vertical-align="top">Lithium oxide and hydroxide</td></tr><tr><td data-text-align="left" data-vertical-align="top">2905 42 00</td><td data-text-align="left" data-vertical-align="top">Pentaerythritol «pentaerythrite»</td></tr><tr><td data-text-align="left" data-vertical-align="top">2909 19 90</td><td data-text-align="left" data-vertical-align="top">Ethers, acyclic and halogen, sulfo, nitro and nitroso derivatives thereof (excluding diethyl ether and tert-butyl ethyl ether (ethyl tertiary butyl ether, etbe))</td></tr><tr><td data-text-align="left" data-vertical-align="top">3006 92 00</td><td data-text-align="left" data-vertical-align="top">Waste pharmaceuticals</td></tr><tr><td data-text-align="left" data-vertical-align="top">3105 30 00</td><td data-text-align="left" data-vertical-align="top">Diammonium hydrogenorthophosphate (excluding those in tablets or similar forms, or in packages with a gross weight of ≤ 10 kg)</td></tr><tr><td data-text-align="left" data-vertical-align="top">3105 40 00</td><td data-text-align="left" data-vertical-align="top">Ammonium dihydrogenorthophosphate and mixtures thereof with diammonium hydrogenorthophosphate<br />(excluding those in tablets or similar forms, or in packages with a gross weight of ≤ 10 kg).</td></tr><tr><td data-text-align="left" data-vertical-align="top">3811 19 00</td><td data-text-align="left" data-vertical-align="top">Anti-knock agents for petrol (excluding those based on lead compounds)</td></tr><tr><td data-text-align="left" data-vertical-align="top">ex 7203</td><td data-text-align="left" data-vertical-align="top">Direct reduced iron or other spongy iron</td></tr><tr><td data-text-align="left" data-vertical-align="top">ex 7204</td><td data-text-align="left" data-vertical-align="top">Ferrous scrap</td></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2022-04-29-647/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>