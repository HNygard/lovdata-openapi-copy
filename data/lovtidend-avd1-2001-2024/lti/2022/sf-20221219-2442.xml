<!DOCTYPE html><html lang="nb"><head><title>Forskrift om endring i forskrift om utforming og utrustning av innretninger med mer i petroleumsvirksomheten (innretningsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-12-19-2442</dd><dt class="dokid">DokumentID</dt><dd class="dokid">LTI/forskrift/2022-12-19-2442</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Petroleumstilsynet</li></ul></dd><dt class="dateInForce">I kraft fra</dt><dd class="dateInForce">2023-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-04-29-634</li></ul></dd><dt class="basedOn">Hjemmel</dt><dd class="basedOn"><ul><li>lov/1996-11-29-72/§10-18</li><li>lov/2005-06-17-62/§1-3</li><li>lov/2005-06-17-62/§4-4</li><li>forskrift/2010-02-12-158/§68</li><li>lov/1981-03-13-6/§9</li><li>lov/1981-03-13-6/§40</li><li>lov/1999-07-02-64/§16</li><li>lov/1999-07-02-64/§76</li><li>lov/1994-08-05-55/§1-2</li><li>lov/1994-08-05-55/§8-4</li><li>lov/2003-12-19-124/§16</li><li>lov/2003-12-19-124/§23</li></ul></dd><dt class="dateOfPublication">Kunngjort</dt><dd class="dateOfPublication">2022-12-23 15:15</dd><dt class="journalNumber">Journalnummer</dt><dd class="journalNumber">2022-1909</dd><dt class="titleShort">Korttittel</dt><dd class="titleShort">Endr. i innretningsforskriften</dd><dt class="title">Tittel</dt><dd class="title">Forskrift om endring i forskrift om utforming og utrustning av innretninger med mer i petroleumsvirksomheten (innretningsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Petroleumstilsynet 19. desember 2022 med hjemmel i lov 29. november 1996 nr. 72 om petroleumsvirksomhet § 10-18, lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) § 1-3 og § 4-4, forskrift 12. februar 2010 nr. 158 om helse, miljø og sikkerhet i petroleumsvirksomheten og på enkelte landanlegg (rammeforskriften) § 68, lov 13. mars 1981 nr. 6 om vern mot forurensninger og om avfall (forurensningsloven) § 9 og § 40, lov 2. juli 1999 nr. 64 om helsepersonell m.v. (helsepersonelloven) § 16 og § 76, lov 5. august 1994 nr. 55 om vern mot smittsomme sykdommer § 1-2 og § 8-4 og lov 19. desember 2003 nr. 124 om matproduksjon og mattrygghet mv. (matloven) § 16 og § 23.</dd><dt class="refid">RefID</dt><dd class="refid">forskrift/2022-12-19-2442</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utforming og utrustning av innretninger med mer i petroleumsvirksomheten (innretningsforskriften)<ul class="tocSubUl"><li>I<ul class="tocSubUl"><li>§ 18. Systemer for havovervåking, intern og ekstern kommunikasjon</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-12-19-2442" id="dokument"><h1>Forskrift om endring i forskrift om utforming og utrustning av innretninger med mer i petroleumsvirksomheten (innretningsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2022-12-19-2442/KAPITTEL_1"><h2 data-text-align="center">I</h2><article class="defaultP">I forskrift 29. april 2010 nr. 634 om utforming og utrustning av innretninger med mer i petroleumsvirksomheten (innretningsforskriften) gjøres følgende endringer:</article> <article class="defaultP" margin-top="true">I § 3 Definisjoner skal ny definisjon etter <i>Bemannede innretninger</i> lyde:</article><article class="defaultP"><i>Brannområde:</i></article><article class="legalP" id="kapittel-1-ledd-1">Et område som er adskilt fra andre områder med enten brann-/eksplosjonsskille eller tilstrekkelig avstand, slik at designlast for brann eller eksplosjon ikke medfører spredning til et annet brannområde.</article> <article class="defaultP" margin-top="true">§ 7 Hovedsikkerhetsfunksjoner andre ledd innledningen og bokstav a skal lyde:</article><article class="legalP" id="kapittel-1-ledd-2">Følgende hovedsikkerhetsfunksjoner skal opprettholdes ved en ulykkessituasjon:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">hindring av eskalering av ulykkessituasjoner slik at personell som er utenfor brannområdet ikke skades,</article></article></li></ul></article> <article class="defaultP" margin-top="true">Nytt tredje ledd skal lyde:</article><article class="legalP" id="kapittel-1-ledd-3">Vurdering av konsekvenser av tap av hovedsikkerhetsfunksjoner etter at innretningen er evakuert skal også omfatte alvorlig skade på miljøet og/eller tap av større økonomiske verdier.</article> <article class="defaultP" margin-top="true">§ 18 overskriften skal lyde:</article><article class="futureLegalArticle" data-name="§18" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Systemer for havovervåking, intern og ekstern kommunikasjon</span></span></article> <article class="defaultP" margin-top="true">Første ledd skal lyde:</article><article class="legalP" id="kapittel-1-ledd-4">Innretninger skal utstyres med havovervåkings- og kommunikasjonssystemer som til enhver tid gjør det mulig å overvåke trafikk og kommunisere internt på innretningen, og mellom innretningen og skip, luftfartøy og land. Videre skal disse innretningene utstyres med alarmsystemer som til enhver tid kan varsle personellet om fare- og ulykkessituasjoner. Følgende lyd- og lysalarmer skal kunne gis:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">generell alarm i form av avbrutte lydsignaler og gult blinkende lys,</article></article></li><li data-li-identifier="b." data-name="b."><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">forbered evakuering i form av uavbrutte lydsignaler og gult blinkende lys.</article></article></li></ul></article> <article class="defaultP" margin-top="true">§ 30 Brannskiller første ledd skal lyde:</article><article class="legalP" id="kapittel-1-ledd-5">Hovedområder og brannområder på innretninger skal atskilles med brannskiller som kan motstå designlastene for brann og eksplosjon. Dersom brannskillene kan bli eksponert for hydrokarbonbranner, skal de som et minimum oppfylle brannklasse H-0 og motstå verste prosessbrann.</article></section><section class="section" data-name="kapII" id="kapittel-2" data-lovdata-URL="LTI/forskrift/2022-12-19-2442/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2023.</article></section></main></body></html>