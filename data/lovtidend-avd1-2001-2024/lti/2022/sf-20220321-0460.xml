<!DOCTYPE html><html lang="no"><head><title>Forskrift om endring i forskrift om bruk av fartøy i oljevern</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-03-21-460</dd><dt class="dokid">DokumentID</dt><dd class="dokid">LTI/forskrift/2022-03-21-460</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Sjøfartsdirektoratet</li></ul></dd><dt class="dateInForce">I kraft fra</dt><dd class="dateInForce">2022-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-02-08-130</li></ul></dd><dt class="basedOn">Hjemmel</dt><dd class="basedOn"><ul><li>lov/2007-02-16-9/§9</li><li>lov/2007-02-16-9/§13</li><li>lov/2007-02-16-9/§16</li><li>lov/2007-02-16-9/§21</li><li>lov/2007-02-16-9/§43</li><li>forskrift/2007-02-16-171</li><li>forskrift/2007-05-31-590</li></ul></dd><dt class="dateOfPublication">Kunngjort</dt><dd class="dateOfPublication">2022-03-25 15:15</dd><dt class="journalNumber">Journalnummer</dt><dd class="journalNumber">2022-0361</dd><dt class="title">Tittel</dt><dd class="title">Forskrift om endring i forskrift om bruk av fartøy i oljevern</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 21. mars 2022 med hjemmel i lov 16. februar 2007 nr. 9 om skipssikkerhet (skipssikkerhetsloven) § 9, § 13, § 16, § 21 og § 43, jf. delegeringsvedtak 16. februar 2007 nr. 171 og delegeringsvedtak 31. mai 2007 nr. 590.</dd><dt class="refid">RefID</dt><dd class="refid">forskrift/2022-03-21-460</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om bruk av fartøy i oljevern<ul class="tocSubUl"><li>I<ul class="tocSubUl"><li>§ 1. Virkeområde</li><li>§ 7. Utstyr for måling av hydrokarbonkonsentrasjoner ved oljevernaksjoner</li><li>§ 10. Opptak av oljeemulsjon</li><li>§ 12. Kvalifikasjonskrav</li><li>§ 13. Helse, miljø og sikkerhet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-03-21-460" id="dokument"><h1>Forskrift om endring i forskrift om bruk av fartøy i oljevern</h1><section class="section" data-name="kapI" id="kapittel-1" data-lovdata-URL="LTI/forskrift/2022-03-21-460/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 8. februar 2011 nr. 130 om bruk av fartøy i oljevern gjøres følgende endringer:</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Forskriften gjelder for fartøy som skal benyttes i oljevernøvelser og -aksjoner i områder med flammepunkt over 60 °C som utføres av, eller som utføres som en følge av krav fra, norske myndigheter.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Med unntak av § 13 gjelder forskriften ikke for fartøy som under oljevernøvelser og -aksjoner kun benyttes til frakt av personer, frakt av utstyr og utførelse av enkle arbeidsoperasjoner eller til tauing av lette lenser i fartsområde 2.</article></article> <article class="defaultP" margin-top="true">§ 2 første ledd innledning skal lyde:</article><article class="legalP" id="kapittel-1-ledd-2">I denne forskriften betyr</article> <article class="defaultP" margin-top="true">I § 2 skal termer som defineres, ikke kursiveres, og setningene som definerer termene starte med minuskel og avsluttes uten punktum.</article> <article class="defaultP" margin-top="true">§ 2 ny bokstav i skal lyde:<ul class="defaultList"><li data-li-identifier="i." data-name="i."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">sleping: sleping av gjenstander slik dette til enhver tid er definert i forskrift 22. desember nr. 1893 om sertifikat m.m. for norske skip og flyttbare innretninger</article></article></li></ul></article> <article class="defaultP" margin-top="true">§ 4 skal lyde:</article><article class="numberedLegalP" data-numerator="1" id="kapittel-1-nummer-1">(1) Fartøy skal ha gyldig sertifikat eller fartøyinstruks.</article><article class="numberedLegalP" data-numerator="2" id="kapittel-1-nummer-2">(2) Fartøy som har kran godkjent etter forskrift 17. januar 1978 nr. 4 om laste- og losseinnretninger på skip, kan benytte denne i åpent farvann uten at kranen trenger å være sertifisert for bruk i åpent farvann. Kranens maksimale SWL må da reduseres med 30 prosent.</article> <article class="defaultP" margin-top="true">§ 4 tredje og fjerde ledd oppheves.</article> <article class="defaultP" margin-top="true">§ 5 oppheves.</article> <article class="defaultP" margin-top="true">§ 6 nytt fjerde ledd skal lyde:</article><article class="numberedLegalP" data-numerator="4" id="kapittel-1-nummer-3">(4) Fartøy som skal ta om bord oljeemulsjon i fartøyets lasterom eller tanker, skal ha følgende utstyr om bord:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-3-punkt-1"><article class="legalP" id="kapittel-1-nummer-3-punkt-1-ledd-1">to klargjorte 25 kg semiportable pulverapparat oppbevart i nærheten av arbeidsdekket</article></article></li><li data-li-identifier="b." data-name="b."><article class="listArticle" id="kapittel-1-nummer-3-punkt-2"><article class="legalP" id="kapittel-1-nummer-3-punkt-2-ledd-1">to portable skuminjektorer med minimum fire portable 20 liters skumkontainere som skal benyttes sammen med fartøyets brannpumpe</article></article></li><li data-li-identifier="c." data-name="c."><article class="listArticle" id="kapittel-1-nummer-3-punkt-3"><article class="legalP" id="kapittel-1-nummer-3-punkt-3-ledd-1">brann- og sikkerhetsplan som inkluderer slukkeutstyr som nevnt i bokstav a og b i leddet her.</article></article></li></ul></article> <article class="defaultP" margin-top="true">§ 7 endret tittel skal lyde:</article><article class="futureLegalArticle" data-name="§7" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Utstyr for måling av hydrokarbonkonsentrasjoner ved oljevernaksjoner</span></span></article> <article class="defaultP" margin-top="true">§ 7 nytt annet ledd skal lyde:</article><article class="numberedLegalP" data-numerator="2" id="kapittel-1-nummer-4">(2) Fartøy som skal ta om bord oljeemulsjon i fartøyets lasterom eller tanker, skal ha gassmåler.</article> <article class="defaultP" margin-top="true">§ 8 tredje ledd skal lyde:</article><article class="numberedLegalP" data-numerator="3" id="kapittel-1-nummer-5">(3) Fartøy kan alternativt til slepekrok benytte slepevinsj i tråd med kravene i forskrift 19. desember 2014 nr. 1853 om bygging og tilsyn av mindre lasteskip.</article> <article class="defaultP" margin-top="true">§ 8 nytt fjerde ledd skal lyde:</article><article class="numberedLegalP" data-numerator="4" id="kapittel-1-nummer-6">(4) Ved sleping i større fartsområde enn fartsområde 2 skal det finnes om bord en komplett slepeforbindelse i reserve, og denne skal være slik arrangert at det hurtig vil være mulig å ta i bruk reservesleperen under alle værforhold under det aktuelle slep.</article> <article class="defaultP" margin-top="true">§ 9 første ledd ny bokstav e skal lyde:<ul class="defaultList"><li data-li-identifier="e." data-name="e."><article class="listArticle" id="kapittel-1-nummer-6-punkt-1"><article class="legalP" id="kapittel-1-nummer-6-punkt-1-ledd-1">lastetilstander som representerer de stabilitetsmessig minst gunstige trinn ved fylling/lensing av lasterommene eller tanker og eventuelle vannballasttanker.</article></article></li></ul></article> <article class="defaultP" margin-top="true">§ 9 femte ledd skal lyde:</article><article class="numberedLegalP" data-numerator="5" id="kapittel-1-nummer-7">(5) For fartøy som ikke skal benyttes til mellomlagring av oljeemulsjon i fartøyets lasterom eller tanker, kan kondisjoner i henhold til første ledd bokstav e utelates.</article> <article class="defaultP" margin-top="true">Eksisterende femte til åttende ledd blir nummerert som sjette til niende ledd.</article> <article class="defaultP" margin-top="true">§ 9 sjette ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-nummer-7-punkt-1"><article class="legalP" id="kapittel-1-nummer-7-punkt-1-ledd-1">når skipet på grunn av sin form ikke kan oppfylle femte ledd bokstav a punkt 3, kan femte ledd bokstav a punkt 1 og 3 erstattes med følgende: <ul class="defaultList"><li data-li-identifier="1." data-name="1."><article class="listArticle" id="kapittel-1-nummer-7-punkt-1-ledd-1-punkt-1"><article class="legalP" id="kapittel-1-nummer-7-punkt-1-ledd-1-punkt-1-ledd-1">Arealet under GZ-kurven skal være minst 0,07 meterradianer regnet opp til en krengevinkel på 15 grader når maksimum rettende arm (GZ<sub>maks</sub>) opptrer ved 15 grader, og 0,055 meterradianer opp til 30 grader når GZ<sub>maks</sub> opptrer ved 30 grader eller mer. Når GZ<sub>maks</sub> opptrer mellom 15 og 30 grader, skal arealkravet under GZ-kurven opp til vinkelen hvor GZ<sub>maks</sub> opptrer, bestemmes ved denne formelen: <ul class="defaultList"><li><article class="listArticle" id="kapittel-1-nummer-7-punkt-1-ledd-1-punkt-1-ledd-1-punkt-1"><article class="legalP" id="kapittel-1-nummer-7-punkt-1-ledd-1-punkt-1-ledd-1-punkt-1-ledd-1"><span class="latexInline">\(\text{Minimum areal}=0{,}055 + 0{,}001(30\text{ grader} - \theta_{maks})\)</span>, der θ<sub>maks</sub> er vinkelen hvor GZ<sub>maks</sub> opptrer. I tillegg skal arealet under GZ-kurven mellom 30 og 40 grader, eller mellom 30 grader og fyllingsvinkelen dersom denne er mindre enn 40 grader, ikke være mindre enn 0,03 meterradianer.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-1-nummer-7-punkt-1-ledd-1-punkt-2"><article class="legalP" id="kapittel-1-nummer-7-punkt-1-ledd-1-punkt-2-ledd-1">Krengevinkelen hvor GZ<sub>maks</sub> opptrer, skal ikke være mindre enn 15 grader.</article></article></li></ul></article></article></li></ul></article> <article class="defaultP" margin-top="true">§ 9 sjette ledd bokstav b til c blir bokstav c til d.</article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Opptak av oljeemulsjon</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Oljeemulsjon som tas om bord, må ha flammepunkt over 60 °C.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Fartøy som har oljevernsertifikat, kan ta om bord oljeemulsjon i eksterne lukkede tanker på dekk såfremt fartøyets stabilitet er godkjent med last på dekk.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Fartøy som skal ta om bord oljeemulsjon i fartøyets lasterom eller tanker, skal oppfylle følgende krav:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-3-nummer-3-punkt-1"><article class="legalP" id="kapittel-1-foreslåttparagraf-3-nummer-3-punkt-1-ledd-1">Lasterommet eller tanker skal være godkjent for føring av flytende last gjennom fartøyets ordinære fartssertifikat/fartøyinstruks.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-3-nummer-3-punkt-2"><article class="legalP" id="kapittel-1-foreslåttparagraf-3-nummer-3-punkt-2-ledd-1">Stabilitetskravene i § 9 femte ledd bokstav a skal (i tillegg) være oppfylt for lastetilstand i § 9 første ledd bokstav e.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-3-nummer-3-punkt-3"><article class="legalP" id="kapittel-1-foreslåttparagraf-3-nummer-3-punkt-3-ledd-1">Områder om bord på fartøyet der oljevernutstyr opereres, skal ha tilstrekkelig belysning.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-3-nummer-3-punkt-4"><article class="legalP" id="kapittel-1-foreslåttparagraf-3-nummer-3-punkt-4-ledd-1">Det skal være skilt som informerer om forbud mot bruk av åpen flamme.</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-3-nummer-3-punkt-5"><article class="legalP" id="kapittel-1-foreslåttparagraf-3-nummer-3-punkt-5-ledd-1">Arbeidsdekk skal være egnet til bruk i oljevernaksjoner.</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-3-nummer-3-punkt-6"><article class="legalP" id="kapittel-1-foreslåttparagraf-3-nummer-3-punkt-6-ledd-1">Brann- og sikkerhetsplan skal inkludere eksisterende og nytt slokkeutstyr tatt om bord.</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-3-nummer-3-punkt-7"><article class="legalP" id="kapittel-1-foreslåttparagraf-3-nummer-3-punkt-7-ledd-1">Fartøyet skal ha pumpe- og rørsystem for overføring av oljeemulsjon om bord.</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-3-nummer-3-punkt-8"><article class="legalP" id="kapittel-1-foreslåttparagraf-3-nummer-3-punkt-8-ledd-1">Operasjonsområdet og lufterør til tankene skal arrangeres så langt bort fra innredningen som mulig.</article></article></li><li data-li-identifier="i." data-name="i."><article class="listArticle" id="kapittel-1-foreslåttparagraf-3-nummer-3-punkt-9"><article class="legalP" id="kapittel-1-foreslåttparagraf-3-nummer-3-punkt-9-ledd-1">Luker og pumper skal arrangeres med karm eller lignende tiltak for å begrense utslipp av oljeemulsjon tilknyttet operasjon.</article></article></li><li data-li-identifier="j." data-name="j."><article class="listArticle" id="kapittel-1-foreslåttparagraf-3-nummer-3-punkt-10"><article class="legalP" id="kapittel-1-foreslåttparagraf-3-nummer-3-punkt-10-ledd-1">Lasterommet skal ha arrangement for å kunne peiles på åpent dekk med indre diameter på minimum 50 mm.</article></article></li><li data-li-identifier="k." data-name="k."><article class="listArticle" id="kapittel-1-foreslåttparagraf-3-nummer-3-punkt-11"><article class="legalP" id="kapittel-1-foreslåttparagraf-3-nummer-3-punkt-11-ledd-1">Lufterør skal ha areal som er minimum 125&#xa0;% av arealet av fyllerøret.</article></article></li></ul></article><article class="numberedLegalP" data-numerator="4" id="kapittel-1-foreslåttparagraf-3-nummer-4">(4) Før fartøyet tar opp sin ordinære drift, skal lasterom eller tanker som har mellomlagret oljeemulsjon om bord, være tilfredsstillende rengjort og godkjent av tredjepartsfirma.</article><article class="numberedLegalP" data-numerator="5" id="kapittel-1-foreslåttparagraf-3-nummer-5">(5) For fartøy uten egne pumpe- og rørsystemer kan luker til lasterom eller tank tilpasses for gjennomføring av portable systemer for overføring av oljeemulsjon. Luker og gjennomføringer skal være tilpasset som følger:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-3-nummer-5-punkt-1"><article class="legalP" id="kapittel-1-foreslåttparagraf-3-nummer-5-punkt-1-ledd-1">Det skal være tilkobling for lasting av oljeemulsjon.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-3-nummer-5-punkt-2"><article class="legalP" id="kapittel-1-foreslåttparagraf-3-nummer-5-punkt-2-ledd-1">Lufterør skal ha areal som er minimum 125&#xa0;% av arealet av fyllerøret.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-3-nummer-5-punkt-3"><article class="legalP" id="kapittel-1-foreslåttparagraf-3-nummer-5-punkt-3-ledd-1">Peilerør skal ha indre diameter på minimum 50 mm.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-3-nummer-5-punkt-4"><article class="legalP" id="kapittel-1-foreslåttparagraf-3-nummer-5-punkt-4-ledd-1">Tilkoblinger skal utrustes med ventil for å bevare den vanntette integriteten.</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-3-nummer-5-punkt-5"><article class="legalP" id="kapittel-1-foreslåttparagraf-3-nummer-5-punkt-5-ledd-1">Luker skal kunne lukkes straks ved fare.</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-3-nummer-5-punkt-6"><article class="legalP" id="kapittel-1-foreslåttparagraf-3-nummer-5-punkt-6-ledd-1">Styrke i ny/ombygd luke skal tilfredsstille kravene for aktuell fartøytype.</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-3-nummer-5-punkt-7"><article class="legalP" id="kapittel-1-foreslåttparagraf-3-nummer-5-punkt-7-ledd-1">Det skal være karm rundt luken med høyde minimum 100 mm for å forhindre oljesøl på dekk.</article></article></li></ul></article><article class="numberedLegalP" data-numerator="6" id="kapittel-1-foreslåttparagraf-3-nummer-6">(6) Det skal være en tegning med et diagram over rørsystemet om bord som viser<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-3-nummer-6-punkt-1"><article class="legalP" id="kapittel-1-foreslåttparagraf-3-nummer-6-punkt-1-ledd-1">utvendig diameter og rørtykkelse</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-3-nummer-6-punkt-2"><article class="legalP" id="kapittel-1-foreslåttparagraf-3-nummer-6-punkt-2-ledd-1">materialtype benyttet i rør, ventiler og flenser</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-3-nummer-6-punkt-3"><article class="legalP" id="kapittel-1-foreslåttparagraf-3-nummer-6-punkt-3-ledd-1">pumpetype og kapasitet</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-3-nummer-6-punkt-4"><article class="legalP" id="kapittel-1-foreslåttparagraf-3-nummer-6-punkt-4-ledd-1">type vibrasjon-/ekspansjonselement</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-3-nummer-6-punkt-5"><article class="legalP" id="kapittel-1-foreslåttparagraf-3-nummer-6-punkt-5-ledd-1">designtrykk hvis dette overstiger 7 bar</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-3-nummer-6-punkt-6"><article class="legalP" id="kapittel-1-foreslåttparagraf-3-nummer-6-punkt-6-ledd-1">designtemperatur hvis denne overstiger 60 °C</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-3-nummer-6-punkt-7"><article class="legalP" id="kapittel-1-foreslåttparagraf-3-nummer-6-punkt-7-ledd-1">brannklasse, konduktivitetsgrad, maksimalt trykk og maksimal temperatur for plastrør.</article></article></li></ul></article></article> <article class="defaultP" margin-top="true">§ 11 annet ledd skal lyde:</article><article class="numberedLegalP" data-numerator="2" id="kapittel-1-nummer-8">(2) Fartøyet skal ha en egnet og kortfattet operasjonsmanual for oljevernaksjoner. Manualen skal også beskrive sikker operasjon av fartøyet forut for gassfare, og tiltak som skal være ivaretatt forut for og under operasjon. Videre skal risiko for mannskap og bruk av verneutstyr beskrives. Manualen skal beskrive ren og skitten sone om bord. Manualen skal være gitt påtegning for at den er godkjent av den ansvarlige for oljevernplaner eller oljevernaksjoner.</article> <article class="defaultP" margin-top="true">§ 11 nytt tredje ledd skal lyde:</article><article class="numberedLegalP" data-numerator="3" id="kapittel-1-nummer-9">(3) Operasjonsmanualen for fartøy som skal benyttes til mellomlagring av oljeemulsjon i fartøyets lasterom, skal i tillegg beskrive<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-9-punkt-1"><article class="legalP" id="kapittel-1-nummer-9-punkt-1-ledd-1">tankarrangement</article></article></li><li data-li-identifier="b." data-name="b."><article class="listArticle" id="kapittel-1-nummer-9-punkt-2"><article class="legalP" id="kapittel-1-nummer-9-punkt-2-ledd-1">lossesystem</article></article></li><li data-li-identifier="c." data-name="c."><article class="listArticle" id="kapittel-1-nummer-9-punkt-3"><article class="legalP" id="kapittel-1-nummer-9-punkt-3-ledd-1">bruk av gassmåler</article></article></li><li data-li-identifier="d." data-name="d."><article class="listArticle" id="kapittel-1-nummer-9-punkt-4"><article class="legalP" id="kapittel-1-nummer-9-punkt-4-ledd-1">innfestning av utstyr som blir tatt om bord</article></article></li><li data-li-identifier="e." data-name="e."><article class="listArticle" id="kapittel-1-nummer-9-punkt-5"><article class="legalP" id="kapittel-1-nummer-9-punkt-5-ledd-1">montering av nytt rørsystemer, og stenging av nødvendige rørsystemer</article></article></li><li data-li-identifier="f." data-name="f."><article class="listArticle" id="kapittel-1-nummer-9-punkt-6"><article class="legalP" id="kapittel-1-nummer-9-punkt-6-ledd-1">prosedyrer for å forhindre overfylling av lasterom eller tanker</article></article></li><li data-li-identifier="g." data-name="g."><article class="listArticle" id="kapittel-1-nummer-9-punkt-7"><article class="legalP" id="kapittel-1-nummer-9-punkt-7-ledd-1">rengjøringsprosedyre.</article></article></li></ul></article> <article class="defaultP" margin-top="true">§ 12 skal lyde:</article><article class="futureLegalArticle" data-name="§12" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Kvalifikasjonskrav</span></span><article class="legalP" id="kapittel-1-foreslåttparagraf-4-ledd-1">Fører av fartøy som ikke er underlagt forskrift om kvalifikasjoner og sertifikater for sjøfolk § 3, skal minst tilfredsstille krav til fører av fiskefartøy med største lengde 10,67 meter eller mer. Alternativt kan fritidsskippersertifikat i samsvar med forskrift 22. desember 2011 nr. 1523 om kvalifikasjoner og sertifikater for sjøfolk § 29 godtas for fartøy med største lengde under 15 meter som ikke er fiskefartøy.</article></article> <article class="defaultP" margin-top="true">§ 13 skal lyde:</article><article class="futureLegalArticle" data-name="§13" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Helse, miljø og sikkerhet</span></span><article class="legalP" id="kapittel-1-foreslåttparagraf-5-ledd-1">Det er førers ansvar å sørge for at fartøyet er delt i ren og skitten sone for å unngå skader på personell og miljø. Personell som skal utføre oppgaver som inngår i fartøyets oljevernaktiviteter, skal ha opplæring som gjør dem i stand til å operere oljevernutstyr på en sikker måte. Opplæringen skal dokumenteres, og det skal klart fremgå hva som er gjennomgått i opplæringen. Opplæring i henhold til denne bestemmelsen skal repeteres med ikke mer enn 5 års mellomrom.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2022-03-21-460/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. april 2022.</article></section></main></body></html>