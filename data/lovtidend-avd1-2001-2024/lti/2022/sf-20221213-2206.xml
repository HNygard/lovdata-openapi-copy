<!DOCTYPE html><html lang="nb"><head><title>Stortingsvedtak om tollavgift for 2023</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-12-13-2206</dd><dt class="dokid">DokumentID</dt><dd class="dokid">LTI/forskrift/2022-12-13-2206</dd><dt class="ministry">Departement</dt><dd class="ministry"><ul><li>Stortinget</li></ul></dd><dt class="dateInForce">I kraft fra</dt><dd class="dateInForce">Budsjettåret 2023</dd><dt class="basedOn">Hjemmel</dt><dd class="basedOn"><ul><li>lov/1814-05-17/§75</li><li>lov/2022-03-11-8</li></ul></dd><dt class="dateOfPublication">Kunngjort</dt><dd class="dateOfPublication">2022-12-15 13:55</dd><dt class="journalNumber">Journalnummer</dt><dd class="journalNumber">2022-1692</dd><dt class="title">Tittel</dt><dd class="title">Stortingsvedtak om tollavgift for 2023</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Vedtatt av Stortinget 13. desember 2022 med hjemmel i Kongeriket Norges Grunnlov 17. mai 1814 § 75 bokstav a og lov 11. mars 2022 nr. 8 om tollavgift (tollavgiftsloven).</dd><dt class="refid">RefID</dt><dd class="refid">forskrift/2022-12-13-2206</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Stortingsvedtak om tollavgift for 2023<ul class="tocSubUl"><li>§ 1. Plikten til å svare tollavgift</li><li>§ 2. Preferansetollavgiftssatser</li><li>§ 3. Nedsettelse av ordinære tollavgiftssatser i budsjettåret</li><li>§ 4. Handelstiltak – særskilte satser</li><li>§ 5. Klassifisering av varer (tolltariffen) – nye eller endrede oppdelinger</li><li>§ 6. Tolltiltak i krigstid eller ved annen internasjonal krisesituasjon</li></ul></li></ul></dd></dl></header><main class="documentBody" data-lovdata-URL="LTI/forskrift/2022-12-13-2206" id="dokument"><h1>Stortingsvedtak om tollavgift for 2023</h1><article class="legalArticle" data-lovdata-URL="LTI/forskrift/2022-12-13-2206/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Plikten til å svare tollavgift</span></h2><article class="legalP" id="paragraf-1-ledd-1">Fra 1. januar 2023 skal det svares tollavgift ved innførsel av varer etter bestemmelsene i lov 11. mars 2022 nr. 8 om tollavgift og de satser som følger av dette vedtaket.</article><article class="legalP" id="paragraf-1-ledd-2">De ordinære tollavgiftssatsene for 2022 skal fortsatt gjelde fra 1. januar 2023.</article></article><article class="legalArticle" data-lovdata-URL="LTI/forskrift/2022-12-13-2206/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Preferansetollavgiftssatser</span></h2><article class="legalP" id="paragraf-2-ledd-1">Varer som er omfattet av frihandelsavtale inngått med fremmed stat eller gruppe av stater, skal innenfor rammen av slike avtaler innrømmes preferansetollavgiftssats. Tilsvarende gjelder for varer som er omfattet av det generelle preferansesystem for utviklingsland som Norge ensidig gir tollbegunstigelse (Generalized System of Preferences (GSP)).</article><article class="legalP" id="paragraf-2-ledd-2">Gitte kvoter og satser som er omfattet av det generelle preferansesystem for utviklingsland (GSP), videreføres for 2023.</article><article class="legalP" id="paragraf-2-ledd-3">Departementet kan fastsette reduserte satser og andre tollmessige forhold som følger av frihandelsavtale fremforhandlet med annen stat.</article></article><article class="legalArticle" data-lovdata-URL="LTI/forskrift/2022-12-13-2206/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Nedsettelse av ordinære tollavgiftssatser i budsjettåret</span></h2><article class="legalP" id="paragraf-3-ledd-1">Satser på enkelte vareslag kan settes ned som bestemt i tollavgiftsloven § 3-2 om nedsettelse av tollavgiftssatser i budsjettåret.</article></article><article class="legalArticle" data-lovdata-URL="LTI/forskrift/2022-12-13-2206/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Handelstiltak – særskilte satser</span></h2><article class="legalP" id="paragraf-4-ledd-1">Det kan vedtas handelstiltak i form av særskilte satser for tollavgifter som bestemt i tollavgiftsloven § 3-1 annet ledd.</article></article><article class="legalArticle" data-lovdata-URL="LTI/forskrift/2022-12-13-2206/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Klassifisering av varer (tolltariffen) – nye eller endrede oppdelinger</span></h2><article class="legalP" id="paragraf-5-ledd-1">Departementet kan gi forskrift om nye oppdelinger eller endre gjeldende oppdelinger i tolltariffen om klassifisering av varer, dersom endringene verken har nevneverdig betydning for statens inntekter eller har næringsmessige eller handelspolitiske konsekvenser.</article></article><article class="legalArticle" data-lovdata-URL="LTI/forskrift/2022-12-13-2206/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tolltiltak i krigstid eller ved annen internasjonal krisesituasjon</span></h2><article class="legalP" id="paragraf-6-ledd-1">Kongen i statsråd kan fastsette tolltiltak overfor ett eller flere land dersom vilkårene i sikkerhetsunntaksbestemmelsen i Generalavtalen om tolltariffer og handel (GATT 1994) artikkel XXI er oppfylt.</article></article></main></body></html>