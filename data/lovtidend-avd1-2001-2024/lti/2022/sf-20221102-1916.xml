<!DOCTYPE html><html lang="nb"><head><title>Forskrift om endring i forskrift om studier og eksamen ved Nord universitet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-11-02-1916</dd><dt class="dokid">DokumentID</dt><dd class="dokid">LTI/forskrift/2022-11-02-1916</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Nord universitet</li></ul></dd><dt class="dateInForce">I kraft fra</dt><dd class="dateInForce">2022-11-15</dd><dt class="changesToDocuments">Endrer</dt><dd class="changesToDocuments"><ul><li>forskrift/2022-05-11-999</li></ul></dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-10</li><li>lov/2005-04-01-15/§4-3e</li><li>lov/2005-04-01-15/§5-1</li></ul></dd><dt class="dateOfPublication">Kunngjort</dt><dd class="dateOfPublication">2022-11-04 15:15</dd><dt class="journalNumber">Journalnummer</dt><dd class="journalNumber">2022-1439</dd><dt class="title">Tittel</dt><dd class="title">Forskrift om endring i forskrift om studier og eksamen ved Nord universitet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Nord universitet 2. november 2022 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-6, § 3-10, § 4-3e og § 5-1.</dd><dt class="refid">RefID</dt><dd class="refid">forskrift/2022-11-02-1916</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om studier og eksamen ved Nord universitet<ul class="tocSubUl"><li>I<ul class="tocSubUl"><li>§ 6-5. Permisjoner</li><li>§ 9-2. Bortvisning og utestenging fra institusjon</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-11-02-1916" id="dokument"><h1>Forskrift om endring i forskrift om studier og eksamen ved Nord universitet</h1><section class="section" data-name="kapI" id="kapittel-1" data-lovdata-URL="LTI/forskrift/2022-11-02-1916/KAPITTEL_1"><h2 data-text-align="center">I</h2><article class="defaultP">I forskrift 11. mai 2022 nr. 999 om studier og eksamen ved Nord universitet gjøres følgende endringer:</article> <article class="defaultP" margin-top="true">§ 3-6 første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Søknader om tilrettelegging av studiesituasjonen for enkeltstudenter behandles i tråd med lov om universiteter og høyskoler § 4-3c og lov om likestilling og forbud mot diskriminering § 21.</article> <article class="defaultP" margin-top="true">§ 4-7 første ledd skal lyde:</article><article class="numberedLegalP" data-numerator="1" id="kapittel-1-nummer-2">(1) Studenter som har mistet studieretten må som hovedregel søke opptak på nytt på ordinær måte, og kan få godkjent tidligere beståtte emner etter bestemmelsene i § 5-1.</article> <article class="defaultP" margin-top="true">§ 6-5 skal lyde:</article><article class="futureLegalArticle" data-name="§6-5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6-5</span>. <span class="legalArticleTitle">Permisjoner</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Studenter har rett til permisjon fra studiene ved tjeneste etter forsvarsloven § 17, verv i studentpolitiske organer og når det foreligger andre særlige grunner. Studenten skal innvilges permisjon så lenge behovet tilsier det.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) For studenter på studieprogram av minimum 90 studiepoengs omfang, og som har bestått minimum 30 studiepoeng ved studieprogrammet, kan det innvilges permisjon i inntil ett studieår én gang i løpet av studiet uten å oppgi grunn. Permisjon kan ikke innvilges dersom studentens totale studietid overskrider det dobbelte av normert tid.</article></article> <article class="defaultP" margin-top="true">Tredje ledd oppheves.</article> <article class="defaultP" margin-top="true">Fjerde ledd oppheves.</article> <article class="defaultP" margin-top="true">Femte ledd oppheves.</article> <article class="defaultP" margin-top="true">Sjette ledd blir nytt tredje ledd.</article> <article class="defaultP" margin-top="true">Syvende ledd blir nytt fjerde ledd.</article> <article class="defaultP" margin-top="true">§ 7-3 femte ledd skal lyde:</article><article class="numberedLegalP" data-numerator="5" id="kapittel-1-nummer-3">(5) Utsatt eksamen kan tilbys kandidater med fravær som skyldes forhold som reguleres av lov om universiteter og høyskoler § 4-3d ved ordinær eksamen, dersom det foreligger særlige grunner for å sette opp slik eksamen før ny eksamen etter første ledd. Rektor kan i egne retningslinjer vedta at andre spesifikke grupper studenter kan gis tilbud om utsatt eksamen. Dekan avgjør om det skal arrangeres utsatt eksamen i det enkelte emne.</article> <article class="defaultP" margin-top="true">§ 9-2 skal lyde:</article><article class="futureLegalArticle" data-name="§9-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 9-2</span>. <span class="legalArticleTitle">Bortvisning og utestenging fra institusjon</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) En student kan bortvises med umiddelbar virkning hvis studenten forstyrrer undervisningen eller medstudenters arbeid.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Studenter som tross skriftlig advarsel fra studiedirektør opptrer som beskrevet i lov om universiteter og høyskoler § 4-8, første ledd kan etter vedtak i universitetets nemnd for studentsaker bortvises fra bestemte områder ved institusjonen i inntil ett år. Hvis en student etter skriftlig advarsel fra studiedirektør fortsatt ikke respekterer slik bortvisning, kan studenten etter vedtak i universitetets nemnd for studentsaker bli utestengt fra studiet og fratas retten til å gå opp til eksamen ved institusjoner under lov om universiteter og høyskoler i inntil ett år.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) En student som tross skriftlig advarsel fra studiedirektør har brukt klesplagg som helt eller delvis dekker ansiktet i strid med lov om universiteter og høyskoler § 7-9 første ledd, kan etter vedtak av studiedirektør bortvises i inntil ett år. Hvis studenten til tross for skriftlig advarsel fra studiedirektør ikke etterkommer et vedtak om bortvisning, kan studenten etter vedtak i universitetets nemnd for studentsaker utestenges fra studiet i inntil ett år.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2022-11-02-1916/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 15. november 2022.</article></section></main></body></html>