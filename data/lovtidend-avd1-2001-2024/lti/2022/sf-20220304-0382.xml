<!DOCTYPE html><html lang="no"><head><title>Overgangsregler til lov 18. februar 2022 nr. 5 om endringer i forsikringsavtaleloven mv. (forsikringsdistribusjon mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-03-04-382</dd><dt class="dokid">DokumentID</dt><dd class="dokid">LTI/forskrift/2022-03-04-382</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Lovavdelingen</li></ul></dd><dt class="dateInForce">I kraft fra</dt><dd class="dateInForce">2022-07-01</dd><dt class="basedOn">Hjemmel</dt><dd class="basedOn"><ul><li>lov/2022-02-18-5</li></ul></dd><dt class="dateOfPublication">Kunngjort</dt><dd class="dateOfPublication">2022-03-15 14:45</dd><dt class="journalNumber">Journalnummer</dt><dd class="journalNumber">2022-0310</dd><dt class="title">Tittel</dt><dd class="title">Overgangsregler til lov 18. februar 2022 nr. 5 om endringer i forsikringsavtaleloven mv. (forsikringsdistribusjon mv.)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 4. mars 2022 med hjemmel i lov 18. februar 2022 nr. 5 om endringer i forsikringsavtaleloven mv. (forsikringsdistribusjon mv.) del VI nr. 3.</dd><dt class="refid">RefID</dt><dd class="refid">forskrift/2022-03-04-382</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Overgangsregler til lov 18. februar 2022 nr. 5 om endringer i forsikringsavtaleloven mv. (forsikringsdistribusjon mv.)<ul class="tocSubUl"><li>§ 1.</li><li>§ 2.</li><li>§ 3.</li></ul></li></ul></dd></dl></header><main class="documentBody" data-lovdata-URL="LTI/forskrift/2022-03-04-382" id="dokument"><h1>Overgangsregler til lov 18. februar 2022 nr. 5 om endringer i forsikringsavtaleloven mv. (forsikringsdistribusjon mv.)</h1><article class="legalArticle" data-lovdata-URL="LTI/forskrift/2022-03-04-382/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Loven gjelder for avtaler som er inngått før lovens ikrafttredelse, med de særregler som følger av tredje ledd.</article><article class="legalP" id="paragraf-1-ledd-2">Lovens regler om avtaleinngåelse og plikter i forbindelse med avtaleinngåelsen, herunder regler om opplysningsplikt forut for avtaleinngåelsen og regler om angrerett og betenkningstid, gjelder når avtalen inngås etter lovens ikrafttredelse.</article><article class="legalP" id="paragraf-1-ledd-3">For avtaler som er inngått før lovens ikrafttredelse, gjelder følgende særregler:<ul class="defaultList"><li data-li-identifier="a." data-name="a."><article class="listArticle" id="paragraf-1-ledd-3-punkt-1"><article class="legalP" id="paragraf-1-ledd-3-punkt-1-ledd-1">Kravene når forsikringsdistributøren gir kunden en personlig anbefaling etter § 1B-2 og § 11-3, gjelder når den personlige anbefalingen blir gitt etter lovens ikrafttredelse.</article></article></li><li data-li-identifier="b." data-name="b."><article class="listArticle" id="paragraf-1-ledd-3-punkt-2"><article class="legalP" id="paragraf-1-ledd-3-punkt-2-ledd-1">Ved fornyelse av forsikring hvor informasjon etter § 3-3 eller § 12-7 allerede er sendt på tidspunktet for lovens ikrafttredelse, gjelder endringene i § 3-3 første ledd og § 12-7 første ledd ved neste fornyelse av avtalen, likevel slik at § 1B-1 første ledd, jf. § 3-3 første ledd tredje punktum og § 12-7 første ledd tredje punktum, først gjelder fra og med første gang fornyelsen innebærer endringer i avtaleforholdet eller forsikringsdistributøren har opplysninger som tilsier at fornyelse ikke er i samsvar med kundens krav og behov.</article></article></li><li data-li-identifier="c." data-name="c."><article class="listArticle" id="paragraf-1-ledd-3-punkt-3"><article class="legalP" id="paragraf-1-ledd-3-punkt-3-ledd-1">Kapittel 21 gjelder bare når misligholdet inntrer etter lovens ikrafttredelse.</article></article></li></ul></article></article><article class="legalArticle" data-lovdata-URL="LTI/forskrift/2022-03-04-382/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Bestemmelsene gitt i eller i medhold av finanstilsynsloven § 7, jf. § 22-3 tredje ledd, gjelder tilsvarende for ansatte i Forbrukertilsynet og medlemmer av Markedsrådet først fra det tidspunktet lov 18. desember 2020 nr. 146 om finansavtaler trer i kraft.</article></article><article class="legalArticle" data-lovdata-URL="LTI/forskrift/2022-03-04-382/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Overgangsreglene gjelder fra 1. juli 2022.</article></article></main></body></html>