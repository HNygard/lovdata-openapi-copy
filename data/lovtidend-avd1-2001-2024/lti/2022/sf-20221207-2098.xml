<!DOCTYPE html><html lang="no"><head><title>Forskrift om endring i forskrift om restriktive tiltak vedrørende handlinger som undergraver eller truer Ukrainas territorielle integritet, suverenitet, uavhengighet og stabilitet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-12-07-2098</dd><dt class="dokid">DokumentID</dt><dd class="dokid">LTI/forskrift/2022-12-07-2098</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="subunit">Etat</dt><dd class="subunit"><ul><li>Rettsavdelingen</li></ul></dd><dt class="dateInForce">I kraft fra</dt><dd class="dateInForce">2022-12-07</dd><dt class="changesToDocuments">Endrer</dt><dd class="changesToDocuments"><ul><li>forskrift/2014-08-15-1076</li></ul></dd><dt class="basedOn">Hjemmel</dt><dd class="basedOn"><ul><li>forskrift/2014-08-15-1076/§23</li><li>lov/2021-04-16-18/§2</li></ul></dd><dt class="dateOfPublication">Kunngjort</dt><dd class="dateOfPublication">2022-12-07 14:45</dd><dt class="journalNumber">Journalnummer</dt><dd class="journalNumber">2022-1572</dd><dt class="titleShort">Korttittel</dt><dd class="titleShort">Endr. i sanksjonsforskrift Ukraina (territoriell integritet mv.)</dd><dt class="title">Tittel</dt><dd class="title">Forskrift om endring i forskrift om restriktive tiltak vedrørende handlinger som undergraver eller truer Ukrainas territorielle integritet, suverenitet, uavhengighet og stabilitet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Utenriksdepartementet 7. desember 2022 med hjemmel i forskrift 15. august 2014 nr. 1076 om restriktive tiltak vedrørende handlinger som undergraver eller truer Ukrainas territorielle integritet, suverenitet, uavhengighet og stabilitet § 23.</dd><dt class="refid">RefID</dt><dd class="refid">forskrift/2022-12-07-2098</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om restriktive tiltak vedrørende handlinger som undergraver eller truer Ukrainas territorielle integritet, suverenitet, uavhengighet og stabilitet<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-12-07-2098" id="dokument"><h1>Forskrift om endring i forskrift om restriktive tiltak vedrørende handlinger som undergraver eller truer Ukrainas territorielle integritet, suverenitet, uavhengighet og stabilitet</h1><article class="defaultP"><i>På grunn av en feilhenvisning utgår forskriften. Se ny kunngjøring ved forskrift 7. desember 2022 nr. 2100.</i></article><section class="section" data-name="kapI" id="kapittel-1" data-lovdata-URL="LTI/forskrift/2022-12-07-2098/KAPITTEL_1"><h2 data-text-align="center">I</h2><article class="defaultP">I forskrift 15. august 2014 nr. 1076 om restriktive tiltak vedrørende handlinger som undergraver eller truer Ukrainas territorielle integritet, suverenitet, uavhengighet og stabilitet gjøres følgende endringer:</article> <article class="defaultP" margin-top="true">I § 17k gjøres følgende endringer:</article> <article class="defaultP" margin-top="true">Første ledd skal lyde:</article><article class="legalP" id="kapittel-1-ledd-1">Det er forbudt direkte eller indirekte å yte faglig bistand, formidlingstjenester, finansiering eller finansiell bistand knyttet til handel med, formidling eller transport til tredjeland, herunder overføring mellom fartøyer, av råolje eller petroleumsprodukter som er oppført i vedlegg XXV, som har opprinnelse i Russland eller har blitt eksportert fra Russland.</article> <article class="defaultP" margin-top="true">Fjerde ledd skal lyde:</article><article class="legalP" id="kapittel-1-ledd-2">Det er forbudt å handle med, formidle eller transportere til tredjeland, herunder ved omlasting mellom skip, råolje som hører inn under KN-kode 2709&#xa0;00, fra og med 5. desember 2022, eller petroleumsprodukter som hører inn under KN-kode 2710, fra og med 5. februar 2023, som er oppført i vedlegg XXV, som har opprinnelse i Russland eller har blitt eksportert fra Russland.</article> <article class="defaultP" margin-top="true">Femte ledd skal lyde:</article><article class="legalP" id="kapittel-1-ledd-3">Forbudet i fjerde ledd gjelder fra og med det tidspunktet Utenriksdepartementet beslutter et pristak på russisk olje. Fra og med Utenriksdepartementets beslutning og hver etterfølgende beslutning om endring av denne beslutningen skal forbudene i første og fjerde ledd i en periode på 90 dager ikke gjelde for transport av produkter som er oppført i vedlegg XXV, som har opprinnelse i Russland eller har blitt eksportert fra Russland, og for direkte eller indirekte yting av faglig bistand, formidlingstjenester, finansiering eller finansiell bistand knyttet til transporten, forutsatt at<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">transporten eller ytingen av faglig bistand, formidlingstjenester, finansiering eller finansiell bistand knyttet til transporten er basert på en kontrakt som er inngått før ikrafttredelsesdatoen for hver etterfølgende beslutning fra Utenriksdepartementet, og</article></article></li><li data-li-identifier="b." data-name="b."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">kjøpsprisen per fat ikke overstiger prisen fastsatt i vedlegg XXVIII på den nevnte kontraktens inngåelsesdato.</article></article></li></ul></article> <article class="defaultP" margin-top="true">Sjette ledd skal lyde:</article><article class="legalP" id="kapittel-1-ledd-4">Forbudene i første og fjerde ledd gjelder ikke<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">fra og med 5. desember 2022 for råolje som hører inn under KN-kode 2709 00, og fra og med 5. februar 2023 for petroleumsprodukter som hører inn under KN-kode 2710, som har opprinnelse i Russland eller <i>har</i> blitt eksportert fra Russland, forutsatt at kjøpsprisen per fat av disse produktene ikke overstiger prisen fastsatt i vedlegg XXVIII,</article></article></li><li data-li-identifier="b." data-name="b."><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">råolje eller petroleumsprodukter som oppført i vedlegg XXV dersom disse varene har opprinnelse i et tredjeland og kun lastes i, sendes fra eller er i transitt gjennom Russland, forutsatt at varene verken har russisk opprinnelse eller eier,</article></article></li><li data-li-identifier="c." data-name="c."><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">transport, teknisk bistand, formidlingstjenester, finansiering eller finansiell bistand knyttet til slik transport, av produktene omhandlet i vedlegg XXIX til tredjeland oppført i vedlegget, i den perioden som er angitt i vedlegget,</article></article></li><li data-li-identifier="d." data-name="d."><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">fra og med 5. desember 2022 for råolje som hører inn under KN-kode 2709 00, som har opprinnelse i Russland eller har blitt eksportert fra Russland, med en kjøpspris som overstiger prisen fastsatt i vedlegg XXVIII, som ble lastet på et fartøy i lastehavnen før 5. desember 2022 og losses i bestemmelseshavnen før 19. januar 2023.</article></article></li></ul></article> <article class="defaultP" margin-top="true">Syvende ledd skal lyde:</article><article class="legalP" id="kapittel-1-ledd-5">Dersom et fartøy, etter ikrafttredelsen av en beslutning fra Utenriksdepartementet om endring av oljepristaket, har transportert russisk råolje eller petroleumsprodukter som omhandlet i fjerde ledd, og operatøren som var ansvarlig for transporten visste eller hadde rimelig grunn til å mistenke at nevnte råolje eller petroleumsprodukter var kjøpt til en pris som overstiger kjøpsprisen fastsatt i vedlegg XXVIII på datoen for kontraktinngåelsen for det nevnte kjøpet, er det forbudt å yte tjenestene nevnt i første ledd knyttet til dette fartøyets transport av råolje eller petroleumsprodukter som har opprinnelse i Russland eller eksporteres fra Russland, som nevnt i fjerde ledd, i 90 dager etter lossing av lasten som var kjøpt til en pris som overstiger pristaket.</article> <article class="defaultP" margin-top="true">Nytt niende ledd skal lyde:</article><article class="legalP" id="kapittel-1-ledd-6">Forbudene i første og fjerde ledd gjelder ikke for transport eller yting av faglig bistand, formidlingstjenester, finansiering eller finansiell bistand knyttet til transport som er nødvendig for omgående å hindre eller begrense en hendelse som kan få alvorlige og betydelige følger for menneskers helse og sikkerhet eller for miljøet, eller som respons ved naturkatastrofer, forutsatt at Utenriksdepartementet umiddelbart ble varslet så snart hendelsen ble oppdaget.</article> <article class="defaultP" margin-top="true">Vedlegg XXVIII erstattes av følgende:</article><span class="futuretitle" id="kapittel-1-foreslåttittel-1">Vedlegg XXVIII. Priser referert til i § 17 femte ledd bokstav b</span><article class="defaultP"><table><thead><tr><th data-text-align="left" data-vertical-align="top"><i>CN code</i></th><th data-text-align="left" data-vertical-align="top"><i>Description</i></th><th data-text-align="center" data-vertical-align="top"><i>Price per barrel (USD)</i></th><th data-text-align="center" data-vertical-align="top"><i>Date of application</i></th></tr></thead><tbody><tr><td data-text-align="left" data-vertical-align="top">2709 00</td><td data-text-align="left" data-vertical-align="top">Petroleum oils and oils obtained from bituminous minerals, crude</td><td data-text-align="center" data-vertical-align="top">60</td><td data-text-align="center" data-vertical-align="top">5 December 2022</td></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2022-12-07-2098/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>