<!DOCTYPE html><html lang="nb"><head><title>Forskrift om endring i utlånsforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-12-09-2120</dd><dt class="dokid">DokumentID</dt><dd class="dokid">LTI/forskrift/2022-12-09-2120</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finansmarkedsavdelingen</li></ul></dd><dt class="dateInForce">I kraft fra</dt><dd class="dateInForce">2023-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-12-09-2648</li></ul></dd><dt class="basedOn">Hjemmel</dt><dd class="basedOn"><ul><li>lov/2015-04-10-17/§1-7</li></ul></dd><dt class="dateOfPublication">Kunngjort</dt><dd class="dateOfPublication">2022-12-09 15:25</dd><dt class="journalNumber">Journalnummer</dt><dd class="journalNumber">2022-1592</dd><dt class="titleShort">Korttittel</dt><dd class="titleShort">Endr. i utlånsforskriften</dd><dt class="title">Tittel</dt><dd class="title">Forskrift om endring i utlånsforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 9. desember 2022 med hjemmel i lov 10. april 2015 nr. 17 om finansforetak og finanskonsern (finansforetaksloven) § 1-7.</dd><dt class="refid">RefID</dt><dd class="refid">forskrift/2022-12-09-2120</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i utlånsforskriften<ul class="tocSubUl"><li>I<ul class="tocSubUl"><li>§ 2. Virkeområde</li><li>§ 16. Refinansiering</li><li>§ 17. Fleksibilitet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-12-09-2120" id="dokument"><h1>Forskrift om endring i utlånsforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2022-12-09-2120/KAPITTEL_1"><h2 data-text-align="center">I</h2><article class="defaultP">I forskrift 9. desember 2020 nr. 2648 om finansforetakenes utlånspraksis (utlånsforskriften) gjøres følgende endringer:</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Forskriften gjelder finansforetakenes utlånspraksis ved utlån til forbrukere. Forskriften gjelder også for utenlandske finansforetak som driver virksomhet i Norge i medhold av finansforetaksloven § 5-2, § 5-3, § 5-5 og § 5-6.</article><article class="legalP" id="kapittel-1-foreslåttparagraf-1-ledd-2">Kapittel 1, 2 og 6 gjelder for alle lån omfattet av denne forskriften.</article><article class="legalP" id="kapittel-1-foreslåttparagraf-1-ledd-3">Kapittel 3 gjelder for lån med pant i bolig, herunder fritidsbolig, til forbrukere.</article><article class="legalP" id="kapittel-1-foreslåttparagraf-1-ledd-4">Kapittel 4 gjelder for usikrede lån til forbrukere (forbrukslån).</article><article class="legalP" id="kapittel-1-foreslåttparagraf-1-ledd-5">Kapittel 5 gjelder for lån til forbrukere med pant i andre eiendeler enn bolig.</article><article class="legalP" id="kapittel-1-foreslåttparagraf-1-ledd-6">Med forbruker menes i denne forskriften en fysisk person som anses som forbruker etter lov 18. desember 2020 nr. 146 om finansavtaler § 1-4 første ledd.</article></article> <article class="defaultP" margin-top="true">§ 3 fjerde ledd skal lyde:</article><article class="legalP" id="kapittel-1-ledd-1">Forskriften gjelder ikke avtaler der kunden utelukkende hefter med en gjenstand som på avtaletidspunktet blir deponert hos kredittgiveren.</article> <article class="defaultP" margin-top="true">Nåværende § 3 fjerde ledd blir nytt § 3 femte ledd og skal lyde:</article><article class="legalP" id="kapittel-1-ledd-2">Lån som nevnt i første til fjerde ledd skal ikke regnes med ved beregning av verdien av innvilgede lån etter § 12 første og annet ledd, § 15 første ledd og § 17 første ledd.</article> <article class="defaultP" margin-top="true">§ 5 første ledd skal lyde:</article><article class="legalP" id="kapittel-1-ledd-3">Finansforetaket skal ikke yte lån dersom kunden ikke vil ha tilstrekkelige midler til å dekke normale utgifter til livsopphold ved en renteøkning på 3 prosentpoeng på kundens samlede gjeld, men slik at finansforetaket uansett skal legge til grunn en rente på minst 7 prosent.</article> <article class="defaultP" margin-top="true">§ 6 annet ledd oppheves.</article> <article class="defaultP" margin-top="true">§ 7 annet ledd oppheves. Nåværende § 7 tredje og fjerde ledd blir nytt § 7 annet og tredje ledd.</article> <article class="defaultP" margin-top="true">§ 8 annet ledd oppheves.</article> <article class="defaultP" margin-top="true">§ 10 nr. 2 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">har pant i samme bolig, eller på refinansieringstidspunktet ikke har høyere belåningsgrad enn det eksisterende lånet,</article></article></li></ul></article> <article class="defaultP" margin-top="true">§ 11 oppheves.</article> <article class="defaultP" margin-top="true">§ 12 annet ledd skal lyde:</article><article class="legalP" id="kapittel-1-ledd-4">Første ledd gjelder ikke lån med pant i bolig i Oslo kommune. Finansforetaket kan hvert kvartal innvilge lån med pant i bolig i Oslo kommune som ikke oppfyller ett eller flere av vilkårene i § 5, § 6, § 7 og § 9, for inntil 8 prosent av verdien av innvilgede lån med pant i bolig i Oslo kommune eller inntil 15 millioner kroner.</article> <article class="defaultP" margin-top="true">§ 12 tredje ledd skal lyde:</article><article class="legalP" id="kapittel-1-ledd-5">Lån som er refinansiert i medhold av § 10, skal ikke regnes med ved beregning av verdien av innvilgede lån etter første og annet ledd.</article> <article class="defaultP" margin-top="true">Nytt kapittel 5 skal ha følgende tittel:</article><span class="futuretitle" id="kapittel-1-foreslåttittel-1">Kapittel 5. Utlån med annet pant enn bolig</span> <article class="defaultP" margin-top="true">I nytt kapittel 5 skal ny § 16 lyde:</article><article class="futureLegalArticle" data-name="§16" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Refinansiering</span></span><article class="legalP" id="kapittel-1-foreslåttparagraf-2-ledd-1">Denne forskriften er ikke til hinder for at lån med pant i andre eiendeler enn bolig kan erstattes med nytt lån (refinansiering), selv om det refinansierte lånet ikke oppfyller ett eller flere av vilkårene i § 5 og § 6, men der det refinansierte lånet:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">ikke overstiger det eksisterende lånet eller lånenes størrelse på refinansieringstidspunktet og</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">ikke øker summen av renter, gebyrer og andre kostnader som kunden skal betale i forhold til summen av kostnadene ved nedbetaling av eksisterende gjeld.</article></article></li></ul></article></article> <article class="defaultP" margin-top="true">Ny § 17 skal lyde:</article><article class="futureLegalArticle" data-name="§17" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Fleksibilitet</span></span><article class="legalP" id="kapittel-1-foreslåttparagraf-3-ledd-1">Finansforetak kan yte lån med pant i andre eiendeler enn bolig som ikke oppfyller ett eller flere av vilkårene i § 5 og § 6, for inntil 10 prosent av verdien av innvilgede lån med pant i andre eiendeler enn bolig hvert kvartal.</article><article class="legalP" id="kapittel-1-foreslåttparagraf-3-ledd-2">Finansforetaket skal fastsette rammer og retningslinjer for innvilgelse av lån som angitt i første ledd.</article><article class="legalP" id="kapittel-1-foreslåttparagraf-3-ledd-3">Lån som er refinansiert i medhold av § 16, skal ikke regnes med ved beregning av verdien av innvilgede lån etter første ledd.</article><article class="legalP" id="kapittel-1-foreslåttparagraf-3-ledd-4">Finansforetaket skal hvert kvartal rapportere til styret eller ledelsen for utenlandske finansforetak om hvor stor andel av verdien av innvilgede lån som er innvilget etter denne paragraf.</article></article> <article class="defaultP" margin-top="true">Nåværende kapittel 5 blir nytt kapittel 6.</article> <article class="defaultP" margin-top="true">Nåværende § 16 blir ny § 18.</article> <article class="defaultP" margin-top="true">Nåværende § 17 blir ny § 19.</article> <article class="defaultP" margin-top="true">Nåværende § 17 annet ledd oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2022-12-09-2120/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft fra 1. januar 2023.</article><article class="legalP" id="kapittel-2-ledd-2">Finansforetakene skal senest ha tilpasset seg forskriftens regler for utlån med pant i andre eiendeler enn bolig innen 1. juli 2023.</article></section></main></body></html>