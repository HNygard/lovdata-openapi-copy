<!DOCTYPE html><html lang="nb"><head><title>Forskrift om endring i forskrift til lov om Bankenes sikringsfond</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-12-19-2287</dd><dt class="dokid">DokumentID</dt><dd class="dokid">LTI/forskrift/2022-12-19-2287</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finansmarkedsavdelingen</li></ul></dd><dt class="dateInForce">I kraft fra</dt><dd class="dateInForce">2022-12-19</dd><dt class="changesToDocuments">Endrer</dt><dd class="changesToDocuments"><ul><li>forskrift/2018-12-19-2145</li></ul></dd><dt class="basedOn">Hjemmel</dt><dd class="basedOn"><ul><li>lov/2018-03-23-3/§9</li><li>lov/2018-03-23-2</li></ul></dd><dt class="dateOfPublication">Kunngjort</dt><dd class="dateOfPublication">2022-12-20 10:25</dd><dt class="journalNumber">Journalnummer</dt><dd class="journalNumber">2022-1779</dd><dt class="title">Tittel</dt><dd class="title">Forskrift om endring i forskrift til lov om Bankenes sikringsfond</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 19. desember 2022 med hjemmel i lov 23. mars 2018 nr. 3 om Bankenes sikringsfond § 9 annet ledd og lov 23. mars 2018 nr. 2 om endringer i finansforetaksloven mv. (innskuddsgaranti og krisehåndtering av banker) del IV nr. 3 og 4.</dd><dt class="refid">RefID</dt><dd class="refid">forskrift/2022-12-19-2287</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til lov om Bankenes sikringsfond<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-12-19-2287" id="dokument"><h1>Forskrift om endring i forskrift til lov om Bankenes sikringsfond</h1><section class="section" data-name="kapI" id="kapittel-1" data-lovdata-URL="LTI/forskrift/2022-12-19-2287/KAPITTEL_1"><h2 data-text-align="center">I</h2><article class="defaultP">I forskrift 19. desember 2018 nr. 2145 til lov om Bankenes sikringsfond gjøres følgende endring:</article> <article class="defaultP" margin-top="true">§ 4 tredje ledd skal lyde:</article><article class="legalP" id="kapittel-1-ledd-1">Overføringen av eiendeler og forpliktelser forvaltet av Bankenes sikringsfond i medhold av tidligere gjeldende kapittel 19 i finansforetaksloven skal skje innen 31. desember 2023, med regnskapsmessig virkning fra 1. januar 2023. Fordelingen av eiendeler og forpliktelser skal baseres på verdier pr. 1. januar 2019 med etterfølgende verdiutvikling, tillagt innkrevet bidrag til krisetiltaksfondet, fratrukket kostnad ved administrasjon av fondet. Midler som disponeres av krisehåndteringsmyndigheten skal regnskapsmessig presenteres som egenkapital i Bankenes sikringsfond inntil overføringen er foretatt.</article></section><section class="section" data-name="kapII" id="kapittel-2" data-lovdata-URL="LTI/forskrift/2022-12-19-2287/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft straks.</article></section></main></body></html>