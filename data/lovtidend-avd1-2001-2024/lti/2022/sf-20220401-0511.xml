<!DOCTYPE html><html lang="no"><head><title>Forskrift om utøvelse av fangst av vågehval</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-04-01-511</dd><dt class="dokid">DokumentID</dt><dd class="dokid">LTI/forskrift/2022-04-01-511</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeriavdelingen</li></ul></dd><dt class="dateInForce">I kraft fra</dt><dd class="dateInForce">2022-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-03-31-312</li></ul></dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§15</li><li>lov/2008-06-06-37/§16</li><li>lov/2008-06-06-37/§18</li></ul></dd><dt class="dateOfPublication">Kunngjort</dt><dd class="dateOfPublication">2022-04-01 16:10</dd><dt class="journalNumber">Journalnummer</dt><dd class="journalNumber">2022-0397</dd><dt class="title">Tittel</dt><dd class="title">Forskrift om utøvelse av fangst av vågehval</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 1.april 2022 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 15, § 16 og § 18.</dd><dt class="refid">RefID</dt><dd class="refid">forskrift/2022-04-01-511</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om utøvelse av fangst av vågehval<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Hovedregel</li><li>§ 5. Kompetanse og opplæring</li><li>§ 6. Forbud</li><li>§ 7. Avliving av vågehval</li><li>§ 8. Krav til våpen, ammunisjon og fangstutstyr</li><li>§ 9. Dumping</li><li>§ 10. Bemyndigelse</li><li>§ 11. Straff</li><li>§ 12. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2022-04-01-511" id="dokument"><h1>Forskrift om utøvelse av fangst av vågehval</h1><article class="legalArticle" data-lovdata-URL="LTI/forskrift/2022-04-01-511/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å sikre dyrevelferdsmessig forsvarlig avliving av vågehval.</article></article><article class="legalArticle" data-lovdata-URL="LTI/forskrift/2022-04-01-511/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder fangst av vågehval fra norsk fartøy.</article></article><article class="legalArticle" data-lovdata-URL="LTI/forskrift/2022-04-01-511/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">«Forløper» er tau mellom harpun og vinsj, som brukes til å trekke påskutt hval inn til fartøysiden.</article></article><article class="legalArticle" data-lovdata-URL="LTI/forskrift/2022-04-01-511/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Hovedregel</span></h2><article class="legalP" id="paragraf-4-ledd-1">Det skal brukes fangstmetoder som beskytter dyrene mot fare for unødige påkjenninger og belastninger.</article></article><article class="legalArticle" data-lovdata-URL="LTI/forskrift/2022-04-01-511/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kompetanse og opplæring</span></h2><article class="legalP" id="paragraf-5-ledd-1">Den som skal delta i utøvelse av fangst av vågehval må gjennomgå teoretisk og praktisk opplæring.</article><article class="legalP" id="paragraf-5-ledd-2">Skytter må årlig avlegge godkjente skyteprøver med harpunkanon og rifle. Skyteprøve med rifle må avlegges med samme våpen og type ammunisjon som skal benyttes under fangsten.</article><article class="legalP" id="paragraf-5-ledd-3">Fiskeridirektoratet fastsetter nærmere bestemmelser om krav til skyteprøvene, kurs og praktiske prøver.</article></article><article class="legalArticle" data-lovdata-URL="LTI/forskrift/2022-04-01-511/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Forbud</span></h2><article class="legalP" id="paragraf-6-ledd-1">Det er forbudt<ul class="defaultList"><li data-li-identifier="a." data-name="a."><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">å bruke harpun uten påmontert armert harpungranat.</article></article></li><li data-li-identifier="b." data-name="b."><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">å ha om bord andre granater enn godkjent harpungranat (Hvalgranat-99).</article></article></li><li data-li-identifier="c." data-name="c."><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">å bruke ammunisjon med ekspanderende kule.</article></article></li><li data-li-identifier="d." data-name="d."><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">å jakte på ny vågehval før påskutt hval er avlivet.</article></article></li><li data-li-identifier="e." data-name="e."><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">å pumpe luft eller komprimerte gasser inn i vågehvalkroppen.</article></article></li><li data-li-identifier="f." data-name="f."><article class="listArticle" id="paragraf-6-ledd-1-punkt-6"><article class="legalP" id="paragraf-6-ledd-1-punkt-6-ledd-1">å legge til kai før granaten er tatt av harpunen og harpunen er tatt ut av kanonen.</article></article></li></ul></article></article><article class="legalArticle" data-lovdata-URL="LTI/forskrift/2022-04-01-511/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Avliving av vågehval</span></h2><article class="legalP" id="paragraf-7-ledd-1">Det skal brukes godkjent harpungranat (Hvalgranat-99) til avliving av vågehval. Skuddet skal rettes mot hvalens brystparti i en vinkel mest mulig fra siden sett i forhold til hvalens lengdeakse.</article><article class="legalP" id="paragraf-7-ledd-2">Påskutt vågehval som ikke er drept ved harpunskudd skal snarest mulig avlives med rifleskudd mot hjernen, som ligger i hodets midtlinje i området like langt bak øyet som blåsehullet ligger foran øyet.</article></article><article class="legalArticle" data-lovdata-URL="LTI/forskrift/2022-04-01-511/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Krav til våpen, ammunisjon og fangstutstyr</span></h2><article class="legalP" id="paragraf-8-ledd-1">Fartøy som skal delta i fangst av vågehval skal ha følgende utstyr ombord:<ul class="defaultList"><li data-li-identifier="a." data-name="a."><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">Kanon kaliber 2″ (50 mm) eller større festet på et stativ som er solid festet til dekket og forsterket med kraftige stag. Fartøyets baug skal være tilstrekkelig avstivet, slik at stativet ved skuddavløsning ikke gir større svikt i overkanten enn 1/4″ (6 mm).</article></article></li><li data-li-identifier="b." data-name="b."><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">Rifle kaliber.375 eller større med helmantlet rundneset ammunisjon med anslagsenergi på minst 350 kgm (3432 joule) på 100 m.</article></article></li><li data-li-identifier="c." data-name="c."><article class="listArticle" id="paragraf-8-ledd-1-punkt-3"><article class="legalP" id="paragraf-8-ledd-1-punkt-3-ledd-1">Harpun med to klør. I utslått posisjon skal avstanden mellom klørenes spisser være minst 15″ (38 cm). Tillatt harpunvekt for 50 og 60 mm harpun er henholdsvis 13,5 kg–14,5 kg og 15, 5 kg–16,5 kg. For samtlige harpuner skal harpunlegg og klør tåle en strekk på minst 5000 kg. Strekkprøvede harpuner skal være tilstrekkelig merket.</article></article></li><li data-li-identifier="d." data-name="d."><article class="listArticle" id="paragraf-8-ledd-1-punkt-4"><article class="legalP" id="paragraf-8-ledd-1-punkt-4-ledd-1">Minst 3 forløpere, hver på minst 60 m. Forløpere skal ha godkjent bruddstyrke/sertifikat. Minste tillatte diameter for forløpere av typen Spectron eller tilsvarende materiale er 10 mm. Forløper med mindre diameter kan brukes, dersom denne har dokumentert tilsvarende styrke. Minste tillatte diameter for forløpere av nylon er 16 mm.</article></article></li><li data-li-identifier="e." data-name="e."><article class="listArticle" id="paragraf-8-ledd-1-punkt-5"><article class="legalP" id="paragraf-8-ledd-1-punkt-5-ledd-1">Fjæringsanordning eller sluringsmekanisme på vinsjen som tåler strekkbelastning på minst 5000 kg og har en vandring på minst 1,5 m.</article></article></li><li data-li-identifier="f." data-name="f."><article class="listArticle" id="paragraf-8-ledd-1-punkt-6"><article class="legalP" id="paragraf-8-ledd-1-punkt-6-ledd-1">Maskindrevet vinsj til inn- og opphiving av hvalen. Vinsjen skal tåle en belastning på minst 5000 kg og ha en trekkraft på minst 2500 kg.</article></article></li><li data-li-identifier="g." data-name="g."><article class="listArticle" id="paragraf-8-ledd-1-punkt-7"><article class="legalP" id="paragraf-8-ledd-1-punkt-7-ledd-1">Fartøyet skal ha en tønne festet til masten. Tønnen skal være hvitmalt med et svart 30 cm bredt rundtgående belte midt på tønnen.</article></article></li></ul></article><article class="legalP" id="paragraf-8-ledd-2">Fiskeridirektoratet kan i særlige tilfeller dispensere fra bestemmelsen.</article><article class="legalP" id="paragraf-8-ledd-3">Skytevåpen og ammunisjon skal under fangsten alltid oppbevares lett tilgjengelig på dekk.</article></article><article class="legalArticle" data-lovdata-URL="LTI/forskrift/2022-04-01-511/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Dumping</span></h2><article class="legalP" id="paragraf-9-ledd-1">Dumping av hvalrester skal skje på en måte som ikke fører til ulempe for utøvelse av fiske eller er til allmenn sjenanse.</article></article><article class="legalArticle" data-lovdata-URL="LTI/forskrift/2022-04-01-511/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Bemyndigelse</span></h2><article class="legalP" id="paragraf-10-ledd-1">Fiskeridirektoratet kan endre forskriften og gi nærmere bestemmelser som er nødvendige for å oppnå en rasjonell, hensiktsmessig og dyrevelferdsmessig forsvarlig utøvelse eller gjennomføring av fangst.</article></article><article class="legalArticle" data-lovdata-URL="LTI/forskrift/2022-04-01-511/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Straff</span></h2><article class="legalP" id="paragraf-11-ledd-1">Den som forsettlig eller uaktsomt overtrer bestemmelser gitt i eller med hjemmel i denne forskriften straffes i medhold av havressurslova § 61, § 64 og § 65.</article></article><article class="legalArticle" data-lovdata-URL="LTI/forskrift/2022-04-01-511/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" id="paragraf-12-ledd-1">Forskriften trer i kraft 1. april 2022. Samtidig oppheves forskrift 31. mars 2000 nr. 312 om utøvelse av fangst av vågehval.</article></article></main></body></html>