<!DOCTYPE html><html lang="nb"><head><title>Forskrift om endring i forskrift om infisert sone for høypatogen aviær influensa</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-10-22-1780</dd><dt class="dokid">DokumentID</dt><dd class="dokid">LTI/forskrift/2022-10-22-1780</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="dateInForce">I kraft fra</dt><dd class="dateInForce">2022-10-22</dd><dt class="changesToDocuments">Endrer</dt><dd class="changesToDocuments"><ul><li>forskrift/2022-06-23-1161</li></ul></dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§19</li><li>forskrift/2003-12-19-1790</li><li>forskrift/2006-04-07-444</li></ul></dd><dt class="dateOfPublication">Kunngjort</dt><dd class="dateOfPublication">2022-10-24 09:50</dd><dt class="journalNumber">Journalnummer</dt><dd class="journalNumber">2022-1388</dd><dt class="title">Tittel</dt><dd class="title">Forskrift om endring i forskrift om infisert sone for høypatogen aviær influensa</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 22. oktober 2022 med hjemmel i lov 19. desember 2003 nr. 124 om matproduksjon og mattrygghet mv. (matloven) § 19 tredje ledd, jf. delegeringsvedtak 19. desember 2003 nr. 1790 og delegeringsvedtak 7. april 2006 nr. 444.</dd><dt class="refid">RefID</dt><dd class="refid">forskrift/2022-10-22-1780</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om infisert sone for høypatogen aviær influensa<ul class="tocSubUl"><li>I<ul class="tocSubUl"><li>§ 3. Krav til hold utendørs</li><li>§ 4. Krav til biosikkerhetstiltak</li><li>§ 5. Oppbevaring og tildeling av vann og fôr</li><li>§ 6. Bruk av utendørs vannreservoar for annet bruk enn drikkevann</li><li>§ 8. Forbud mot dyreansamlinger</li><li>§ 10. Utsetting av fuglevilt og bruk av fugler til jakttrening</li><li>§ 12. Økologisk produksjon</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-10-22-1780" id="dokument"><h1>Forskrift om endring i forskrift om infisert sone for høypatogen aviær influensa</h1><section class="section" data-name="kapI" id="kapittel-1" data-lovdata-URL="LTI/forskrift/2022-10-22-1780/KAPITTEL_1"><h2 data-text-align="center">I</h2><article class="defaultP">I forskrift 23. juni 2022 nr. 1161 om infisert sone for høypatogen aviær influensa gjøres følgende endringer:</article> <article class="defaultP" margin-top="true">Ny tittel skal lyde:</article><article class="defaultP"><i>Forskrift om infisert sone for høypatogen aviær influensa og Newcastlesyke</i></article> <article class="defaultP" margin-top="true">§ 1 første ledd skal lyde:</article><article class="legalP" id="kapittel-1-ledd-1">Formålet med denne forskriften er å hindre spredning av høypatogen aviær influensa til fugler og mennesker, og spredning av Newcastlesyke til fugler.</article> <article class="defaultP" margin-top="true">§ 2 andre punktum skal lyde:</article><article class="legalP" id="kapittel-1-ledd-2">Infisert sone omfatter områder som angitt i forskriftens vedlegg 1 for høypatogen aviær influensa og områder som angitt i vedlegg 2 for Newcastlesyke.</article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Krav til hold utendørs</span></span><article class="legalP" id="kapittel-1-foreslåttparagraf-1-ledd-1">I infisert sone er det forbudt å holde fugler i anlegg utendørs.</article><article class="legalP" id="kapittel-1-foreslåttparagraf-1-ledd-2">Forbudet gjelder ikke:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">i anlegg hvor uteområdet består av en innhegning med tett tak og vegger av nett eller annet egnet materiale, slik at fuglene er beskyttet mot direkte og indirekte kontakt med ville fugler.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">i anlegg med inntil 50 fugler og hvor produkter fra dyrene kun benyttes i egen husholdning, der fuglene har tilgang til et inngjerdet uteareal på mindre enn 40 m<sup>2</sup> med tak av finmasket nett.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">for brevduer som foretar øvelsesflygning i nærområdet sitt i soner for høypatogen aviær influensa.</article></article></li></ul></article><article class="legalP" id="kapittel-1-foreslåttparagraf-1-ledd-3">Mattilsynet kan, etter søknad, gi unntak fra forbudet på andre vilkår.</article></article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Krav til biosikkerhetstiltak</span></span><article class="legalP" id="kapittel-1-foreslåttparagraf-2-ledd-1">I anlegg med næringsrettet dyrehold der fugler holdes, gjelder bestemmelsene om smittevern i dyrehelseforskriften.</article><article class="legalP" id="kapittel-1-foreslåttparagraf-2-ledd-2">I andre anlegg der fugler holdes, skal enhver vaske hender og utstyr før og etter kontakt med fuglene. Det skal benyttes eget skotøy eller skoovertrekk ved kontakt med fuglene eller på deres oppholdsareal.</article></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Oppbevaring og tildeling av vann og fôr</span></span><article class="legalP" id="kapittel-1-foreslåttparagraf-3-ledd-1">All tildeling av vann og fôr til fugler skal skje under tett tak.</article><article class="legalP" id="kapittel-1-foreslåttparagraf-3-ledd-2">I infisert sone er det forbudt å forsyne fugler med drikkevann fra overflatevannsreservoarer som ikke er beskyttet mot ville fugler og andre dyr.</article><article class="legalP" id="kapittel-1-foreslåttparagraf-3-ledd-3">I infisert sone er det likevel tillatt å forsyne fugler med overflatevann som ville vannfugler har tilgang til, forutsatt at vannet er behandlet på en måte som sikrer inaktivering av virus som er relevant for sonen, og at det er truffet biosikringstiltak mot overføring av smitte etter behandling.</article><article class="legalP" id="kapittel-1-foreslåttparagraf-3-ledd-4">I infisert sone er det forbudt å oppbevare fôr til fugler ubeskyttet mot ville fugler og andre dyr.</article></article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Bruk av utendørs vannreservoar for annet bruk enn drikkevann</span></span><article class="legalP" id="kapittel-1-foreslåttparagraf-4-ledd-1">I infisert sone er det forbudt å bruke utendørs vannreservoarer for annet bruk enn drikkevann til fugler.</article><article class="legalP" id="kapittel-1-foreslåttparagraf-4-ledd-2">Mattilsynet kan gi unntak fra forbudet dersom det er truffet biosikringstiltak for å forebygge overføring av virus som er relevant for sonen, dersom bruken av utendørs vannreservoarer er nødvendig av dyrevelferdsårsaker og vannreservoarene er tilstrekkelig beskyttet mot ville vannfugler.</article></article> <article class="defaultP" margin-top="true">§ 7 første ledd første punktum skal lyde:</article><article class="legalP" id="kapittel-1-ledd-3">I infisert sone for høypatogen aviær influensa er det forbudt å holde ender og gjess sammen med andre fjørfearter.</article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Forbud mot dyreansamlinger</span></span><article class="legalP" id="kapittel-1-foreslåttparagraf-5-ledd-1">I infisert sone er det forbudt å samle fugler på markeder, skuer, utstillinger eller i forbindelse med kulturelle arrangementer. Fugler som holdes i infisert sone kan ikke delta på slike arrangementer utenfor den infiserte sonen fuglene holdes i til vanlig.</article><article class="legalP" id="kapittel-1-foreslåttparagraf-5-ledd-2">Mattilsynet kan gi unntak fra forbudet i første ledd første punktum dersom det er truffet biosikringstiltak for å forebygge risikoen for overføring av virus som forårsaker høypatogen aviær influensa og Newcastlesyke.</article></article> <article class="defaultP" margin-top="true">§ 9 første ledd skal lyde:</article><article class="legalP" id="kapittel-1-ledd-4">I infisert sone for høypatogen aviær influensa er det forbudt å bruke lokkefugler av ordenene andefugler (Anseriformes) og vade-, måse- og alkefugler (Charadriiformes).</article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Utsetting av fuglevilt og bruk av fugler til jakttrening</span></span><article class="legalP" id="kapittel-1-foreslåttparagraf-6-ledd-1">I infisert sone er det forbudt å sette ut fuglevilt.</article><article class="legalP" id="kapittel-1-foreslåttparagraf-6-ledd-2">I infisert sone for Newcastlesyke er det forbudt å bruke duer til trening av jakthunder.</article></article> <article class="defaultP" margin-top="true">§ 11 første ledd skal lyde:</article><article class="legalP" id="kapittel-1-ledd-5">Det er forbudt å flytte viltlevende fugler med opprinnelse fra infisert sone og produkter av animalsk opprinnelse fra disse, innenfor og ut av infisert sone.</article> <article class="defaultP" margin-top="true">§ 12 skal lyde:</article><article class="futureLegalArticle" data-name="§12" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Økologisk produksjon</span></span><article class="legalP" id="kapittel-1-foreslåttparagraf-7-ledd-1">Dyrehold med fugl som er godkjent i henhold til regelverket for økologisk produksjon, mister ikke sin status som følge av etterlevelse av kravene i denne forskrift.</article></article> <article class="defaultP" margin-top="true">Vedlegg 1 og nytt vedlegg 2 skal lyde:</article><span class="futuretitle" id="kapittel-1-foreslåttittel-1">Vedlegg 1</span><article class="legalP" id="kapittel-1-ledd-6">Følgende kommuner inngår i infisert sone for høypatogen aviær influensa:<ul class="defaultList"><li><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">Kvitsøy</article></article></li><li><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">Randaberg</article></article></li><li><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">Sandnes</article></article></li><li><article class="listArticle" id="kapittel-1-ledd-6-punkt-4"><article class="legalP" id="kapittel-1-ledd-6-punkt-4-ledd-1">Sola</article></article></li><li><article class="listArticle" id="kapittel-1-ledd-6-punkt-5"><article class="legalP" id="kapittel-1-ledd-6-punkt-5-ledd-1">Stavanger</article></article></li><li><article class="listArticle" id="kapittel-1-ledd-6-punkt-6"><article class="legalP" id="kapittel-1-ledd-6-punkt-6-ledd-1">Klepp</article></article></li><li><article class="listArticle" id="kapittel-1-ledd-6-punkt-7"><article class="legalP" id="kapittel-1-ledd-6-punkt-7-ledd-1">Time</article></article></li><li><article class="listArticle" id="kapittel-1-ledd-6-punkt-8"><article class="legalP" id="kapittel-1-ledd-6-punkt-8-ledd-1">Gjesdal</article></article></li><li><article class="listArticle" id="kapittel-1-ledd-6-punkt-9"><article class="legalP" id="kapittel-1-ledd-6-punkt-9-ledd-1">Hjelmeland</article></article></li><li><article class="listArticle" id="kapittel-1-ledd-6-punkt-10"><article class="legalP" id="kapittel-1-ledd-6-punkt-10-ledd-1">Strand</article></article></li><li><article class="listArticle" id="kapittel-1-ledd-6-punkt-11"><article class="legalP" id="kapittel-1-ledd-6-punkt-11-ledd-1">Bjerkreim</article></article></li><li><article class="listArticle" id="kapittel-1-ledd-6-punkt-12"><article class="legalP" id="kapittel-1-ledd-6-punkt-12-ledd-1">Lund</article></article></li><li><article class="listArticle" id="kapittel-1-ledd-6-punkt-13"><article class="legalP" id="kapittel-1-ledd-6-punkt-13-ledd-1">Sokndal</article></article></li><li><article class="listArticle" id="kapittel-1-ledd-6-punkt-14"><article class="legalP" id="kapittel-1-ledd-6-punkt-14-ledd-1">Eigersund</article></article></li><li><article class="listArticle" id="kapittel-1-ledd-6-punkt-15"><article class="legalP" id="kapittel-1-ledd-6-punkt-15-ledd-1">Hå</article></article></li></ul></article><span class="futuretitle" id="kapittel-1-foreslåttittel-2">Vedlegg 2</span><article class="legalP" id="kapittel-1-ledd-7">Følgende kommuner inngår i infisert sone for Newcastlesyke:<ul class="defaultList"><li><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">Vestby</article></article></li><li><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">Nordre Follo</article></article></li><li><article class="listArticle" id="kapittel-1-ledd-7-punkt-3"><article class="legalP" id="kapittel-1-ledd-7-punkt-3-ledd-1">Ås</article></article></li><li><article class="listArticle" id="kapittel-1-ledd-7-punkt-4"><article class="legalP" id="kapittel-1-ledd-7-punkt-4-ledd-1">Frogn</article></article></li><li><article class="listArticle" id="kapittel-1-ledd-7-punkt-5"><article class="legalP" id="kapittel-1-ledd-7-punkt-5-ledd-1">Nesodden</article></article></li><li><article class="listArticle" id="kapittel-1-ledd-7-punkt-6"><article class="legalP" id="kapittel-1-ledd-7-punkt-6-ledd-1">Enebakk</article></article></li><li><article class="listArticle" id="kapittel-1-ledd-7-punkt-7"><article class="legalP" id="kapittel-1-ledd-7-punkt-7-ledd-1">Aremark</article></article></li><li><article class="listArticle" id="kapittel-1-ledd-7-punkt-8"><article class="legalP" id="kapittel-1-ledd-7-punkt-8-ledd-1">Fredrikstad</article></article></li><li><article class="listArticle" id="kapittel-1-ledd-7-punkt-9"><article class="legalP" id="kapittel-1-ledd-7-punkt-9-ledd-1">Halden</article></article></li><li><article class="listArticle" id="kapittel-1-ledd-7-punkt-10"><article class="legalP" id="kapittel-1-ledd-7-punkt-10-ledd-1">Hvaler</article></article></li><li><article class="listArticle" id="kapittel-1-ledd-7-punkt-11"><article class="legalP" id="kapittel-1-ledd-7-punkt-11-ledd-1">Indre Østfold</article></article></li><li><article class="listArticle" id="kapittel-1-ledd-7-punkt-12"><article class="legalP" id="kapittel-1-ledd-7-punkt-12-ledd-1">Marker</article></article></li><li><article class="listArticle" id="kapittel-1-ledd-7-punkt-13"><article class="legalP" id="kapittel-1-ledd-7-punkt-13-ledd-1">Moss</article></article></li><li><article class="listArticle" id="kapittel-1-ledd-7-punkt-14"><article class="legalP" id="kapittel-1-ledd-7-punkt-14-ledd-1">Rakkestad</article></article></li><li><article class="listArticle" id="kapittel-1-ledd-7-punkt-15"><article class="legalP" id="kapittel-1-ledd-7-punkt-15-ledd-1">Råde</article></article></li><li><article class="listArticle" id="kapittel-1-ledd-7-punkt-16"><article class="legalP" id="kapittel-1-ledd-7-punkt-16-ledd-1">Sarpsborg</article></article></li><li><article class="listArticle" id="kapittel-1-ledd-7-punkt-17"><article class="legalP" id="kapittel-1-ledd-7-punkt-17-ledd-1">Skiptvet</article></article></li><li><article class="listArticle" id="kapittel-1-ledd-7-punkt-18"><article class="legalP" id="kapittel-1-ledd-7-punkt-18-ledd-1">Våler</article></article></li><li><article class="listArticle" id="kapittel-1-ledd-7-punkt-19"><article class="legalP" id="kapittel-1-ledd-7-punkt-19-ledd-1">Oslo</article></article></li><li><article class="listArticle" id="kapittel-1-ledd-7-punkt-20"><article class="legalP" id="kapittel-1-ledd-7-punkt-20-ledd-1">Asker</article></article></li><li><article class="listArticle" id="kapittel-1-ledd-7-punkt-21"><article class="legalP" id="kapittel-1-ledd-7-punkt-21-ledd-1">Bærum</article></article></li><li><article class="listArticle" id="kapittel-1-ledd-7-punkt-22"><article class="legalP" id="kapittel-1-ledd-7-punkt-22-ledd-1">Lillestrøm</article></article></li><li><article class="listArticle" id="kapittel-1-ledd-7-punkt-23"><article class="legalP" id="kapittel-1-ledd-7-punkt-23-ledd-1">Nes</article></article></li><li><article class="listArticle" id="kapittel-1-ledd-7-punkt-24"><article class="legalP" id="kapittel-1-ledd-7-punkt-24-ledd-1">Horten</article></article></li><li><article class="listArticle" id="kapittel-1-ledd-7-punkt-25"><article class="legalP" id="kapittel-1-ledd-7-punkt-25-ledd-1">Tønsberg</article></article></li><li><article class="listArticle" id="kapittel-1-ledd-7-punkt-26"><article class="legalP" id="kapittel-1-ledd-7-punkt-26-ledd-1">Sandefjord</article></article></li><li><article class="listArticle" id="kapittel-1-ledd-7-punkt-27"><article class="legalP" id="kapittel-1-ledd-7-punkt-27-ledd-1">Larvik</article></article></li><li><article class="listArticle" id="kapittel-1-ledd-7-punkt-28"><article class="legalP" id="kapittel-1-ledd-7-punkt-28-ledd-1">Holmestrand</article></article></li><li><article class="listArticle" id="kapittel-1-ledd-7-punkt-29"><article class="legalP" id="kapittel-1-ledd-7-punkt-29-ledd-1">Færder</article></article></li><li><article class="listArticle" id="kapittel-1-ledd-7-punkt-30"><article class="legalP" id="kapittel-1-ledd-7-punkt-30-ledd-1">Ringerike</article></article></li><li><article class="listArticle" id="kapittel-1-ledd-7-punkt-31"><article class="legalP" id="kapittel-1-ledd-7-punkt-31-ledd-1">Hole</article></article></li><li><article class="listArticle" id="kapittel-1-ledd-7-punkt-32"><article class="legalP" id="kapittel-1-ledd-7-punkt-32-ledd-1">Jevnaker</article></article></li><li><article class="listArticle" id="kapittel-1-ledd-7-punkt-33"><article class="legalP" id="kapittel-1-ledd-7-punkt-33-ledd-1">Drammen</article></article></li><li><article class="listArticle" id="kapittel-1-ledd-7-punkt-34"><article class="legalP" id="kapittel-1-ledd-7-punkt-34-ledd-1">Lier</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2022-10-22-1780/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>