<!DOCTYPE html><html lang="no"><head><title>Midlertidig forskrift om endring i forskrifter etter barnevernloven for å håndtere høyt antall ankomster av fordrevne fra Ukraina</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-06-20-1116</dd><dt class="dokid">DokumentID</dt><dd class="dokid">LTI/forskrift/2022-06-20-1116</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Barnevernsavdelingen</li></ul></dd><dt class="dateInForce">I kraft fra</dt><dd class="dateInForce">2022-06-20 – 2023-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-10-27-1283</li><li>forskrift/2003-12-18-1659</li><li>forskrift/2003-12-11-1564</li></ul></dd><dt class="basedOn">Hjemmel</dt><dd class="basedOn"><ul><li>lov/1992-07-17-100/§2-3</li><li>lov/1992-07-17-100/§4-22</li><li>lov/1992-07-17-100/§5-8</li></ul></dd><dt class="dateOfPublication">Kunngjort</dt><dd class="dateOfPublication">2022-06-22 15:50</dd><dt class="journalNumber">Journalnummer</dt><dd class="journalNumber">2022-0880</dd><dt class="title">Tittel</dt><dd class="title">Midlertidig forskrift om endring i forskrifter etter barnevernloven for å håndtere høyt antall ankomster av fordrevne fra Ukraina</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Barne- og familiedepartementet 20. juni 2022 med hjemmel i lov 17. juli 1992 nr. 100 om barneverntjenester (barnevernloven) § 2-3 fjerde ledd, § 4-22 fjerde ledd og § 5-8 første ledd.</dd><dt class="refid">RefID</dt><dd class="refid">forskrift/2022-06-20-1116</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om endring i forskrifter etter barnevernloven for å håndtere høyt antall ankomster av fordrevne fra Ukraina<ul class="tocSubUl"><li>I</li><li>II</li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/forskrift/2022-06-20-1116" id="dokument"><h1>Midlertidig forskrift om endring i forskrifter etter barnevernloven for å håndtere høyt antall ankomster av fordrevne fra Ukraina</h1><section class="section" data-name="kapI" id="kapittel-1" data-lovdata-URL="LTI/forskrift/2022-06-20-1116/KAPITTEL_1"><h2 data-text-align="center">I</h2><article class="defaultP">I forskrift 27. oktober 2003 nr. 1283 om godkjenning av private og kommunale institusjoner som skal benyttes for barn som plasseres utenfor hjemmet med hjemmel i barnevernloven, skal § 4 andre ledd nytt tredje punktum lyde:</article><article class="legalP" id="kapittel-1-ledd-1">Når det som følge av et høyt antall ankomster til Norge av personer fordrevet fra Ukraina er nødvendig for å ivareta ansvaret etter barnevernloven § 5A-1, kan midlertidig godkjenning gis for en periode på inntil tolv måneder.</article></section><section class="section" data-name="kapII" id="kapittel-2" data-lovdata-URL="LTI/forskrift/2022-06-20-1116/KAPITTEL_2"><h2 data-text-align="center">II</h2><article class="defaultP">I forskrift 11. desember 2003 nr. 1564 om tilsyn med barn i barneverninstitusjoner for omsorg og behandling skal § 8 nytt syvende ledd lyde:</article><article class="legalP" id="kapittel-2-ledd-1">Når det som følge av et høyt antall ankomster til Norge av personer fordrevet fra Ukraina er nødvendig for at statsforvalteren skal kunne prioritere sine tilsynsoppgaver på en formålstjenlig og forsvarlig måte, kan statsforvalteren uten hinder av minstekravene i annet ledd, vurdere hvor mange årlige tilsyn som skal føres ved besøk i det enkelte omsorgssenteret eller familiebaserte botilbudet.</article></section><section class="section" data-name="kapIII" id="kapittel-3" data-lovdata-URL="LTI/forskrift/2022-06-20-1116/KAPITTEL_3"><h2 data-text-align="center">III</h2><article class="defaultP">I forskrift 18. desember 2003 nr. 1659 om fosterhjem gjøres følgende endringer:</article> <article class="defaultP" margin-top="true">§ 7 nytt fjerde ledd skal lyde:</article><article class="legalP" id="kapittel-3-ledd-1">Når det som følge av et høyt antall ankomster til Norge av personer fordrevet fra Ukraina er nødvendig for at barneverntjenesten skal kunne prioritere sine oppgaver på en formålstjenlig og forsvarlig måte, kan antall oppfølgingsbesøk jf. tredje ledd, reduseres til minimum 2 ganger i året selv om barnet har vært plassert i fosterhjemmet i mindre enn 2 år. Det er en forutsetning at barnevernstjenesten vurderer forholdene i fosterhjemmet som gode. Barnevernstjenesten skal orientere statsforvalteren når unntaksadgangen benyttes.</article> <article class="defaultP" margin-top="true">§ 9 nytt syvende ledd skal lyde:</article><article class="legalP" id="kapittel-3-ledd-2">Når det som følge av et høyt antall ankomster til Norge av personer fordrevet fra Ukraina er nødvendig for at fosterhjemskommunen skal kunne prioritere sine oppgaver etter barnevernloven på en formålstjenlig og forsvarlig måte, kan antall tilsynsbesøk jf. første ledd, reduseres til minimum 2 ganger i året selv om barnet har bodd i fosterhjemmet i mindre enn 2 år og barnet er under 15 år. Det er en forutsetning at fosterhjemskommunen vurderer forholdene i fosterhjemmet som gode og at barnevernstjenesten i omsorgskommunen samtykker. Barn som er fylt 15 år må samtykke. Fosterhjemskommunen skal orientere statsforvalteren når unntaksadgangen benyttes.</article></section><section class="section" data-name="kapIV" id="kapittel-4" data-lovdata-URL="LTI/forskrift/2022-06-20-1116/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Forskriften trer i kraft straks og oppheves 1. juli 2023.</article></section></main></body></html>