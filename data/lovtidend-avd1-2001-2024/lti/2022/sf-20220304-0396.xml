<!DOCTYPE html><html lang="no"><head><title>Vedtak om endring i vedtekter for Norsk Tipping AS</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-03-04-396</dd><dt class="dokid">DokumentID</dt><dd class="dokid">LTI/forskrift/2022-03-04-396</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for medier og kunst</li></ul></dd><dt class="dateInForce">I kraft fra</dt><dd class="dateInForce">2022-03-04</dd><dt class="changesToDocuments">Endrer</dt><dd class="changesToDocuments"><ul><li>forskrift/1992-12-11-1266</li></ul></dd><dt class="basedOn">Hjemmel</dt><dd class="basedOn"><ul><li>lov/1992-08-28-103/§3</li><li>forskrift/2013-04-05-342</li></ul></dd><dt class="dateOfPublication">Kunngjort</dt><dd class="dateOfPublication">2022-03-17 15:20</dd><dt class="journalNumber">Journalnummer</dt><dd class="journalNumber">2022-0321</dd><dt class="title">Tittel</dt><dd class="title">Vedtak om endring i vedtekter for Norsk Tipping AS</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kultur- og likestillingsdepartementet 4. mars 2022 med hjemmel i lov 28. august 1992 nr. 103 om pengespill m.v. (pengespilloven) § 3, jf. delegeringsvedtak 5. april 2013 nr. 342.</dd><dt class="refid">RefID</dt><dd class="refid">forskrift/2022-03-04-396</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om endring i vedtekter for Norsk Tipping AS<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-03-04-396" id="dokument"><h1>Vedtak om endring i vedtekter for Norsk Tipping AS</h1><section class="section" data-name="kapI" id="kapittel-1" data-lovdata-URL="LTI/forskrift/2022-03-04-396/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I vedtekter 11. desember 1992 nr. 1266 for Norsk Tipping AS gjøres følgende endringer:</article> <article class="defaultP" margin-top="true">§ 5 første ledd skal lyde:</article><article class="legalP" id="kapittel-1-ledd-2">Kultur- og likestillingsdepartementet fastsetter selskapets årsregnskap etter forslag fra styret og godkjenner styrets årsmelding.</article> <article class="defaultP" margin-top="true">§ 6 andre ledd skal lyde:</article><article class="legalP" id="kapittel-1-ledd-3">Generalforsamling for Norsk Tipping avholdes hvert år i tilknytning til selskapets årsmøte. Det skal føres protokoll fra generalforsamlingen. Selskapet skal følge allmennaksjeloven § 6-16a retningslinjer om fastsettelse av lønn og annen godtgjørelse til ledende personer i noterte selskaper, § 6-16b rapport om lønn og annen godtgjørelse til ledende personer i noterte selskaper og forskrift om retningslinjer og rapport om godtgjørelse for ledende personer. Retningslinjer i samsvar med asal. § 6-16a og forskriften skal legges frem for godkjennelse for ordinær generalforsamling fra og med 2022. Retningslinjene skal også inneholde en redegjørelse om hvordan «Statens retningslinjer for lederlønn i selskaper med statlig eierandel» er fulgt opp i selskapets eventuelle heleide datterselskaper. Lønnsrapport i samsvar med asal. § 6-16b og forskriften skal senest legges frem for ordinær generalforsamling fra og med 2023. Instruks til selskapet gis enten ved protokollert vedtak i generalforsamling eller ved brev direkte fra Kultur- og likestillingsdepartementet.</article></section><section class="section" data-name="kapII" id="kapittel-2" data-lovdata-URL="LTI/forskrift/2022-03-04-396/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>