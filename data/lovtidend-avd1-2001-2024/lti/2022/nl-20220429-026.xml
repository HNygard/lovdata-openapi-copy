<!DOCTYPE html><html lang="no"><head><title>Lov om endringer i grenseloven, utlendingsloven og politiregisterloven (etablering av systemer for inn- og utreise, fremreise og passasjerlisteopplysninger mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2022-04-29-26</dd><dt class="dokid">DokumentID</dt><dd class="dokid">LTI/lov/2022-04-29-26</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer, 2022-04-29</dd><dt class="changesToDocuments">Endrer</dt><dd class="changesToDocuments"><ul><li>lov/2008-05-15-35</li><li>lov/2010-05-28-16</li><li>lov/2018-04-20-8</li></ul></dd><dt class="legalArea">Rettsområde</dt><dd class="legalArea"><ul><li>EU/EØS-rett &gt; Schengen</li> <li>Familie-, person- og barnerett &gt; Personrett. Personvern</li> <li>Forvaltnings- og kommunalrett &gt; Statistikk. Registrering</li> <li>Forvaltnings- og kommunalrett &gt; Politi</li> <li>Stats-, statsforfatnings- og statsborgerrett &gt; Grenser</li> <li>Transport og kommunikasjoner &gt; Havner</li> <li>Utlendingsrett</li></ul></dd><dt class="dateOfPublication">Kunngjort</dt><dd class="dateOfPublication">2022-04-29 11:50</dd><dt class="journalNumber">Journalnummer</dt><dd class="journalNumber">2022-0357</dd><dt class="eeaReferences">EØS-henvisning</dt><dd class="eeaReferences">forordning (EU) 2017/2226, <br />forordning (EU) 2017/2225, <br />forordning (EU) 2018/1240</dd><dt class="titleShort">Korttittel</dt><dd class="titleShort">Endringslov til grenseloven, utlendingsloven og politiregisterloven</dd><dt class="title">Tittel</dt><dd class="title">Lov om endringer i grenseloven, utlendingsloven og politiregisterloven (etablering av systemer for inn- og utreise, fremreise og passasjerlisteopplysninger mv.)</dd><dt class="miscInformation">Annet om dokumentet</dt><dd class="miscInformation">Prop.229 L (2020–2021), Innst.161 L (2021–2022), Lovvedtak 51 (2021–2022). Stortingets første og andre gangs behandling hhv. 17. og 22. mars 2022. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2022-04-29-26</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i grenseloven, utlendingsloven og politiregisterloven (etablering av systemer for inn- og utreise, fremreise og passasjerlisteopplysninger mv.)<ul class="tocSubUl"><li>I<ul class="tocSubUl"><li>§ 9 a. Fremreisetillatelse</li><li>§ 91. Ansvar for utgifter mv.</li></ul></li><li>II</li><li>III<ul class="tocSubUl"><li>§ 8. Gjennomføring av EU-rettsakter og bistand fra europeiske grensekontrollteam</li><li>§ 16. Forhåndsmelding om reisende og mannskap</li><li>§ 16 a. Forhåndsmelding om passasjerer (PNR-opplysninger)</li><li>§ 17. Kontroll av sjøfolk som fratrer stilling på fartøy mv.</li><li>§ 16. Adgang til riket for sjøfolk som fratrer stilling mv.</li><li>§ 22. Adgang til å gjennomføre utlendingskontroll</li></ul></li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2022-04-29-26" id="dokument"><h1>Lov om endringer i grenseloven, utlendingsloven og politiregisterloven (etablering av systemer for inn- og utreise, fremreise og passasjerlisteopplysninger mv.)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 15. mai 2008 nr. 35 om utlendingers adgang til riket og deres opphold her (utlendingsloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 28. mai 2010 nr. 16 om behandling av opplysninger i politiet og påtalemyndigheten (politiregisterloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 20. april 2018 nr. 8 om grensetilsyn og grensekontroll av personer (grenseloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2022-04-29-26/KAPITTEL_1"><h2 data-text-align="center">I</h2><article class="defaultP">I lov 15. mai 2008 nr. 35 om utlendingers adgang til riket og deres opphold her gjøres følgende endringer:</article> <article class="defaultP" margin-top="true">Kapittel 2 overskriften skal lyde:</article><span class="futuretitle" id="kapittel-1-foreslåttittel-1">Kapittel 2. Visum, kontroll og bortvisning mv.</span> <article class="defaultP" margin-top="true">Ny § 9 a skal lyde:</article><article class="futureLegalArticle" data-name="§9a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 9 a</span>. <span class="legalArticleTitle">Fremreisetillatelse</span></span><article class="legalP" id="kapittel-1-foreslåttparagraf-1-ledd-1">Europaparlaments- og rådsforordning (EU) 2018/1240 om etableringen av fremreisesystemet (ETIAS-forordningen) gjelder som lov.</article><article class="legalP" id="kapittel-1-foreslåttparagraf-1-ledd-2">Kongen kan gi forskrift om gjennomføringen av forordningen, blant annet om saksbehandlingen for søknader om fremreisetillatelse og hvem som er klageinstans.</article></article> <article class="defaultP" margin-top="true">§ 17 første ledd bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">når utlendingen ikke viser visum eller fremreisetillatelse når dette er nødvendig,</article></article></li></ul></article> <article class="defaultP" margin-top="true">§ 17 første ledd ny bokstav n skal lyde:<ul class="defaultList"><li data-li-identifier="n)" data-name="n)"><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">når utlendingen nekter å avgi biometrisk personinformasjon når det er påkrevd etter rettsakten i grenseloven § 8 første ledd nr. 1 artikkel 6 nr. 1 bokstav f.</article></article></li></ul></article> <article class="defaultP" margin-top="true">§ 23 første ledd bokstav c tredje punktum skal lyde:</article><article class="legalP" id="kapittel-1-ledd-1">Unntak gjelder også for utenlandske sjøfolk som arbeider om bord på utenlandsk registrert sjøfartøy.</article> <article class="defaultP" margin-top="true">§ 80 første ledd skal lyde:</article><article class="legalP" id="kapittel-1-ledd-2">Forvaltningsloven og personopplysningsloven gjelder med mindre annet er bestemt i eller i medhold av lov.</article> <article class="defaultP" margin-top="true">§ 84 a første ledd skal lyde:</article><article class="legalP" id="kapittel-1-ledd-3">Utlendingsmyndighetene skal uten hinder av taushetsplikt utlevere opplysninger til politiet når det er nødvendig for politiets oppgaver etter loven her eller grenseloven kapittel 3.</article> <article class="defaultP" margin-top="true">§ 90 syvende ledd første og annet punktum skal lyde:</article><article class="legalP" id="kapittel-1-ledd-4">Dersom slikt pålegg som nevnt i sjette ledd ikke blir fulgt, utreisefrist ikke er gitt, eller det er konkrete holdepunkter for å anta at utlendingen ikke vil forlate riket innen utløpet av fristen, kan politiet uttransportere utlendingen. Når særlige grunner taler for det, kan utlendingen bli ført til et annet land enn det vedkommende kom fra.</article> <article class="defaultP" margin-top="true">§ 91 skal lyde:</article><article class="futureLegalArticle" data-name="§91" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 91</span>. <span class="legalArticleTitle">Ansvar for utgifter mv.</span></span><article class="legalP" id="kapittel-1-foreslåttparagraf-2-ledd-1">En utlending som i medhold av loven uttransporteres, plikter å betale utgiftene ved sin egen utreise. Utlendingen skal også betale utgifter til vakthold når dette er nødvendig fordi det er grunn til å frykte at utlendingen vil motsette seg retur eller oppføre seg truende eller farlig i forbindelse med utreisen. Kravet er tvangsgrunnlag for utlegg.</article><article class="legalP" id="kapittel-1-foreslåttparagraf-2-ledd-2">Er det stilt garanti for utgifter etter første ledd, kan utgiftene kreves dekket av garantisten. Kravet er tvangsgrunnlag for utlegg.</article><article class="legalP" id="kapittel-1-foreslåttparagraf-2-ledd-3">Når en utlending som er kommet med sjøfartøy eller luftfartøy, eller som er brakt til riket av en transportør som utfører yrkesmessig landtransport av personer, blir bortvist, plikter transportmiddelets eier eller leier enten å ta utlendingen om bord igjen, på annen måte bringe utlendingen ut av riket, eller dekke utgifter som måtte bli påført det offentlige ved at utlendingen uttransporteres. På samme måte foreligger det en plikt til å ta om bord mannskap og dekke utgifter til eskorte av utlendingen ut av riket når politiet finner dette nødvendig. Tilsvarende ansvar som transportmiddelets eier eller leier har etter dette leddet, gjelder for transportmiddelets fører eller agent i riket.</article><article class="legalP" id="kapittel-1-foreslåttparagraf-2-ledd-4">Tredje ledd gjelder tilsvarende ved utvisning som reaksjon på overtredelse av lovens regler om innreise og ved uttransportering av en utlending som nektes innreise til riket på grunn av et fortsatt gjeldende utvisningsvedtak.</article><article class="legalP" id="kapittel-1-foreslåttparagraf-2-ledd-5">Tredje ledd gjelder tilsvarende for sjøfolk om bord på sjøfartøy som har forlatt fartøyet i strid med § 16 første ledd. Ansvaret omfatter da også utgifter som måtte bli påført det offentlige i inntil tre måneder ved utlendingens opphold i riket.</article><article class="legalP" id="kapittel-1-foreslåttparagraf-2-ledd-6">For utenlandsk blindpassasjer gjelder tredje og femte ledd tilsvarende, uten hensyn til om utlendingen har forlatt fartøyet i strid med § 16 første ledd.</article><article class="legalP" id="kapittel-1-foreslåttparagraf-2-ledd-7">Dersom utgiftene ved at utlendingen uttransporteres ikke dekkes etter første til femte ledd, dekkes de av staten.</article><article class="legalP" id="kapittel-1-foreslåttparagraf-2-ledd-8">Ansvaret etter tredje, fjerde, femte og sjette ledd gjelder ikke ved innreise over indre Schengengrense.</article><article class="legalP" id="kapittel-1-foreslåttparagraf-2-ledd-9">Bestemmelsen gjelder ikke for utlendinger som overføres fra Norge til et annet land i henhold til Dublin III-forordningen, jf. § 32 fjerde ledd.</article></article> <article class="defaultP" margin-top="true">§ 100 annet ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-9-punkt-1"><article class="legalP" id="kapittel-1-foreslåttparagraf-2-ledd-9-punkt-1-ledd-1">politiets oppgaver etter loven her eller grenseloven kapittel 3,</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/lov/2022-04-29-26/KAPITTEL_2"><h2 data-text-align="center">II</h2><article class="defaultP">I lov 28. mai 2010 nr. 16 om behandling av opplysninger i politiet og påtalemyndigheten skal § 69 første ledd nr. 11 lyde:<ul class="defaultList"><li data-li-identifier="11." data-name="11."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">gjennomføring av bestemmelsene om utlevering og taushetsplikt, jf. kapittel 5 og 6, herunder at opplysninger i nærmere bestemte registre alltid er omfattet av taushetsplikten.</article></article></li></ul></article> </section><section class="section" data-name="kapIII" id="kapittel-3" data-lovdata-URL="LTI/lov/2022-04-29-26/KAPITTEL_3"><h2 data-text-align="center">III</h2><article class="defaultP">I lov 20. april 2018 nr. 8 om grensetilsyn og grensekontroll av personer gjøres følgende endringer:</article> <article class="defaultP" margin-top="true">§ 1 første ledd annet punktum skal lyde:</article><article class="legalP" id="kapittel-3-ledd-1">Loven skal også legge til rette for lovlig bevegelse over grensene og bidra til å bekjempe grensekryssende kriminalitet, ulovlig innvandring og trusler mot folkehelsen.</article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Gjennomføring av EU-rettsakter og bistand fra europeiske grensekontrollteam</span></span><article class="legalP" id="kapittel-3-foreslåttparagraf-1-ledd-1">Følgende rettsakter gjelder som lov:<ul class="defaultList"><li data-li-identifier="1." data-name="1."><article class="listArticle" id="kapittel-3-foreslåttparagraf-1-ledd-1-punkt-1"><article class="legalP" id="kapittel-3-foreslåttparagraf-1-ledd-1-punkt-1-ledd-1">Europaparlaments- og rådsforordning (EU) 2016/399 om bevegelsen av personer over grenser (grenseforordningen), som endret ved Europaparlaments- og rådsforordning (EU) 2017/2225, Europaparlaments- og rådsforordning (EU) 2017/458 og Europaparlaments- og rådsforordning (EU) 2018/1240 artikkel 80</article></article></li><li data-li-identifier="2." data-name="2."><article class="listArticle" id="kapittel-3-foreslåttparagraf-1-ledd-1-punkt-2"><article class="legalP" id="kapittel-3-foreslåttparagraf-1-ledd-1-punkt-2-ledd-1">Europaparlaments- og rådsforordning (EU) 2017/2226 om etableringen av inn- og utreisesystemet (EES-forordningen)</article></article></li><li data-li-identifier="3." data-name="3."><article class="listArticle" id="kapittel-3-foreslåttparagraf-1-ledd-1-punkt-3"><article class="legalP" id="kapittel-3-foreslåttparagraf-1-ledd-1-punkt-3-ledd-1">Rådsdirektiv 2004/82/EF om transportselskapers plikt til å fremsende opplysninger om passasjerer (API-direktivet).</article></article></li></ul></article><article class="legalP" id="kapittel-3-foreslåttparagraf-1-ledd-2">Europeiske grensekontrollteam kan etter anmodning bistå politiet med gjennomføring av grensekontroll. Politiloven § 20 a annet og tredje ledd får tilsvarende anvendelse for utenlandske tjenestemenn som deltar under utførelsen av slike bistandsoppgaver.</article></article> <article class="defaultP" margin-top="true">§ 13 første ledd skal lyde:</article><article class="legalP" id="kapittel-3-ledd-2">Ytre Schengen-grense skal passeres over grenseovergangssted fastsatt av departementet eller den departementet gir fullmakt, og innenfor fastsatte åpningstider.</article> <article class="defaultP" margin-top="true">§ 15 første ledd ny nr. 5 skal lyde:<ul class="defaultList"><li data-li-identifier="5." data-name="5."><article class="listArticle" id="kapittel-3-ledd-2-punkt-1"><article class="legalP" id="kapittel-3-ledd-2-punkt-1-ledd-1">etter begjæring på innretninger og anlegg som nyttes på eller er tilknyttet norsk kontinentalsokkel.</article></article></li></ul></article> <article class="defaultP" margin-top="true">§ 16 skal lyde:</article><article class="futureLegalArticle" data-name="§16" id="kapittel-3-foreslåttparagraf-2"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Forhåndsmelding om reisende og mannskap</span></span><article class="legalP" id="kapittel-3-foreslåttparagraf-2-ledd-1">Transportør av luftfartøy som kommer fra eller går til utlandet, og fører av sjøfartøy på vei til eller fra indre farvann eller norsk havn, skal, med mindre annet er bestemt, oversende opplysninger om reisende og mannskap til politiet, og melde planlagt tid og sted for ankomst eller anløp og avreise.</article></article> <article class="defaultP" margin-top="true">Ny § 16 a skal lyde:</article><article class="futureLegalArticle" data-name="§16a" id="kapittel-3-foreslåttparagraf-3"><span class="futureLegalArticleHeader"><span class="legalArticleValue">§ 16 a</span>. <span class="legalArticleTitle">Forhåndsmelding om passasjerer (PNR-opplysninger)</span></span><article class="legalP" id="kapittel-3-foreslåttparagraf-3-ledd-1">For det formål å bekjempe terrorisme og annen alvorlig kriminalitet plikter luftfartsselskaper ved flyvning til eller fra utlandet å overføre opplysninger om passasjerene (PNR-opplysninger) til PNR-enheten. Opplysningene skal overføres i samme omfang som de er innsamlet i selskapenes ordinære forretningsdrift.</article><article class="legalP" id="kapittel-3-foreslåttparagraf-3-ledd-2">Dersom flyturen deles med ett eller flere luftfartsselskaper, skal selskapet som utfører flyvningen overføre PNR-opplysningene over samtlige passasjerer.</article><article class="legalP" id="kapittel-3-foreslåttparagraf-3-ledd-3">PNR-opplysningene skal overføres<ul class="defaultList"><li data-li-identifier="1." data-name="1."><article class="listArticle" id="kapittel-3-foreslåttparagraf-3-ledd-3-punkt-1"><article class="legalP" id="kapittel-3-foreslåttparagraf-3-ledd-3-punkt-1-ledd-1">24–48 timer før avgang og</article></article></li><li data-li-identifier="2." data-name="2."><article class="listArticle" id="kapittel-3-foreslåttparagraf-3-ledd-3-punkt-2"><article class="legalP" id="kapittel-3-foreslåttparagraf-3-ledd-3-punkt-2-ledd-1">umiddelbart etter at passasjerene har gått om bord i luftfartøyet, og fartøyets dører er lukket.</article></article></li></ul></article><article class="legalP" id="kapittel-3-foreslåttparagraf-3-ledd-4">Overføringer etter nr. 2 begrenses til oppdateringer og utfyllende opplysninger til de opplysninger som er avgitt etter nr. 1.</article><article class="legalP" id="kapittel-3-foreslåttparagraf-3-ledd-5">Når det unntaksvis er nødvendig med tilgang til PNR-opplysninger for å avverge en konkret og reell trussel i forbindelse med terrorhandlinger eller alvorlig kriminalitet, skal luftfartsselskapene etter anmodning fra PNR-enheten overføre PNR-opplysninger til andre tidspunkter enn de som er nevnt i tredje ledd nr. 1 og 2.</article><article class="legalP" id="kapittel-3-foreslåttparagraf-3-ledd-6">Luftfartsselskapene skal overføre PNR-opplysningene i elektronisk form til PNR-enheten.</article><article class="legalP" id="kapittel-3-foreslåttparagraf-3-ledd-7">Kongen gir forskrift om behandling av PNR-opplysninger, og kan gi forskrift om overføringen av slike opplysninger til andre tidspunkter enn de som er nevnt i tredje ledd.</article></article> <article class="defaultP" margin-top="true">§ 17 skal lyde:</article><article class="futureLegalArticle" data-name="§17" id="kapittel-3-foreslåttparagraf-4"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Kontroll av sjøfolk som fratrer stilling på fartøy mv.</span></span><article class="legalP" id="kapittel-3-foreslåttparagraf-4-ledd-1">En utlending som fratrer sin stilling om bord på et sjøfartøy, kan ikke forlate fartøyet før innreisekontrollen skal gjennomføres. Det samme gjelder en utlending som er blindpassasjer om bord i et sjøfartøy. Politiet bestemmer hvor og når innreisekontrollen skal finne sted.</article></article> <article class="defaultP" margin-top="true">§ 25 nr. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-3-foreslåttparagraf-4-ledd-1-punkt-1"><article class="legalP" id="kapittel-3-foreslåttparagraf-4-ledd-1-punkt-1-ledd-1">grenseovergangssteder, blant annet om fastsetting, innretting av kontrollen og samarbeid mellom grensekontrollmyndigheten og eier eller driver av grenseovergangssted, jf. § 13,</article></article></li></ul></article> <article class="defaultP" margin-top="true">§ 25 nr. 8 skal lyde:<ul class="defaultList"><li data-li-identifier="8." data-name="8."><article class="listArticle" id="kapittel-3-foreslåttparagraf-4-ledd-1-punkt-2"><article class="legalP" id="kapittel-3-foreslåttparagraf-4-ledd-1-punkt-2-ledd-1">hvilke fartøy og opplysninger som omfattes av § 16, av hvem, når og hvordan opplysningene skal oversendes og om plikt for fører til å rette seg etter politiets anvisning om ankomst-, anløps- eller avreisested for gjennomføring av inn- og utreisekontroll,</article></article></li></ul></article> <article class="defaultP" margin-top="true">§ 25 ny nr. 12 skal lyde:<ul class="defaultList"><li data-li-identifier="12." data-name="12."><article class="listArticle" id="kapittel-3-foreslåttparagraf-4-ledd-1-punkt-3"><article class="legalP" id="kapittel-3-foreslåttparagraf-4-ledd-1-punkt-3-ledd-1">gjennomføringen av rettsakter som nevnt i § 8 første ledd, blant annet om behandling av opplysninger.</article></article></li></ul></article> <article class="defaultP" margin-top="true">§ 26 første punktum skal lyde:</article><article class="legalP" id="kapittel-3-ledd-3">Med bot eller fengsel inntil seks måneder eller begge deler straffes den som forsettlig eller uaktsomt overtrer bestemmelser, påbud, forbud eller vilkår gitt i eller i medhold av § 9 første ledd annet punktum, § 10 annet ledd annet punktum, §§ 11, 12 eller 13, § 14 tredje ledd, § 16, § 16 a, § 17 eller § 25 nr. 1, 2, 7 eller 8.</article> <article class="defaultP" margin-top="true">§ 28 annet ledd nr. 4 skal lyde:</article><article class="defaultP"><strong>4.</strong> I lov 15. mai 2008 nr. 35 om utlendingers adgang til riket og deres opphold her gjøres følgende endringer:</article> <article class="defaultP" margin-top="true">§ 6 annet ledd skal lyde:</article><article class="legalP" id="kapittel-3-ledd-4">Kongen kan i forskrift fravike lovens regler for innretninger og anlegg som nevnt i første ledd, samt gi forskrift om kontroll ved reise mellom disse og norsk landterritorium.</article> <article class="defaultP" margin-top="true">§ 6 femte ledd skal lyde:</article><article class="legalP" id="kapittel-3-ledd-5">Loven gjelder ikke for norske sjøfartøy i utenriksfart. Kongen kan i forskrift gi nærmere regler om når loven eller regler gitt i medhold av loven får anvendelse for norske sjøfartøy i utenriksfart som anløper norsk havn.</article> <article class="defaultP" margin-top="true">§§ 14 og 15 oppheves.</article> <article class="defaultP" margin-top="true">§ 16 skal lyde:</article><article class="futureLegalArticle" data-name="§16" id="kapittel-3-foreslåttparagraf-5"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Adgang til riket for sjøfolk som fratrer stilling mv.</span></span><article class="legalP" id="kapittel-3-foreslåttparagraf-5-ledd-1">Sjøfolk eller blindpassasjer om bord på sjøfartøy som skal innreisekontrolleres etter grenseloven § 17, kan ikke forlate fartøyet før det er fastsatt hvor og når innreisekontrollen skal gjennomføres.</article><article class="legalP" id="kapittel-3-foreslåttparagraf-5-ledd-2">Kongen kan gi forskrift om vilkårene for sjøfolk og blindpassasjerers adgang til riket, blant annet om sjøfolks landlov, og om saksbehandlingen og klageadgangen i slike saker.</article></article> <article class="defaultP" margin-top="true">§ 20 første ledd bokstav a og b oppheves. Nåværende bokstav c til g blir bokstav a til e.</article> <article class="defaultP" margin-top="true">§ 20 nytt fjerde ledd skal lyde:</article><article class="legalP" id="kapittel-3-ledd-6">Regler om plikt for transportør av luft- og sjøfartøy til å gi forhåndsmelding om reisende og mannskap følger av grenseloven § 16.</article> <article class="defaultP" margin-top="true">§ 22 skal lyde:</article><article class="futureLegalArticle" data-name="§22" id="kapittel-3-foreslåttparagraf-6"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Adgang til å gjennomføre utlendingskontroll</span></span><article class="legalP" id="kapittel-3-foreslåttparagraf-6-ledd-1">Kongen kan gi forskrift om Tolletatens og andre myndigheters adgang til å gjennomføre utlendingskontroll.</article></article> <article class="defaultP" margin-top="true">§ 66 første ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-3-foreslåttparagraf-6-ledd-1-punkt-1"><article class="legalP" id="kapittel-3-foreslåttparagraf-6-ledd-1-punkt-1-ledd-1">når utlendingen grovt eller gjentatte ganger har overtrådt en eller flere bestemmelser i loven her eller grenseloven, forsettlig eller grovt uaktsomt har gitt vesentlig uriktige eller åpenbart villedende opplysninger i en sak etter loven, eller unndrar seg gjennomføringen av et vedtak som innebærer at vedkommende skal forlate riket,</article></article></li></ul></article> <article class="defaultP" margin-top="true">§ 100 b første ledd første punktum skal lyde:</article><article class="legalP" id="kapittel-3-ledd-7">I forbindelse med kontroll etter § 21 eller grenseloven § 15, eller i forbindelse med behandlingen av en sak etter utlendingsloven, kan politiet, Utlendingsdirektoratet, Utlendingsnemnda, Utenriksdepartementet, utenriksstasjon eller andre med kontrollmyndighet etter § 22 eller grenseloven innhente biometrisk personinformasjon i form av ansiktsfoto og fingeravtrykk til kontroll av fremlagt oppholdskort eller kontroll av annet kort med registrert biometrisk personinformasjon etter § 100 a annet ledd.</article> <article class="defaultP" margin-top="true">§ 108 annet ledd bokstav a skal lyde:</article><article class="legalP" id="kapittel-3-ledd-8">Med bot eller med fengsel inntil seks måneder eller med begge deler straffes den som:<ul class="defaultList"><li data-li-identifier="a)" data-name="a)"><article class="listArticle" id="kapittel-3-ledd-8-punkt-1"><article class="legalP" id="kapittel-3-ledd-8-punkt-1-ledd-1">Forsettlig eller uaktsomt overtrer de bestemmelsene som er angitt i det følgende, eller forbud, påbud eller vilkår gitt i medhold av disse bestemmelsene: <ul class="defaultList"><li><article class="listArticle" id="kapittel-3-ledd-8-punkt-1-ledd-1-punkt-1"><article class="legalP" id="kapittel-3-ledd-8-punkt-1-ledd-1-punkt-1-ledd-1">§ 8 første ledd</article></article></li><li><article class="listArticle" id="kapittel-3-ledd-8-punkt-1-ledd-1-punkt-2"><article class="legalP" id="kapittel-3-ledd-8-punkt-1-ledd-1-punkt-2-ledd-1">§ 9 første og fjerde ledd</article></article></li><li><article class="listArticle" id="kapittel-3-ledd-8-punkt-1-ledd-1-punkt-3"><article class="legalP" id="kapittel-3-ledd-8-punkt-1-ledd-1-punkt-3-ledd-1">§ 16 første ledd</article></article></li><li><article class="listArticle" id="kapittel-3-ledd-8-punkt-1-ledd-1-punkt-4"><article class="legalP" id="kapittel-3-ledd-8-punkt-1-ledd-1-punkt-4-ledd-1">§ 19 første og annet ledd</article></article></li><li><article class="listArticle" id="kapittel-3-ledd-8-punkt-1-ledd-1-punkt-5"><article class="legalP" id="kapittel-3-ledd-8-punkt-1-ledd-1-punkt-5-ledd-1">§ 20 tredje ledd</article></article></li><li><article class="listArticle" id="kapittel-3-ledd-8-punkt-1-ledd-1-punkt-6"><article class="legalP" id="kapittel-3-ledd-8-punkt-1-ledd-1-punkt-6-ledd-1">§ 21 første ledd</article></article></li><li><article class="listArticle" id="kapittel-3-ledd-8-punkt-1-ledd-1-punkt-7"><article class="legalP" id="kapittel-3-ledd-8-punkt-1-ledd-1-punkt-7-ledd-1">§ 27 første ledd, jf. fjerde ledd</article></article></li><li><article class="listArticle" id="kapittel-3-ledd-8-punkt-1-ledd-1-punkt-8"><article class="legalP" id="kapittel-3-ledd-8-punkt-1-ledd-1-punkt-8-ledd-1">§ 55 første og annet ledd, med mindre overtredelsen rammes av tredje ledd bokstav f</article></article></li><li><article class="listArticle" id="kapittel-3-ledd-8-punkt-1-ledd-1-punkt-9"><article class="legalP" id="kapittel-3-ledd-8-punkt-1-ledd-1-punkt-9-ledd-1">§ 83 første og annet ledd</article></article></li><li><article class="listArticle" id="kapittel-3-ledd-8-punkt-1-ledd-1-punkt-10"><article class="legalP" id="kapittel-3-ledd-8-punkt-1-ledd-1-punkt-10-ledd-1">§ 90 sjette ledd</article></article></li><li><article class="listArticle" id="kapittel-3-ledd-8-punkt-1-ledd-1-punkt-11"><article class="legalP" id="kapittel-3-ledd-8-punkt-1-ledd-1-punkt-11-ledd-1">§ 93 første ledd annet punktum</article></article></li><li><article class="listArticle" id="kapittel-3-ledd-8-punkt-1-ledd-1-punkt-12"><article class="legalP" id="kapittel-3-ledd-8-punkt-1-ledd-1-punkt-12-ledd-1">§ 100 b første ledd annet punktum</article></article></li><li><article class="listArticle" id="kapittel-3-ledd-8-punkt-1-ledd-1-punkt-13"><article class="legalP" id="kapittel-3-ledd-8-punkt-1-ledd-1-punkt-13-ledd-1">§ 105 første ledd</article></article></li><li><article class="listArticle" id="kapittel-3-ledd-8-punkt-1-ledd-1-punkt-14"><article class="legalP" id="kapittel-3-ledd-8-punkt-1-ledd-1-punkt-14-ledd-1">§ 126 første ledd</article></article></li><li><article class="listArticle" id="kapittel-3-ledd-8-punkt-1-ledd-1-punkt-15"><article class="legalP" id="kapittel-3-ledd-8-punkt-1-ledd-1-punkt-15-ledd-1">§ 130 første ledd, jf. § 105</article></article></li></ul></article></article></li></ul></article></section><section class="section" data-name="kapIV" id="kapittel-4" data-lovdata-URL="LTI/lov/2022-04-29-26/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Loven trer i kraft fra den tiden Kongen bestemmer. Kongen kan bestemme at de ulike bestemmelsene skal tre i kraft til ulik tid. Endringene under del III trer i kraft straks.</article></section></main></body></html>