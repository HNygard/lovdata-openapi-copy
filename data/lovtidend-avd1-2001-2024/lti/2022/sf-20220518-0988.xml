<!DOCTYPE html><html lang="no"><head><title>Forskrift om endring i avfallsforskriften kapittel 7 (endring av krav til produsentansvar for emballasje og emballasjeavfall)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-05-18-988</dd><dt class="dokid">DokumentID</dt><dd class="dokid">LTI/forskrift/2022-05-18-988</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Hav- og forurensningsavdelingen</li></ul></dd><dt class="dateInForce">I kraft fra</dt><dd class="dateInForce">2022-05-18</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-06-01-930</li></ul></dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§31</li><li>lov/1981-03-13-6/§32</li><li>lov/1981-03-13-6/§33</li><li>lov/1981-03-13-6/§49</li><li>lov/1981-03-13-6/§52a</li><li>lov/1981-03-13-6/§63</li><li>lov/1981-03-13-6/§81</li><li>forskrift/1983-07-08-1245</li><li>forskrift/1993-06-11-785</li><li>lov/1976-06-11-79/§4</li><li>forskrift/1977-08-05-2</li><li>forskrift/1990-09-07-730</li></ul></dd><dt class="dateOfPublication">Kunngjort</dt><dd class="dateOfPublication">2022-06-10 14:50</dd><dt class="journalNumber">Journalnummer</dt><dd class="journalNumber">2022-0744</dd><dt class="titleShort">Korttittel</dt><dd class="titleShort">Endr. i avfallsforskriften kap. 7 (endring av krav til produsentansvar for emballasje og emballasjeavfall)</dd><dt class="title">Tittel</dt><dd class="title">Forskrift om endring i avfallsforskriften kapittel 7 (endring av krav til produsentansvar for emballasje og emballasjeavfall)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 18. mai 2022 med hjemmel i lov 13. mars 1981 nr. 6 om vern mot forurensninger og om avfall (forurensningsloven) § 31, § 32, § 33, § 49, § 52a, § 63 og § 81, jf. delegeringsvedtak 8. juli 1983 nr. 1245 og delegeringsvedtak 11. juni 1993 nr. 785, lov 11. juni 1976 nr. 79 om kontroll med produkter og forbrukertjenester (produktkontrolloven) § 4, jf. forskrift 5. august 1977 nr. 2 om gjennomføring av lov om kontroll med produkter og forbrukertjenester og delegeringsvedtak 7. september 1990 nr. 730. <br /> <strong>EØS-henvisninger:</strong> EØS-avtalen vedlegg II kapittel XVII nr. 7 (direktiv 1994/62/EF som endret ved direktiv 2004/12/EF, direktiv 2005/20/EF, direktiv 2013/2/EU og direktiv (EU) 2018/852).</dd><dt class="refid">RefID</dt><dd class="refid">forskrift/2022-05-18-988</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i avfallsforskriften kapittel 7 (endring av krav til produsentansvar for emballasje og emballasjeavfall)<ul class="tocSubUl"><li>I<ul class="tocSubUl"><li>§ 7-9. Plikt til innsamling, mottak og behandling av emballasjeavfall</li><li>§ 7-9a. Plikt til materialgjenvinning av emballasjeavfall</li><li>§ 7-10. Plikt til å informere</li><li>§ 7-11. Plikt til likebehandling</li><li>§ 7-12. Plikt til å rapportere og dokumentere</li><li>§ 7-13. Krav til beregning av materialgjenvinningsandel</li><li>§ 7-14a. Plikt til å ha finansielle reserver</li><li>§ 7-14b. Plikt til å dekke kostnader til et emballasjeregister</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-05-18-988" id="dokument"><h1>Forskrift om endring i avfallsforskriften kapittel 7 (endring av krav til produsentansvar for emballasje og emballasjeavfall)</h1><section class="section" data-name="kapI" id="kapittel-1" data-lovdata-URL="LTI/forskrift/2022-05-18-988/KAPITTEL_1"><h2 data-text-align="center">I</h2><article class="defaultP">I forskrift 1. juni 2004 nr. 930 om gjenvinning og behandling av avfall (avfallsforskriften) kapittel 7 gjøres følgende endringer:</article> <article class="defaultP" margin-top="true">Kapittel 7 sin tittel skal lyde:</article><span class="futuretitle" id="kapittel-1-foreslåttittel-1">Kapittel 7. Emballasje og emballasjeavfall</span> <article class="defaultP" margin-top="true">Hjemmelsfeltet for avfallsforskriften kapittel 7 skal lyde:</article><article class="defaultP" data-text-size="small">Fastsatt med hjemmel i lov 13. mars 1981 nr. 6 om vern mot forurensninger og om avfall (forurensningsloven) § 31, § 32, § 33, § 49, § 52a, § 63 og § 81, jf. delegeringsvedtak 8. juli 1983 nr. 1245 og delegeringsvedtak 11. juni 1993 nr. 785, lov 11. juni 1976 nr. 79 om kontroll med produkter og forbrukertjenester (produktkontrolloven) § 4, jf. forskrift 5. august 1977 nr. 2 om gjennomføring av lov om kontroll med produkter og forbrukertjenester og delegeringsvedtak 7. september 1990 nr. 730.<br /><strong>EØS-henvisninger:</strong> EØS-avtalen vedlegg II kapittel XVII nr. 7 (direktiv 1994/62/EF som endret ved direktiv 2004/12/EF, direktiv 2005/20/EF, direktiv 2013/2/EU og direktiv (EU) 2018/852).</article> <article class="defaultP" margin-top="true">§ 7-3 første ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttittel-1-punkt-1"><article class="legalP" id="kapittel-1-foreslåttittel-1-punkt-1-ledd-1"><i>emballasje;</i> ethvert produkt, som består av materialer av hvilken som helst art, som brukes til innpakking, beskyttelse, håndtering, levering fra produsent til bruker og presentasjon av varer, herunder råvarer og ferdigprodukter. Ved vurderingen av om noe er emballasje skal følgende legges til grunn: <ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttittel-1-punkt-1-ledd-1-punkt-1"><article class="legalP" id="kapittel-1-foreslåttittel-1-punkt-1-ledd-1-punkt-1-ledd-1">Produkter som utgjør en integrert del av et produkt og som er nødvendig for å omslutte, støtte eller bevare produktet i hele dets levetid er ikke emballasje dersom alle deler er bestemt til å brukes eller forbrukes samlet</article></article></li><li data-li-identifier="2." data-name="2."><article class="listArticle" id="kapittel-1-foreslåttittel-1-punkt-1-ledd-1-punkt-2"><article class="legalP" id="kapittel-1-foreslåttittel-1-punkt-1-ledd-1-punkt-2-ledd-1">Produkter som er utformet for og beregnet på å bli fylt, eller som selges fylt, skal anses som emballasje i den grad de fyller en emballasjefunksjon</article></article></li><li data-li-identifier="3." data-name="3."><article class="listArticle" id="kapittel-1-foreslåttittel-1-punkt-1-ledd-1-punkt-3"><article class="legalP" id="kapittel-1-foreslåttittel-1-punkt-1-ledd-1-punkt-3-ledd-1">Emballasjekomponenter og hjelpeelementer som er integrert i emballasjen, skal anses som en del av den emballasjen de er integrert i. Hjelpeelementer som er hengt direkte på eller er festet til produktet, og som fyller en emballasjefunksjon, skal anses som emballasje med mindre de utgjør en integrert del av produktet og alle deler er bestemt til å forbrukes eller disponeres samlet.</article></article></li></ul></article></article></li></ul></article> <article class="defaultP" margin-top="true">Ny § 7-3 bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-foreslåttittel-1-punkt-2"><article class="legalP" id="kapittel-1-foreslåttittel-1-punkt-2-ledd-1"><i>ombruksemballasje;</i> emballasje som er utformet og brakt i omsetning med den hensikt å kunne brukes flere ganger til sitt opprinnelige formål</article></article></li></ul></article> <article class="defaultP" margin-top="true">Ny § 7-3 bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-1-foreslåttittel-1-punkt-3"><article class="legalP" id="kapittel-1-foreslåttittel-1-punkt-3-ledd-1"><i>salgsemballasje;</i> emballasje som er utformet på en slik måte at den på salgsstedet utgjør en salgsenhet for den endelige brukeren</article></article></li></ul></article> <article class="defaultP" margin-top="true">Ny § 7-3 bokstav d skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-foreslåttittel-1-punkt-4"><article class="legalP" id="kapittel-1-foreslåttittel-1-punkt-4-ledd-1"><i>plastbæreposer;</i> bæreposer laget av plast som er tynnere enn 50 mikrometer, med eller uten håndtak, som leveres til forbrukere på salgssted for varer og produkter</article></article></li></ul></article> <article class="defaultP" margin-top="true">Nåværende § 7-3 bokstav b–g blir bokstav e–j.</article> <article class="defaultP" margin-top="true">§ 7-3 bokstav e skal lyde:<ul class="defaultList"><li data-li-identifier="e." data-name="e."><article class="listArticle" id="kapittel-1-foreslåttittel-1-punkt-5"><article class="legalP" id="kapittel-1-foreslåttittel-1-punkt-5-ledd-1"><i>emballasjeavfall;</i> enhver emballasje som omfattes av definisjonen av avfall i forurensningsloven § 27. Ombruksemballasje anses som emballasjeavfall når den ikke skal brukes flere ganger til sitt opprinnelige formål og blir kassert.</article></article></li></ul></article> <article class="defaultP" margin-top="true">§ 7-5 andre ledd skal lyde:</article><article class="legalP" id="kapittel-1-ledd-1">Dersom returselskapet ikke kan ivareta sine plikter etter § 7-9 til § 7-14, skal produsent selv sørge for at pliktene i § 7-9, § 7-9a, § 7-12 og § 7-13 oppfylles.</article> <article class="defaultP" margin-top="true">§ 7-5 nytt tredje ledd skal lyde:</article><article class="legalP" id="kapittel-1-ledd-2">Produsentens plikter i første og andre ledd gjelder ikke for emballasje som inngår i godkjent retursystem for inneremballasje til drikkevarer jf. avfallsforskriften § 6-4.</article> <article class="defaultP" margin-top="true">§ 7-8 første ledd skal lyde:</article><article class="legalP" id="kapittel-1-ledd-3">Innsamler av emballasjeavfall til materialgjenvinning skal årlig rapportere mengden emballasjeavfall, fordelt på emballasjetypene angitt i § 7-9 a som samlet overstiger 1&#xa0;500 kg og ikke er samlet inn som en del av en avtale med et godkjent returselskap. Rapporteringen skal skje til et godkjent returselskap eller Miljødirektoratet.</article> <article class="defaultP" margin-top="true">§ 7-8 nytt andre ledd skal lyde:</article><article class="legalP" id="kapittel-1-ledd-4">Første ledd gjelder ikke for drikkevareemballasje som samles inn gjennom godkjent retursystem for inneremballasje til drikkevarer jf. avfallsforskriften § 6-4.</article> <article class="defaultP" margin-top="true">§ 7-9 ny tittel skal lyde:</article><article class="futureLegalArticle" data-name="§7-9" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7-9</span>. <span class="legalArticleTitle">Plikt til innsamling, mottak og behandling av emballasjeavfall</span></span></article> <article class="defaultP" margin-top="true">§ 7-9 første ledd bokstav d skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-foreslåttparagraf-1-punkt-1"><article class="legalP" id="kapittel-1-foreslåttparagraf-1-punkt-1-ledd-1">At emballasjeavfall utsortert for materialgjenvinning ikke energiutnyttes eller deponeres, såfremt dette ikke ut ifra en avveiing av miljøhensyn, ressurshensyn og beste tilgjengelige teknikk er berettiget.</article></article></li></ul></article> <article class="defaultP" margin-top="true">Ny § 7-9a skal lyde:</article><article class="futureLegalArticle" data-name="§7-9a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7-9a</span>. <span class="legalArticleTitle">Plikt til materialgjenvinning av emballasjeavfall</span></span><article class="legalP" id="kapittel-1-foreslåttparagraf-2-ledd-1">Returselskapet skal sørge for materialgjenvinning av emballasjeavfall. Andelen emballasjeavfall som materialgjenvinnes skal tilsvare minst følgende andel av den vektmengden emballasje som deres medlemmer har satt på det norske markedet per år:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">Til og med 2024; 30 prosent plastemballasje unntatt ekspandert polystyren, 50 prosent ekspandert polystyren, 60 prosent emballasjekartong, 65 prosent emballasje av brunt papir, 60 prosent metallemballasje, 60 prosent glassemballasje og 15 prosent treemballasje.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">Fra og med 2025; 47 prosent plastemballasje, 60 prosent emballasjekartong, 80 prosent emballasje av brunt papir, 70 prosent jernholdig metallemballasje, 50 prosent aluminiumsemballasje, 70 prosent glassemballasje og 25 prosent treemballasje.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">Fra og med 2030; 52 prosent plastemballasje, 60 prosent emballasjekartong, 90 prosent emballasje av brunt papir, 80 prosent jernholdig metallemballasje, 60 prosent aluminiumsemballasje, 75 prosent glassemballasje og 30 prosent treemballasje.</article></article></li></ul></article><article class="legalP" id="kapittel-1-foreslåttparagraf-2-ledd-2">For emballasjeenheter som er sammensatt av mer enn ett materiale, gjelder kravene til materialgjenvinning i første ledd for hver materialtype i emballasjen som utgjør 5 prosent eller mer av emballasjens samlede masse.</article><article class="legalP" id="kapittel-1-foreslåttparagraf-2-ledd-3">Kravene til materialgjenvinning av treemballasje i første ledd kan oppfylles ved reparasjon for ombruk av slik emballasje.</article><article class="legalP" id="kapittel-1-foreslåttparagraf-2-ledd-4">Materialgjenvinningsandeler skal beregnes etter krav og metoder angitt i § 7-13.</article></article> <article class="defaultP" margin-top="true">§ 7-10 skal lyde:</article><article class="futureLegalArticle" data-name="§7-10" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7-10</span>. <span class="legalArticleTitle">Plikt til å informere</span></span><article class="legalP" id="kapittel-1-foreslåttparagraf-3-ledd-1">Returselskapet skal sørge for at forbrukere og næringslivsaktører får informasjon om håndtering av emballasjeavfall. Det skal for hver emballasjetype returselskapet har godkjenning for gjennomføres minst én informasjonskampanje hvert år. Returselskapene kan samarbeide om oppfyllelse av dette kravet.</article></article> <article class="defaultP" margin-top="true">§ 7-11 skal lyde:</article><article class="futureLegalArticle" data-name="§7-11" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7-11</span>. <span class="legalArticleTitle">Plikt til likebehandling</span></span><article class="legalP" id="kapittel-1-foreslåttparagraf-4-ledd-1">Enhver som har plikt til medlemskap i returselskap etter § 7-5 skal ha adgang til å delta i returselskapet.</article></article> <article class="defaultP" margin-top="true">§ 7-12 skal lyde:</article><article class="futureLegalArticle" data-name="§7-12" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 7-12</span>. <span class="legalArticleTitle">Plikt til å rapportere og dokumentere</span></span><article class="legalP" id="kapittel-1-foreslåttparagraf-5-ledd-1">Returselskapet skal årlig, før 1. april, rapportere til Miljødirektoratet. For hver av emballasjetypene angitt i § 7-9a første ledd, skal rapporten omfatte informasjon om<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-5-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1">medlemmenes totale vektmengde emballasje som er satt på det norske markedet, fordelingen mellom husholdnings- og næringsavfall, og andel salgsemballasje,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-5-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-2-ledd-1">medlemmenes totale vektmengde ombruksemballasje og ombruksemballasje som er salgsemballasje som er satt på det norske markedet, og antall sykluser for slik emballasje per år,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-5-ledd-1-punkt-3"><article class="legalP" id="kapittel-1-foreslåttparagraf-5-ledd-1-punkt-3-ledd-1">vektmengde emballasjeavfall som er innsamlet og mottatt jf. § 7-9, fordelingen mellom husholdnings- og næringsavfall, og område i landet hvor avfallet er samlet inn,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-5-ledd-1-punkt-4"><article class="legalP" id="kapittel-1-foreslåttparagraf-5-ledd-1-punkt-4-ledd-1">materialgjenvinningsandeler,</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-5-ledd-1-punkt-5"><article class="legalP" id="kapittel-1-foreslåttparagraf-5-ledd-1-punkt-5-ledd-1">vektmengde emballasjeavfall som er materialgjenvunnet jf. § 7-9a, henholdsvis i Norge, andre EU/EØS-land og utenfor EU/EØS-området,</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-5-ledd-1-punkt-6"><article class="legalP" id="kapittel-1-foreslåttparagraf-5-ledd-1-punkt-6-ledd-1">vektmengde emballasjeavfall som returselskapet har sørget for er blitt energiutnyttet eller behandlet på annen måte.</article></article></li></ul><p class="leddfortsettelse">Rapporten skal også omfatte</p><ul class="defaultList"><li data-li-identifier="g." data-name="g."><article class="listArticle" id="kapittel-1-foreslåttparagraf-5-ledd-1-punkt-7"><article class="legalP" id="kapittel-1-foreslåttparagraf-5-ledd-1-punkt-7-ledd-1">vektmengde treemballasje reparert for ombruk,</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-5-ledd-1-punkt-8"><article class="legalP" id="kapittel-1-foreslåttparagraf-5-ledd-1-punkt-8-ledd-1">vektmengde materialgjenvunnet metallemballasje utsortert fra bunnaske i forbrenningsanlegg,</article></article></li><li data-li-identifier="i." data-name="i."><article class="listArticle" id="kapittel-1-foreslåttparagraf-5-ledd-1-punkt-9"><article class="legalP" id="kapittel-1-foreslåttparagraf-5-ledd-1-punkt-9-ledd-1">for returselskap for plastemballasje; antall plastbæreposer, inndelt etter tykkelse over og under 15 mikrometer, som medlemmene har satt på det norske markedet.</article></article></li></ul></article><article class="legalP" id="kapittel-1-foreslåttparagraf-5-ledd-2">Returselskapet skal sørge for at informasjonen som nevnt i første ledd er nøyaktig og pålitelig, og skal kvalitetssikre informasjonen før den rapporteres. Informasjonen skal kunne dokumenteres skriftlig og gjøres tilgjengelig for tilsynsmyndighetene ved kontroll eller på forespørsel.</article><article class="legalP" id="kapittel-1-foreslåttparagraf-5-ledd-3">Rapporteringen etter denne bestemmelsen skal skje på skjema fastsatt av Miljødirektoratet.</article><article class="legalP" id="kapittel-1-foreslåttparagraf-5-ledd-4">Miljødirektoratet kan endre rapporteringsforpliktelsene for det enkelte returselskap.</article></article> <article class="defaultP" margin-top="true">§ 7-13 skal lyde:</article><article class="futureLegalArticle" data-name="§7-13" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 7-13</span>. <span class="legalArticleTitle">Krav til beregning av materialgjenvinningsandel</span></span><article class="legalP" id="kapittel-1-foreslåttparagraf-6-ledd-1">Materialgjenvinningsandel beregnes som forholdet mellom materialgjenvunnet vektmengde emballasjeavfall og vektmengde emballasje satt på markedet av medlemmene i et returselskap i løpet av ett kalenderår. Materialgjenvinningsandel skal beregnes for hvert emballasjemateriale jf. § 7-9a. For emballasjeenheter som er sammensatt av mer enn ett materiale, skal hver materialtype i emballasjen som utgjør 5 prosent eller mer av emballasjens samlede masse, inngå i beregningen av materialgjenvinningsandel for denne typen emballasjemateriale.</article><article class="legalP" id="kapittel-1-foreslåttparagraf-6-ledd-2">Ved oppfyllelse av kravene til materialgjenvinning for treemballasje ved reparasjon for ombruk jf. § 7-9a tredje ledd, skal hele emballasjeenheten som repareres og ombrukes inngå i beregningen av vektmengde emballasje satt på markedet og materialgjenvunnet vektmengde emballasjeavfall.</article><article class="legalP" id="kapittel-1-foreslåttparagraf-6-ledd-3">Ombruksemballasje, unntatt treemballasje, anses satt på det norske markedet samme år som emballasjen første gang gjøres tilgjengelig på markedet sammen med det produkt den skal inneholde, beskytte, håndtere eller presentere.</article><article class="legalP" id="kapittel-1-foreslåttparagraf-6-ledd-4">Materialgjenvunnet vektmengde emballasjeavfall skal måles når emballasjeavfallet, etter å ha gjennomgått nødvendig kontroll, sortering og innledende operasjoner, tilføres en prosess for materialgjenvinning der emballasjeavfall faktisk prosesseres til nytt materiale. Alternativt kan materialgjenvunnet vektmengde emballasjeavfall måles når det forlater prosess for sortering forutsatt at emballasjeavfallet senere materialgjenvinnes, og at alle tap som skjer før prosess for materialgjenvinning, blir trukket fra.</article><article class="legalP" id="kapittel-1-foreslåttparagraf-6-ledd-5">For emballasjeavfallsmaterialer og materialgjenvinningsprosesser som er angitt i vedlegg II bokstav A skal målepunktene angitt i vedlegget legges til grunn ved beregning av materialgjenvunnet vektmengde avfall.</article><article class="legalP" id="kapittel-1-foreslåttparagraf-6-ledd-6">Materialgjenvunnet vektmengde metallemballasje etter utsortering fra bunnaske i forbrenningsanlegg skal beregnes etter metode angitt i vedlegg II bokstav B.</article><article class="legalP" id="kapittel-1-foreslåttparagraf-6-ledd-7">Dersom emballasjeavfallets fuktinnhold avviker fra fuktinnholdet i tilsvarende emballasje som settes på markedet, skal emballasjemengden ved målepunktet for materialgjenvunnet vektmengde emballasjeavfall korrigeres for å avspeile emballasjeavfallets naturlige fuktinnhold, som tilsvarer fuktinnhold i tilsvarende emballasje som settes på markedet.</article><article class="legalP" id="kapittel-1-foreslåttparagraf-6-ledd-8">Materialgjenvunnet vektmengde emballasjeavfall skal ikke omfatte andre materialer enn emballasjematerialer som samles inn sammen med emballasjeavfallet.</article><article class="legalP" id="kapittel-1-foreslåttparagraf-6-ledd-9">Dersom emballasjeavfallsmaterialer tilføres en gjenvinningsprosess hvor avfallet både blir materialgjenvunnet og brukes til fremstilling av energi eller materialer som skal anvendes som brensel eller fyllmasser, skal materialgjenvunnet vektmengde emballasjeavfall beregnes etter et massebalansesystem.</article></article> <article class="defaultP" margin-top="true">§ 7-14 andre ledd skal lyde:</article><article class="legalP" id="kapittel-1-ledd-5">For å bli godkjent må returselskapet sannsynliggjøre ovenfor Miljødirektoratet at det vil etablere et returselskap som vil være i stand til å oppfylle kravene i § 7-9 til § 7-14a i dette kapitlet.</article> <article class="defaultP" margin-top="true">§ 7-14 tredje ledd skal lyde:</article><article class="legalP" id="kapittel-1-ledd-6">Miljødirektoratet kan trekke et returselskaps godkjenning dersom returselskapet ikke overholder § 7-9 bokstav c eller har gjentatte eller omfattende brudd på krav i § 7-9 til § 7-14a i dette kapitlet. Ved tilbaketrekking av godkjenning skal returselskap behandle allerede mottatt emballasjeavfall i henhold til kravene i dette kapitelet.</article> <article class="defaultP" margin-top="true">§ 7-14 fjerde ledd skal lyde:</article><article class="legalP" id="kapittel-1-ledd-7">Returselskapet skal de to første årene etter at en godkjenning er gitt, dokumentere oppfyllelse av pliktene i § 7-9 første ledd og § 7-9a minst to ganger innenfor hvert kalenderår, med minst fem måneders intervall eller etter avtale med Miljødirektoratet.</article> <article class="defaultP" margin-top="true">Ny § 7-14a skal lyde:</article><article class="futureLegalArticle" data-name="§7-14a" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7-14a</span>. <span class="legalArticleTitle">Plikt til å ha finansielle reserver</span></span><article class="legalP" id="kapittel-1-foreslåttparagraf-7-ledd-1">Returselskapet skal til enhver tid ha finansielle reserver for minimum seks måneders drift, som sikrer at selskapet kan oppfylle forpliktelsene i dette kapittel for sine medlemmer.</article></article> <article class="defaultP" margin-top="true">Ny § 7-14b skal lyde:</article><article class="futureLegalArticle" data-name="§7-14b" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 7-14b</span>. <span class="legalArticleTitle">Plikt til å dekke kostnader til et emballasjeregister</span></span><article class="legalP" id="kapittel-1-foreslåttparagraf-8-ledd-1">Returselskap jf. § 7-14 skal dekke kostnadene til et register som skal<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-8-ledd-1-punkt-1"><article class="legalP" id="kapittel-1-foreslåttparagraf-8-ledd-1-punkt-1-ledd-1">motta oppdatert data fra returselskapene om deres medlemmer, herunder deres medlemmers kontaktinformasjon og organisasjonsnummer,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-8-ledd-1-punkt-2"><article class="legalP" id="kapittel-1-foreslåttparagraf-8-ledd-1-punkt-2-ledd-1">innhente data fra Tolldirektoratet om importører av emballasje og emballerte produkter og mengder importert emballasje og emballerte produkter,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-8-ledd-1-punkt-3"><article class="legalP" id="kapittel-1-foreslåttparagraf-8-ledd-1-punkt-3-ledd-1">identifisere virksomheter som ikke oppfyller sin forpliktelse til medlemskap i returselskap etter § 7-5.</article></article></li></ul><p class="leddfortsettelse">Kostnadene skal fordeles på returselskapene basert på deres medlemmers andel av total mengde ny emballasje satt på markedet.</p></article><article class="legalP" id="kapittel-1-foreslåttparagraf-8-ledd-2">Miljødirektoratet fastsetter gebyrets størrelse for hvert returselskap, og kan gi nærmere bestemmelser om innbetalingen. Returselskap skal betale gebyret til Miljødirektoratet i henhold til faktura. Innbetalte beløp skal i sin helhet gå til dekning av emballasjeregisterets kostnader.</article></article> <article class="defaultP" margin-top="true">§ 7-16 første ledd skal lyde:</article><article class="legalP" id="kapittel-1-ledd-8">Returselskapet skal ved søknad om godkjenning eller endring av godkjenning betale gebyr til statskassen for Miljødirektoratets saksbehandling.</article> <article class="defaultP" margin-top="true">Vedlegg I punkt tre bokstav d skal lyde:<ul class="defaultList"><li class="consolidationElement"><article class="listArticle" id="kapittel-1-ledd-8-punkt-1"><ul class="defaultList"><li data-li-identifier="d." data-name="d."><article class="listArticle" id="kapittel-1-ledd-8-punkt-1-punkt-1"><span class="miscHeadline"><i>Bionedbrytbar emballasje</i></span><article class="legalP" id="kapittel-1-ledd-8-punkt-1-punkt-1-ledd-1">Bionedbrytbart emballasjeavfall skal kunne nedbrytes fysisk, kjemisk, termisk eller biologisk slik at størstedelen av komposten til slutt nedbrytes til karbonoksid, biomasse og vann. Okso-nedbrytbar plastemballasje skal ikke anses som bionedbrytbar emballasje.</article></article></li></ul></article></li></ul></article> <article class="defaultP" margin-top="true">Nytt vedlegg II skal lyde:</article><span class="futuretitle" id="kapittel-1-foreslåttittel-2">Vedlegg II. Krav til beregning av materialgjenvunnet mengde emballasjeavfall</span><span class="futuretitle" id="kapittel-1-foreslåttittel-3">A. Målepunkter som gjelder for visse emballasjeavfallsmaterialer</span><article class="defaultP"><table><thead><tr><th data-text-align="left" data-vertical-align="top"><i>Emballasjemateriale</i></th><th data-text-align="left" data-vertical-align="top"><i>Målepunkt/Beregningspunkt</i></th></tr></thead><tbody><tr><td data-text-align="left" data-vertical-align="top">Glass</td><td data-text-align="left" data-vertical-align="top">Sortert glass som ikke gjennomgår ytterligere bearbeiding før innmating i en glassovn eller før det brukes til produksjon av filtreringsmedier, slipemidler, glassfiberisolasjon og byggematerialer.</td></tr><tr><td data-text-align="left" data-vertical-align="top">Metaller</td><td data-text-align="left" data-vertical-align="top">Sortert metall som ikke gjennomgår ytterligere bearbeiding før innmating i en smelteovn eller masovn.</td></tr><tr><td data-text-align="left" data-vertical-align="top">Papir/papp</td><td data-text-align="left" data-vertical-align="top">Sortert papir som ikke gjennomgår ytterligere bearbeiding før innmating i en masseprosess.</td></tr><tr><td data-text-align="left" data-vertical-align="top">Plast</td><td data-text-align="left" data-vertical-align="top">Plast, sortert etter polymer, som ikke gjennomgår ytterligere bearbeiding før den går inn i pelleterings-, ekstruderings- eller formingsoperasjoner.<br />Plastflak som ikke gjennomgår ytterligere bearbeiding før de brukes i et sluttprodukt.</td></tr><tr><td data-text-align="left" data-vertical-align="top">Tre</td><td data-text-align="left" data-vertical-align="top">Sortert tre som ikke gjennomgår ytterligere bearbeiding før det brukes til framstilling av sponplater eller andre produkter.<br />Sortert tre som går inn i en komposteringsoperasjon.</td></tr><tr><td data-text-align="left" data-vertical-align="top">Tekstiler</td><td data-text-align="left" data-vertical-align="top">Sorterte tekstiler som ikke gjennomgår ytterligere bearbeiding før de brukes til framstilling av tekstilfibrer, kluter eller granulater.</td></tr><tr><td data-text-align="left" data-vertical-align="top">Komposittemballasje og emballasje som består av flere materialer</td><td data-text-align="left" data-vertical-align="top">Plast, glass, metall, tre, papir og papp samt andre materialer som framkommer ved behandling av komposittemballasje eller av emballasje som består av flere materialer, som ikke gjennomgår ytterligere bearbeiding før de når beregningspunktet fastsatt for det spesifikke materialet.</td></tr></tbody></table></article><span class="futuretitle" id="kapittel-1-foreslåttittel-4">B. Metode for beregning av materialgjenvunnet mengde metallemballasje etter utsortering fra bunnaske i forbrenningsanlegg</span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttittel-4-punkt-1"><article class="legalP" id="kapittel-1-foreslåttittel-4-punkt-1-ledd-1">Følgende definisjoner skal gjelde i forbindelse med formlene i dette vedlegget: <table><tbody><tr><td data-text-align="left" data-vertical-align="top"><span class="latexInline">\(m_{\text{total IBA Fe}/Al}\)</span></td><td data-text-align="left" data-vertical-align="top">den samlede massen av jernholdige metaller eller aluminium i bunnasken fra avfallsforbrenning i et gitt år,</td></tr><tr><td data-text-align="left" data-vertical-align="top"><span class="latexInline">\(m_{\text{IBA Fe}/\text{nFe concentrates}}\)</span></td><td data-text-align="left" data-vertical-align="top">massen av konsentrat av jernholdig metall eller konsentrat av ikke-jernholdig metall som sorteres ut fra ubehandlet bunnaske fra avfallsforbrenning i et gitt år,</td></tr><tr><td data-text-align="left" data-vertical-align="top"><span class="latexInline">\(c_{\text{IBA Fe}/Al}\)</span></td><td data-text-align="left" data-vertical-align="top">konsentrasjon av jernholdige metaller eller aluminium i de respektive metallkonsentratene,</td></tr><tr><td data-text-align="left" data-vertical-align="top"><span class="latexInline">\(m_{\text{IBA Fe}/Al}\)</span></td><td data-text-align="left" data-vertical-align="top">massen av jernholdige metaller eller aluminium i konsentratet av jernholdig metall eller i konsentratet av ikke-jernholdig metall som sorteres ut fra bunnasken fra avfallsforbrenning i et gitt år,</td></tr><tr><td data-text-align="left" data-vertical-align="top"><span class="latexInline">\(m_{non-metallic}\)</span></td><td data-text-align="left" data-vertical-align="top">massen av ikke-metallisk materiale i et spesifikt konsentrat av jernholdige metaller eller aluminium,</td></tr><tr><td data-text-align="left" data-vertical-align="top"><span class="latexInline">\(r_{Al}\)</span></td><td data-text-align="left" data-vertical-align="top">andelen av aluminium i ikke-jernholdige metaller som inngår i ikke-jernholdig konsentrat som sorteres ut fra bunnasken fra avfallsforbrenning,</td></tr><tr><td data-text-align="left" data-vertical-align="top"><span class="latexInline">\(m_{\text{PW Fe}/Al}\)</span></td><td data-text-align="left" data-vertical-align="top">massen av jernholdige metaller eller aluminium fra emballasjeavfall som går inn i en forbrenningsoperasjon i et gitt år,</td></tr><tr><td data-text-align="left" data-vertical-align="top"><span class="latexInline">\(m_{\text{W Fe}/Al}\)</span></td><td data-text-align="left" data-vertical-align="top">massen av alt jernholdig metall eller aluminium som går inn i en forbrenningsoperasjon i et gitt år,</td></tr><tr><td data-text-align="left" data-vertical-align="top"><span class="latexInline">\(m_{\text{PW IBA Fe}/Al}\)</span></td><td data-text-align="left" data-vertical-align="top">massen av materialgjenvunnet jernholdig metall eller aluminium fra emballasjeavfall i et gitt år.</td></tr></tbody></table></article></article></li><li data-li-identifier="2." data-name="2."><article class="listArticle" id="kapittel-1-foreslåttittel-4-punkt-2"><article class="legalP" id="kapittel-1-foreslåttittel-4-punkt-2-ledd-1">Etter utsorteringen av jernholdig/ikke-jernholdig konsentrat fra ubehandlet bunnaske fra avfallsforbrenning, skal innholdet av jernholdige metaller/aluminium i metallkonsentratet beregnes ved å bruke følgende formel: <div class="latexBlock">$$m_{\text{total IBA Fe}/Al} = m_{\text{IBA Fe}/\text{nFe concentrates}} \cdot c_{\text{IBA Fe}/Al}$$</div></article></article></li><li data-li-identifier="3." data-name="3."><article class="listArticle" id="kapittel-1-foreslåttittel-4-punkt-3"><article class="legalP" id="kapittel-1-foreslåttittel-4-punkt-3-ledd-1">Data om massen av konsentrater av jernholdig/ikke-jernholdig metall skal innhentes fra anlegg som sorterer ut metallkonsentrater fra ubehandlet bunnaske fra avfallsforbrenning.</article></article></li><li data-li-identifier="4." data-name="4."><article class="listArticle" id="kapittel-1-foreslåttittel-4-punkt-4"><article class="legalP" id="kapittel-1-foreslåttittel-4-punkt-4-ledd-1">Konsentrasjonen av jernholdige metaller og aluminium fra behandlingen av ubehandlet bunnaske fra avfallsforbrenning skal beregnes ved hjelp av følgende formler basert på data som samles inn gjennom regelmessige undersøkelser fra anlegg som behandler metallkonsentrater, samt fra anlegg som bruker metaller som sorteres ut fra bunnasken fra avfallsforbrenning, til framstilling av metallprodukter: <ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttittel-4-punkt-4-ledd-1-punkt-1"><article class="legalP" id="kapittel-1-foreslåttittel-4-punkt-4-ledd-1-punkt-1-ledd-1">For jernholdige metaller: <div class="latexBlock">$$C_{\text{IBA Fe}} = \frac{m_{\text{IBA Fe}}}{m_{\text{IBA Fe concentrates}}} = \frac{m_{\text{IBA Fe concentrates}} - m_{\text{non-metallic}}}{m_{\text{IBA Fe concentrates}}}$$</div></article></article></li><li data-li-identifier="b." data-name="b."><article class="listArticle" id="kapittel-1-foreslåttittel-4-punkt-4-ledd-1-punkt-2"><article class="legalP" id="kapittel-1-foreslåttittel-4-punkt-4-ledd-1-punkt-2-ledd-1">For aluminium: <div class="latexBlock">$$C_{\text{IBA Al}} = \frac{m_{\text{IBA Al}}}{m_{\text{IBA nFe concentrates}}} = \frac{(m_{\text{IBA nFe concentrates}} - m_{\text{non-metallic}}) \cdot r_{Al}}{m_{\text{IBA nFe concentrates}}}$$</div></article></article></li></ul></article></article></li><li data-li-identifier="5." data-name="5."><article class="listArticle" id="kapittel-1-foreslåttittel-4-punkt-5"><article class="legalP" id="kapittel-1-foreslåttittel-4-punkt-5-ledd-1">Massen av materialgjenvunnet jernholdig metall/aluminium fra emballasjeavfall i alt materialgjenvunnet jernholdig metall/aluminium som sorteres ut fra bunnasken fra avfallsforbrenning, skal bestemmes gjennom stikkprøveundersøkelser av avfallet som går inn i forbrenningsoperasjonen. Disse undersøkelsene skal utføres minst hvert femte år og når det er grunn til å anta at det forbrente avfallets sammensetning er blitt vesentlig endret. Massen av jernholdige metaller/aluminium fra emballasjeavfall skal beregnes ved å bruke følgende formel: <div class="latexBlock">$$m_{\text{PW IBA Fe}/Al} = \frac{m_{\text{PW Fe}/Al}}{m_{\text{W Fe}/Al}} \cdot m_{\text{total IBA Fe}/Al}$$</div></article></article></li></ul></section><section class="section" data-name="kapII" id="kapittel-2" data-lovdata-URL="LTI/forskrift/2022-05-18-988/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>