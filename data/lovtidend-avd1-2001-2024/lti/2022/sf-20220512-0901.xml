<!DOCTYPE html><html lang="no"><head><title>Forskrift om endring i forskrift om tilskudd til utvikling, lansering og formidling av dataspill</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-05-12-901</dd><dt class="dokid">DokumentID</dt><dd class="dokid">LTI/forskrift/2022-05-12-901</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="subunit">Etat</dt><dd class="subunit"><ul><li>Norsk filminstitutt</li></ul></dd><dt class="dateInForce">I kraft fra</dt><dd class="dateInForce">2022-05-12</dd><dt class="changesToDocuments">Endrer</dt><dd class="changesToDocuments"><ul><li>forskrift/2021-02-23-557</li></ul></dd><dt class="basedOn">Hjemmel</dt><dd class="basedOn"><ul><li>forskrift/2016-10-07-1196/§6</li><li>null</li></ul></dd><dt class="dateOfPublication">Kunngjort</dt><dd class="dateOfPublication">2022-05-25 14:50</dd><dt class="journalNumber">Journalnummer</dt><dd class="journalNumber">2022-0610</dd><dt class="title">Tittel</dt><dd class="title">Forskrift om endring i forskrift om tilskudd til utvikling, lansering og formidling av dataspill</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Norsk filminstitutt 12. mai 2022 med hjemmel i forskrift 7. oktober 2016 nr. 1196 om tilskudd til produksjon og formidling av audiovisuelle verk § 6.</dd><dt class="refid">RefID</dt><dd class="refid">forskrift/2022-05-12-901</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilskudd til utvikling, lansering og formidling av dataspill<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-05-12-901" id="dokument"><h1>Forskrift om endring i forskrift om tilskudd til utvikling, lansering og formidling av dataspill</h1><section class="section" data-name="kapI" id="kapittel-1" data-lovdata-URL="LTI/forskrift/2022-05-12-901/KAPITTEL_1"><h2 data-text-align="center">I</h2><article class="defaultP">I forskrift 23. februar 2021 nr. 557 om tilskudd til utvikling, lansering og formidling av dataspill gjøres følgende endringer:</article> <article class="defaultP" margin-top="true">§ 1-5 første ledd bokstav c, iii skal lyde:</article><article class="legalP" id="kapittel-1-ledd-1">Prosjektet fokuserer på norsk eller samisk språk, kultur og historie, eller tematikk som har relevans for en norsk målgruppe.</article> <article class="defaultP" margin-top="true">§ 2-2 første ledd skal lyde:</article><article class="legalP" id="kapittel-1-ledd-2">Tilskuddsforvalter kan fastsette søknadsfrister. Søker må levere fullstendig søknad innen fristen.</article> <article class="defaultP" margin-top="true">§ 2-3 skal lyde:</article><article class="legalP" id="kapittel-1-ledd-3">Søker har plikt til å gi tilskuddsforvalter alle opplysninger som er nødvendige for å behandle søknaden. Søker skal av eget tiltak innhente dokumenter eller opplysninger fra tredjeparter dersom det er nødvendig.</article><article class="legalP" id="kapittel-1-ledd-4">Mottaker av tilskudd har plikt til å holde tilskuddsforvalter løpende orientert om endrede forhold som kan være av betydning for tilskuddsforvalters vurdering av om forutsetningene for tilskuddet fremdeles er oppfylt. Tilskuddsmottaker skal av eget tiltak innhente dokumenter eller opplysninger fra tredjeparter dersom det er nødvendig.</article><article class="legalP" id="kapittel-1-ledd-5">Tilskuddsmottaker plikter blant annet å opplyse tilskuddsforvalter om<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">all offentlig støtte prosjektet mottar</article></article></li><li data-li-identifier="b." data-name="b."><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">planlagt overføring av rettigheter i prosjektet til tredjepart</article></article></li><li data-li-identifier="c." data-name="c."><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">planlagt fusjon eller fisjon av selskap som er mottaker av tilskudd</article></article></li><li data-li-identifier="d." data-name="d."><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1">at tilskuddsmottaker tas under konkursbehandling</article></article></li><li data-li-identifier="e." data-name="e."><article class="listArticle" id="kapittel-1-ledd-5-punkt-5"><article class="legalP" id="kapittel-1-ledd-5-punkt-5-ledd-1">vesentlige endringer i prosjektet som beskrevet i § 2-4.</article></article></li></ul></article><article class="defaultP">§ 2-4 første ledd skal lyde:</article><article class="legalP" id="kapittel-1-ledd-6">Tilskuddsmottaker kan ikke foreta vesentlige endringer i prosjektet uten at dette er skriftlig godkjent av tilskuddsforvalter.</article> <article class="defaultP" margin-top="true">§ 2-5 første og andre ledd skal lyde:</article><article class="legalP" id="kapittel-1-ledd-7">Tilskuddsmottaker skal kunne stå ansvarlig overfor tilskuddsforvalter.</article><article class="legalP" id="kapittel-1-ledd-8">Tilskuddsmottaker kan ikke la andre foretak gjennomføre prosjektet i deres sted. Tilskuddsmottaker kan heller ikke benytte seg av underleverandører dersom det umuliggjør tilskuddsforvalters kontrollmuligheter som beskrevet i kapittel 6.</article> <article class="defaultP" margin-top="true">§ 2-6 første ledd skal lyde:</article><article class="legalP" id="kapittel-1-ledd-9">Ved anmodning om utbetaling av tilskudd har tilskuddsmottaker akseptert de forutsetninger for tilskudd og krav til bruken av tilskuddet som framgår av tilskuddsbrevet og denne forskriften.</article> <article class="defaultP" margin-top="true">§ 2-8 skal lyde:</article><article class="legalP" id="kapittel-1-ledd-10">Tilskuddsmottaker skal holde seg orientert om endringer i regelverk som er av betydning for prosjektet. Tilskuddsmottaker er forpliktet til å overholde det til enhver tid gjeldende lovverket som gjelder for prosjektet.</article><article class="legalP" id="kapittel-1-ledd-11">Tilskuddsforvalter kan endre reglene for regnskapsrapportering, og tilskuddsmottaker må tilpasse seg endringene fortløpende. Slike endringer skal varsles minst fire uker før de trer i kraft.</article> <article class="defaultP" margin-top="true">§ 2-9 andre ledd skal lyde:</article><article class="legalP" id="kapittel-1-ledd-12">Tilskuddsmottaker skal ved kjøp og leie av utstyr velge det alternativet som er rimeligst og mest hensiktsmessig. Vederlag for ytelser og leie av utstyr skal ikke overstige markedspris.</article> <article class="defaultP" margin-top="true">§ 3-2 skal lyde:</article><article class="legalP" id="kapittel-1-ledd-13">Søker skal være et produksjonsforetak som er etablert i Norge eller i et annet EØS-land og som har audiovisuell produksjon som formål. Foretaket skal være registrert i det norske enhets- eller foretaksregisteret.</article><article class="legalP" id="kapittel-1-ledd-14">Søker skal dokumentere tilfredsstillende økonomisk, faglig og praktisk evne til å gjennomføre prosjektet og være ansvarlig for prosjektets regnskap. Nøkkelmedarbeiderne i prosjektet skal samlet ha tilstrekkelig profesjonell erfaring til å gjennomføre prosjektet. I vurderingen skal det legges vekt på prosjektets størrelse, kompleksitet og budsjett.</article> <article class="defaultP" margin-top="true">§ 3-4 første ledd skal lyde:</article><article class="legalP" id="kapittel-1-ledd-15">Dersom tilskuddsmottaker overfører de nødvendige rettighetene til prosjektet til et annet foretak, er dette i strid med forutsetningene for tilskuddet, jf. § 3-3.</article> <article class="defaultP" margin-top="true">§ 3-4 tredje ledd skal lyde:</article><article class="legalP" id="kapittel-1-ledd-16">Tilskuddsmottaker kan ikke overdra tilskudd gitt i henhold til denne forskriften.</article> <article class="defaultP" margin-top="true">§ 3-7 andre ledd skal lyde:</article><article class="legalP" id="kapittel-1-ledd-17">Tilskuddsforvalter skal på forhånd klarere med tilskuddsmottaker at bruk og profilering etter første ledd ikke kommer i konflikt med dataspillets kommersielle interesser.</article> <article class="defaultP" margin-top="true">§ 3-8 første ledd bokstav b skal lyde:</article><article class="legalP" id="kapittel-1-ledd-18">søkers profesjonalitet og gjennomføringsevne.</article> <article class="defaultP" margin-top="true">§ 3-8 første ledd bokstav c, i skal lyde:</article><article class="legalP" id="kapittel-1-ledd-19">dataspill på norsk (bokmål og/eller nynorsk) eller samisk til barn og unge.</article> <article class="defaultP" margin-top="true">§ 3-8 første ledd bokstav c, iii skal lyde:</article><article class="legalP" id="kapittel-1-ledd-20">prioriterte satsingsområder eller hensyn fastsatt av Kulturdepartementet eller tilskuddsforvalter.</article> <article class="defaultP" margin-top="true">§ 3-12 annet ledd skal lyde:</article><article class="legalP" id="kapittel-1-ledd-21">Dersom dataspillet er et smalt audiovisuelt verk, skal maksimalt samlet offentlig tilskudd til utvikling og lansering, både hver for seg og samlet, ikke overstige 75 prosent av dataspillets godkjente regnskapsførte utviklings- og lanseringskostnader.</article> <article class="defaultP" margin-top="true">§ 4-5 skal lyde:</article><article class="legalP" id="kapittel-1-ledd-22">Tilskuddet skal ikke overskride det som etter en forhåndsvurdering er nødvendig for å dekke utgifter til deltakeravgift, reiser og opphold for søker. I vurderingen av hva som er nødvendig skal det tas hensyn til andre offentlige tilskudd.</article><article class="legalP" id="kapittel-1-ledd-23">Tilskuddsforvalter kan fastsette satser for tilskudd.</article> <article class="defaultP" margin-top="true">§ 5-3 skal lyde:</article><article class="legalP" id="kapittel-1-ledd-24">Tilskuddsforvalter skal prioritere prosjekter som har bred representasjon fra bransjen og/eller som på sikt vil bidra til å styrke den norske dataspillbransjen.</article><article class="legalP" id="kapittel-1-ledd-25">I vurderingen kan det legges vekt på prioriterte satsingsområder eller hensyn fastsatt av Kulturdepartementet eller tilskuddsforvalter.</article> <article class="defaultP" margin-top="true">§ 6-2 skal lyde:</article><article class="legalP" id="kapittel-1-ledd-26">Formidlingstiltak er tiltak som skaper møteplasser mellom publikum og dataspill, og styrker møtet mellom utøvere og ett eller flere dataspill ved å sette det inn i en pedagogisk, kulturell, samfunnsmessig eller historisk kontekst.</article> <article class="defaultP" margin-top="true">§ 6-4 skal lyde:</article><article class="legalP" id="kapittel-1-ledd-27">Søker skal ha, eller klarere nødvendige rettigheter for dataspillene for å kunne gjennomføre de prosjektene eller tiltakene det søkes om tilskudd til.</article> <article class="defaultP" margin-top="true">§ 6-7 første ledd skal lyde:</article><article class="legalP" id="kapittel-1-ledd-28">Tilskudd etter denne bestemmelsen skal bidra til et profesjonelt miljø for formidling av dataspill i Norge, øke kompetansen om og forståelsen for dataspill og engasjere flere til både å bruke og skape dataspill. Tilskuddet skal også bidra til at barn og unge blir reflekterte og kritiske brukere av dataspill.</article> <article class="defaultP" margin-top="true">§ 8-1 første ledd skal lyde:</article><article class="legalP" id="kapittel-1-ledd-29">Tilskuddsforvalter kan trekke tilbake tilsagn om tilskudd helt eller delvis og kreve tilbakebetaling av utbetalt tilskudd i følgende situasjoner:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-29-punkt-1"><article class="legalP" id="kapittel-1-ledd-29-punkt-1-ledd-1">Tilskuddsmottaker har brutt opplysningsplikten i § 2-3 ved å gi mangelfulle, uriktige eller misvisende opplysninger av betydning for saken. Det kan for eksempel være opplysninger av betydning for vurderingen og prioriteringen av prosjektet eller for hvorvidt tilskuddsmottaker oppfyller vilkårene i forskriften.</article></article></li><li data-li-identifier="b." data-name="b."><article class="listArticle" id="kapittel-1-ledd-29-punkt-2"><article class="legalP" id="kapittel-1-ledd-29-punkt-2-ledd-1">Tilskuddsmottaker har ikke benyttet tilskuddet i henhold til vilkår og forutsetninger for tilskuddet.</article></article></li><li data-li-identifier="c." data-name="c."><article class="listArticle" id="kapittel-1-ledd-29-punkt-3"><article class="legalP" id="kapittel-1-ledd-29-punkt-3-ledd-1">Tilskuddsmottakers drift strider mot lov eller annet relevant regelverk og dette er dokumentert av en annen offentlig myndighet.</article></article></li><li data-li-identifier="d." data-name="d."><article class="listArticle" id="kapittel-1-ledd-29-punkt-4"><article class="legalP" id="kapittel-1-ledd-29-punkt-4-ledd-1">Tilskuddsmottakers rapportering har vesentlige mangler.</article></article></li><li data-li-identifier="e." data-name="e."><article class="listArticle" id="kapittel-1-ledd-29-punkt-5"><article class="legalP" id="kapittel-1-ledd-29-punkt-5-ledd-1">Tilskuddet er i strid med EØS-avtalens regler om offentlig støtte.</article></article></li><li data-li-identifier="f." data-name="f."><article class="listArticle" id="kapittel-1-ledd-29-punkt-6"><article class="legalP" id="kapittel-1-ledd-29-punkt-6-ledd-1">Tilskuddsmottaker har endret prosjektet vesentlig uten godkjenning av tilskuddsforvalter.</article></article></li><li data-li-identifier="g." data-name="g."><article class="listArticle" id="kapittel-1-ledd-29-punkt-7"><article class="legalP" id="kapittel-1-ledd-29-punkt-7-ledd-1">Tilskuddsmottaker har ikke gjennomført prosjektet, eller det er sannsynliggjort at tilskuddsmottaker ikke vil kunne gjennomføre prosjektet i tråd med betingelser og vilkår i tilskuddsbrevet.</article></article></li><li data-li-identifier="h." data-name="h."><article class="listArticle" id="kapittel-1-ledd-29-punkt-8"><article class="legalP" id="kapittel-1-ledd-29-punkt-8-ledd-1">Tilskuddsmottaker har på annen vesentlig måte brutt bestemmelsene i denne forskriften eller vilkår fastsatt av tilskuddsforvalter med hjemmel i denne forskriften, for eksempel i retningslinjer.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2022-05-12-901/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>