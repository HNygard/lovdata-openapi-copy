<!DOCTYPE html><html lang="no"><head><title>Forskrift om endring i forskrift om autorisasjon, lisens og spesialistgodkjenning for helsepersonell med yrkeskvalifikasjoner fra andre EØS-land eller fra Sveits</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-04-19-593</dd><dt class="dokid">DokumentID</dt><dd class="dokid">LTI/forskrift/2022-04-19-593</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavdelingen</li></ul></dd><dt class="dateInForce">I kraft fra</dt><dd class="dateInForce">2022-04-19</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-10-08-1130</li></ul></dd><dt class="basedOn">Hjemmel</dt><dd class="basedOn"><ul><li>lov/1999-07-02-64/§52</li></ul></dd><dt class="dateOfPublication">Kunngjort</dt><dd class="dateOfPublication">2022-04-21 15:10</dd><dt class="journalNumber">Journalnummer</dt><dd class="journalNumber">2022-0462</dd><dt class="title">Tittel</dt><dd class="title">Forskrift om endring i forskrift om autorisasjon, lisens og spesialistgodkjenning for helsepersonell med yrkeskvalifikasjoner fra andre EØS-land eller fra Sveits</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 19. april 2022 med hjemmel i lov 2. juli 1999 nr. 64 om helsepersonell m.v. (helsepersonelloven) § 52 andre ledd. <br /><strong>EØS-henvisninger:</strong> EØS-avtalen vedlegg VII nr. 1 (direktiv 2005/36/EF sist endret ved direktiv 2013/55/EU), nr. 1b (forordning (EU) 2015/983 som endret ved forordning (EU) 2020/1190) og vedlegg X nr. 3 (forordning (EU) nr. 1024/2012 sist endret ved direktiv 2013/55/EU).</dd><dt class="refid">RefID</dt><dd class="refid">forskrift/2022-04-19-593</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om autorisasjon, lisens og spesialistgodkjenning for helsepersonell med yrkeskvalifikasjoner fra andre EØS-land eller fra Sveits<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-04-19-593" id="dokument"><h1>Forskrift om endring i forskrift om autorisasjon, lisens og spesialistgodkjenning for helsepersonell med yrkeskvalifikasjoner fra andre EØS-land eller fra Sveits</h1><section class="section" data-name="kapI" id="kapittel-1" data-lovdata-URL="LTI/forskrift/2022-04-19-593/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 8. oktober 2008 nr. 1130 om autorisasjon, lisens og spesialistgodkjenning for helsepersonell med yrkeskvalifikasjoner fra andre EØS-land eller fra Sveits gjøres følgende endringer:</article> <article class="defaultP" margin-top="true">§ 6 nytt tredje ledd skal lyde:</article><article class="legalP" id="kapittel-1-ledd-2">Søker med kvalifikasjonsbevis som jordmor fra en annen EØS-stat eller Sveits og som ikke fyller vilkårene i § 5 eller § 6 første ledd, har rett til autorisasjon eller lisens som jordmor dersom vilkårene i forskriften vedlegg VI punkt 1 er oppfylt.</article> <article class="defaultP" margin-top="true">§ 7 tredje ledd skal lyde:</article><article class="legalP" id="kapittel-1-ledd-3">Søker med kvalifikasjonsbevis som jordmor fra Den tidligere tyske demokratiske republikk, Romania eller Polen, har kun rett til autorisasjon eller lisens som jordmor dersom vilkårene i forskriften vedlegg VI punkt 2 til 5 er oppfylt.</article> <article class="defaultP" margin-top="true">Vedlegg IV nr. 2 bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">kvalifikasjonsbevis som sykepleier som dokumenterer fullføring av utdanning ut over videregående nivå ved en medisinsk fagskole (dyplom pielęgniarki albo pielęgniarki dyplomowanej) i minst tre sammenhengende år i løpet av de siste fem årene før attesten ble utstedt.</article></article></li></ul></article> <article class="defaultP" margin-top="true">Vedlegg IV nr. 3 andre punktum skal lyde:</article><article class="legalP" id="kapittel-1-ledd-4">Kvalifikasjonsbeviset må omfatte utdannelse på sekundærtrinnet på en școală postliceală og må ledsages av en attest som dokumenterer at søkeren faktisk og rettmessig har utøvd yrket som sykepleier med ansvar for alminnelig sykepleie i Romania i minst tre sammenhengende år i de siste fem årene før attesten ble utstedt.</article> <article class="defaultP" margin-top="true">Vedlegg VI nr. 3 bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">kvalifikasjonsbevis som jordmor som dokumenterer fullføring av utdanning ut over videregående opplæring ved en medisinsk fagskole (dyplom położnej): minst tre sammenhengende år i løpet av de siste fem årene før attesten ble utstedt.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2022-04-19-593/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>