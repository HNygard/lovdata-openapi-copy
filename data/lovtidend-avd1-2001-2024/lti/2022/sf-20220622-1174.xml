<!DOCTYPE html><html lang="no"><head><title>Forskrift om endring i forskrift om kapitalkrav og nasjonal tilpasning av CRR/CRD IV (CRR/CRD IV-forskriften) og forskrift om finansforetak og finanskonsern (finansforetaksforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-06-22-1174</dd><dt class="dokid">DokumentID</dt><dd class="dokid">LTI/forskrift/2022-06-22-1174</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finansmarkedsavdelingen</li></ul></dd><dt class="dateInForce">I kraft fra</dt><dd class="dateInForce">2022-07-08</dd><dt class="changesToDocuments">Endrer</dt><dd class="changesToDocuments"><ul><li>forskrift/2014-08-22-1097</li><li>forskrift/2016-12-09-1502</li></ul></dd><dt class="basedOn">Hjemmel</dt><dd class="basedOn"><ul><li>lov/2015-04-10-17/§1-8</li><li>lov/2015-04-10-17/§11-7</li><li>lov/2015-04-10-17/§11-8</li><li>lov/2015-04-10-17/§11-9</li><li>lov/2015-04-10-17/§11-10</li><li>lov/2015-04-10-17/§11-11</li><li>lov/2015-04-10-17/§11-12</li><li>lov/2015-04-10-17/§11-13</li><li>lov/2015-04-10-17/§11-14</li><li>lov/2015-04-10-17/§11-15</li><li>lov/2022-05-23-31</li></ul></dd><dt class="dateOfPublication">Kunngjort</dt><dd class="dateOfPublication">2022-06-27 15:00</dd><dt class="journalNumber">Journalnummer</dt><dd class="journalNumber">2022-0891</dd><dt class="titleShort">Korttittel</dt><dd class="titleShort">Endr. i CRR/CRD IV-forskriften og Finansforetaksforskriften</dd><dt class="title">Tittel</dt><dd class="title">Forskrift om endring i forskrift om kapitalkrav og nasjonal tilpasning av CRR/CRD IV (CRR/CRD IV-forskriften) og forskrift om finansforetak og finanskonsern (finansforetaksforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 22. juni 2022 med hjemmel i lov 10. april 2015 nr. 17 om finansforetak og finanskonsern (finansforetaksloven) § 1-8, § 11-7, § 11-8, § 11-9, § 11-10, § 11-11, § 11-12, §11-13, § 11-14 og § 11-15. <br /> <strong>EØS-henvisninger:</strong> EØS-avtalen vedlegg IX nr. 14a (forordning (EU) 2019/2160.</dd><dt class="refid">RefID</dt><dd class="refid">forskrift/2022-06-22-1174</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kapitalkrav og nasjonal tilpasning av CRR/CRD IV (CRR/CRD IV-forskriften) og forskrift om finansforetak og finanskonsern (finansforetaksforskriften)<ul class="tocSubUl"><li>I</li><li>II<ul class="tocSubUl"><li>§ 11-1. Renterisiko</li><li>§ 11-2. Likviditet</li><li>§ 11-3. Derivater</li><li>§ 11-4. Sikkerhetsmasse</li><li>§ 11-5. Krav til register og overvåker</li><li>§ 11-6. Felles gjeldsforfølgning mv.</li><li>§ 11-7. Krav til overpantsettelse</li><li>§ 11-8. Forlengelse av løpetiden</li><li>§ 11-9. Informasjonsplikt for foretak som utsteder obligasjoner med fortrinnsrett</li><li>§ 11-10. Informasjonsplikt for foretak som har eierinteresser i foretak som utsteder obligasjoner med fortrinnsrett</li><li>§ 13-5. Organisering av virksomheten i foretak som utsteder obligasjoner med fortrinnsrett</li></ul></li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/forskrift/2022-06-22-1174" id="dokument"><h1>Forskrift om endring i forskrift om kapitalkrav og nasjonal tilpasning av CRR/CRD IV (CRR/CRD IV-forskriften) og forskrift om finansforetak og finanskonsern (finansforetaksforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2022-06-22-1174/KAPITTEL_1"><h2 data-text-align="center">I</h2><article class="defaultP">I forskrift 22. august 2014 nr. 1097 om kapitalkrav og nasjonal tilpasning av CRR/CRD IV (CRR/CRD IV-forskriften) gjøres følgende endringer:</article> <article class="defaultP" margin-top="true">§ 2 første ledd ny bokstav j skal lyde:<ul class="defaultList"><li data-li-identifier="j." data-name="j."><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">Europaparlaments- og rådsforordning (EU) 2019/2160</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2022-06-22-1174/KAPITTEL_2"><h2 data-text-align="center">II</h2><article class="defaultP">I forskrift 9. desember 2016 nr. 1502 om finansforetak og finanskonsern (finansforetaksforskriften) gjøres følgende endringer:</article> <article class="defaultP" margin-top="true">Kapittel 11 del I skal lyde:</article><span class="futuretitle" id="kapittel-2-foreslåttittel-1">Del I. Obligasjoner med fortrinnsrett</span><article class="futureLegalArticle" data-name="§11-1" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 11-1</span>. <span class="legalArticleTitle">Renterisiko</span></span><article class="legalP" id="kapittel-2-foreslåttparagraf-1-ledd-1">Kredittforetaket skal ha en ramme for renterisiko som er forsvarlig ut fra foretakets ansvarlige kapital og potensielle tap ved renteendringer, herunder endringer som følge av parallelle skift på ett prosentpoeng i alle rentekurver og som følge av vridning i rentekurvene. Rentekurvene skal deles inn i tidsintervaller, og verdiendringene for hvert tidsintervall skal begrenses til en forsvarlig del av total ramme for renterisiko som er satt for foretaket.</article><article class="legalP" id="kapittel-2-foreslåttparagraf-1-ledd-2">Rammen for renterisiko skal gjelde for hver sikkerhetsmasse og for foretaket totalt sett. Dersom foretaket har flere sikkerhetsmasser, skal den ansvarlige kapitalen ved denne beregningen allokeres forholdsvis til samlet verdi av den enkelte sikkerhetsmasse. Rammen for renterisiko innenfor den enkelte sikkerhetsmasse skal ikke overstige det nivå for renterisiko som gjelder for foretaket samlet.</article></article><article class="futureLegalArticle" data-name="§11-2" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 11-2</span>. <span class="legalArticleTitle">Likviditet</span></span><article class="legalP" id="kapittel-2-foreslåttparagraf-2-ledd-1">Likviditetsbufferen skal bestå av eiendeler som kvalifiserer som nivå 1, nivå 2A eller nivå 2B avkortet i henhold til kapitalkravsforordningen artikkel 460. I tillegg kan kortsiktige eksponeringer mot kredittinstitusjoner i risikoklasse 1 eller 2 og kortsiktige innskudd i kredittinstitusjoner som kvalifiserer til risikoklasse 1, 2 eller 3 inngå. Eiendeler i mislighold kan ikke regnes med i likviditetsbufferen.</article></article><article class="futureLegalArticle" data-name="§11-3" id="kapittel-2-foreslåttparagraf-3"><span class="futureLegalArticleHeader"><span class="legalArticleValue">§ 11-3</span>. <span class="legalArticleTitle">Derivater</span></span><article class="legalP" id="kapittel-2-foreslåttparagraf-3-ledd-1">Derivatavtaler som nevnt i finansforetaksloven § 11-8 fjerde ledd kan inngås med:<ul class="defaultList"><li data-li-identifier="1." data-name="1."><article class="listArticle" id="kapittel-2-foreslåttparagraf-3-ledd-1-punkt-1"><article class="legalP" id="kapittel-2-foreslåttparagraf-3-ledd-1-punkt-1-ledd-1">Oppgjørssentraler etablert i EØS eller OECD-området</article></article></li><li data-li-identifier="2." data-name="2."><article class="listArticle" id="kapittel-2-foreslåttparagraf-3-ledd-1-punkt-2"><article class="legalP" id="kapittel-2-foreslåttparagraf-3-ledd-1-punkt-2-ledd-1">Stater og sentralbanker i EØS eller OECD-området</article></article></li><li data-li-identifier="3." data-name="3."><article class="listArticle" id="kapittel-2-foreslåttparagraf-3-ledd-1-punkt-3"><article class="legalP" id="kapittel-2-foreslåttparagraf-3-ledd-1-punkt-3-ledd-1">Kredittinstitusjoner etablert i EØS eller OECD-området.</article></article></li></ul></article><article class="legalP" id="kapittel-2-foreslåttparagraf-3-ledd-2">Slike motparter skal kvalifisere til risikoklasse 2 eller bedre. Finanstilsynet kan tillate at derivatavtaler inngås med kredittinstitusjoner i risikoklasse 3, dersom det kan påvises konsentrasjonsrisiko ved at bare kredittinstitusjoner i risikoklasse 1 og 2 kan benyttes.</article><article class="legalP" id="kapittel-2-foreslåttparagraf-3-ledd-3">Derivatavtalene skal være skriftlige. Det skal foreligge dokumentasjon som viser at volumet av rente- og valutaderivatene samsvarer med foretakets sikrede rente- og valutarisiko.</article><article class="legalP" id="kapittel-2-foreslåttparagraf-3-ledd-4">Derivatavtalene skal verdsettes til betryggende markedsverdi i tråd med prinsippene for måling av virkelig verdi i IFRS 13.</article><article class="legalP" id="kapittel-2-foreslåttparagraf-3-ledd-5">I derivatavtaler som inngår i samme sikkerhetsmasse kan det avtales motregning av kontantstrømmer i samme valuta og med samme forfallstidspunkt mellom partene. Foretaket kan også avtale at løpende derivatavtaler skal erstattes med nye avtaler, så lenge krav til overpantsettelse og likviditet oppfylles.</article><article class="legalP" id="kapittel-2-foreslåttparagraf-3-ledd-6">Krav mot kredittforetaket som følge av en derivatavtale, kan for øvrig bare benyttes til motregning mot andre kontrakter i samme sikkerhetsmasse der administrasjonsstyret innfører betalingsstans og motregning kan foretas etter reglene i dekningsloven kapittel 8.</article><article class="legalP" id="kapittel-2-foreslåttparagraf-3-ledd-7">Verdipapirhandelloven kapittel 14 om motregning av enkelte finansielle instrumenter gjelder etter at betalingsstans er innført.</article></article><article class="futureLegalArticle" data-name="§11-4" id="kapittel-2-foreslåttparagraf-4"><span class="futureLegalArticleHeader"><span class="legalArticleValue">§ 11-4</span>. <span class="legalArticleTitle">Sikkerhetsmasse</span></span><article class="legalP" id="kapittel-2-foreslåttparagraf-4-ledd-1">For obligasjoner med fortrinnsrett premium, jf. finansforetaksloven § 11-6 tredje ledd, kan sikkerhetsmassen bare bestå av fordringer som oppfyller kravene i kapitalkravsforordningen artikkel 129.</article><article class="legalP" id="kapittel-2-foreslåttparagraf-4-ledd-2">For obligasjoner med fortrinnsrett standard, jf. finansforetaksloven § 11-6 annet ledd, skal fordringer som inngår i sikkerhetsmassen og ikke oppfyller alle kravene nevnt i første ledd, oppfylle minst følgende krav:<ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-4-ledd-2-punkt-1"><article class="legalP" id="kapittel-2-foreslåttparagraf-4-ledd-2-punkt-1-ledd-1">fordringen skal representere et rettslig bindende betalingskrav,</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-4-ledd-2-punkt-2"><article class="legalP" id="kapittel-2-foreslåttparagraf-4-ledd-2-punkt-2-ledd-1">fordringen skal være sikret med pant, eiendeler, panterett eller annen garanti som har tvangskraft og gjør det mulig å inndrive fordringen uten unødig opphold,</article></article></li><li data-li-identifier="c." data-name="c."><article class="listArticle" id="kapittel-2-foreslåttparagraf-4-ledd-2-punkt-3"><article class="legalP" id="kapittel-2-foreslåttparagraf-4-ledd-2-punkt-3-ledd-1">der fordringen er sikret med fysiske eiendeler, skal eiendelene være omfattet av hensiktsmessige verdsettelsesstandarder og et offentlig register der eierskap og krav er registrert, og belåningsgraden skal ikke overstige 70 prosent av forsvarlig verdigrunnlag, og</article></article></li><li data-li-identifier="d." data-name="d."><article class="listArticle" id="kapittel-2-foreslåttparagraf-4-ledd-2-punkt-4"><article class="legalP" id="kapittel-2-foreslåttparagraf-4-ledd-2-punkt-4-ledd-1">der fordringen er et engasjement, skal motparten ha skatterett eller være underlagt offentlig tilsyn.</article></article></li></ul></article><article class="legalP" id="kapittel-2-foreslåttparagraf-4-ledd-3">For obligasjoner med fortrinnsrett standard der engasjementer med eller garantert av offentlige foretak er den dominerende typen fordringer i sikkerhetsmassen, skal følgende vilkår være oppfylt:<ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-4-ledd-3-punkt-1"><article class="legalP" id="kapittel-2-foreslåttparagraf-4-ledd-3-punkt-1-ledd-1">De offentlige foretakene yter sentrale offentlige tjenester på grunnlag av en lisens, en lisenskontrakt eller en annen form for oppdrag tildelt av en offentlig myndighet.</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-4-ledd-3-punkt-2"><article class="legalP" id="kapittel-2-foreslåttparagraf-4-ledd-3-punkt-2-ledd-1">De offentlige foretakene er underlagt offentlig tilsyn.</article></article></li><li data-li-identifier="c." data-name="c."><article class="listArticle" id="kapittel-2-foreslåttparagraf-4-ledd-3-punkt-3"><article class="legalP" id="kapittel-2-foreslåttparagraf-4-ledd-3-punkt-3-ledd-1">De offentlige foretakene har myndighet til å frembringe tilstrekkelige inntekter, som sikres ved at de offentlige foretakene <ul class="defaultList"><li data-li-identifier="i." data-name="i."><article class="listArticle" id="kapittel-2-foreslåttparagraf-4-ledd-3-punkt-3-ledd-1-punkt-1"><article class="legalP" id="kapittel-2-foreslåttparagraf-4-ledd-3-punkt-3-ledd-1-punkt-1-ledd-1">har tilstrekkelig fleksibilitet til å innkreve og øke gebyrer, avgifter og fordringer i forbindelse med den ytte tjenesten slik at de kan sikre sin finansielle soliditet og solvens,</article></article></li><li data-li-identifier="ii." data-name="ii."><article class="listArticle" id="kapittel-2-foreslåttparagraf-4-ledd-3-punkt-3-ledd-1-punkt-2"><article class="legalP" id="kapittel-2-foreslåttparagraf-4-ledd-3-punkt-3-ledd-1-punkt-2-ledd-1">mottar tilstrekkelige offentlige tilskudd på lovfestet grunnlag slik at de kan sikre sin finansielle soliditet og solvens i bytte mot å te sentrale offentlige tjenester, eller</article></article></li><li data-li-identifier="iii." data-name="iii."><article class="listArticle" id="kapittel-2-foreslåttparagraf-4-ledd-3-punkt-3-ledd-1-punkt-3"><article class="legalP" id="kapittel-2-foreslåttparagraf-4-ledd-3-punkt-3-ledd-1-punkt-3-ledd-1">har inngått en avtale om resultatoverføring med en offentlig myndighet.</article></article></li></ul></article></article></li></ul></article><article class="legalP" id="kapittel-2-foreslåttparagraf-4-ledd-4">Lån med pant i fritidseiendom behandles som lån med pant i bolig som nevnt i finansforetaksloven § 11-8 første ledd bokstav a, men slik at maksimal belåningsgrad for utlån som inngår i sikkerhetsmassen ikke kan overstige 60 prosent av forsvarlig verdigrunnlag.</article><article class="legalP" id="kapittel-2-foreslåttparagraf-4-ledd-5">Finanstilsynet kan fastsette nærmere regler om statistiske modeller som nevnt i finansforetaksloven § 11-9 annet ledd fjerde punktum.</article><article class="legalP" id="kapittel-2-foreslåttparagraf-4-ledd-6">Foretaket skal ha prosedyrer for å overvåke at de fysiske eiendelene som er stilt som sikkerhet for fordringer som inngår i sikkerhetsmassen er forsikret mot risiko for skade. Sikkerhetsmassen skal være tilstrekkelig risikodiversifisert.</article><article class="legalP" id="kapittel-2-foreslåttparagraf-4-ledd-7">Rente- og valutakontrakter og fyllingssikkerhet skal tilordnes den sikkerhetsmassen og det obligasjonslånet som kontraktene og fyllingssikkerheten er knyttet til. Dersom kredittforetaket har tatt opp flere obligasjonslån som ikke har fortrinnsrett til den samme sikkerhetsmasse, skal rente- og valutakontrakter og fyllingssikkerhet holdes på atskilte bank- eller VPS-kontoer for hver sikkerhetsmasse.</article><article class="legalP" id="kapittel-2-foreslåttparagraf-4-ledd-8">Sikkerhetsmassens renteavkastning skal til enhver tid være høyere enn summen av kostnadene knyttet til obligasjonsinnlånene. Ved beregning av kostnadene skal det også tas hensyn til kontantstrømmene fra inngåtte rente- og valutakontrakter.</article><article class="legalP" id="kapittel-2-foreslåttparagraf-4-ledd-9">Utlån som regnes som misligholdt, skal ikke telle med i beregningen av overpantsettelse.</article></article><article class="futureLegalArticle" data-name="§11-5" id="kapittel-2-foreslåttparagraf-5"><span class="futureLegalArticleHeader"><span class="legalArticleValue">§ 11-5</span>. <span class="legalArticleTitle">Krav til register og overvåker</span></span><article class="legalP" id="kapittel-2-foreslåttparagraf-5-ledd-1">Registeret over obligasjoner med fortrinnsrett skal inneholde:<ul class="defaultList"><li data-li-identifier="1." data-name="1."><article class="listArticle" id="kapittel-2-foreslåttparagraf-5-ledd-1-punkt-1"><article class="legalP" id="kapittel-2-foreslåttparagraf-5-ledd-1-punkt-1-ledd-1">En oversikt over utlånene som inneholder opplysninger om <ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-5-ledd-1-punkt-1-ledd-1-punkt-1"><article class="legalP" id="kapittel-2-foreslåttparagraf-5-ledd-1-punkt-1-ledd-1-punkt-1-ledd-1">låntakers navn,</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-5-ledd-1-punkt-1-ledd-1-punkt-2"><article class="legalP" id="kapittel-2-foreslåttparagraf-5-ledd-1-punkt-1-ledd-1-punkt-2-ledd-1">låntakers fødselsnummer eller organisasjonsnummer,</article></article></li><li data-li-identifier="c." data-name="c."><article class="listArticle" id="kapittel-2-foreslåttparagraf-5-ledd-1-punkt-1-ledd-1-punkt-3"><article class="legalP" id="kapittel-2-foreslåttparagraf-5-ledd-1-punkt-1-ledd-1-punkt-3-ledd-1">låntakers adresse,</article></article></li><li data-li-identifier="d." data-name="d."><article class="listArticle" id="kapittel-2-foreslåttparagraf-5-ledd-1-punkt-1-ledd-1-punkt-4"><article class="legalP" id="kapittel-2-foreslåttparagraf-5-ledd-1-punkt-1-ledd-1-punkt-4-ledd-1">opprinnelig og gjenstående lånesum,</article></article></li><li data-li-identifier="e." data-name="e."><article class="listArticle" id="kapittel-2-foreslåttparagraf-5-ledd-1-punkt-1-ledd-1-punkt-5"><article class="legalP" id="kapittel-2-foreslåttparagraf-5-ledd-1-punkt-1-ledd-1-punkt-5-ledd-1">lånets forfallsstruktur og kontantstrøm,</article></article></li><li data-li-identifier="f." data-name="f."><article class="listArticle" id="kapittel-2-foreslåttparagraf-5-ledd-1-punkt-1-ledd-1-punkt-6"><article class="legalP" id="kapittel-2-foreslåttparagraf-5-ledd-1-punkt-1-ledd-1-punkt-6-ledd-1">hjemmelshaver, adresse og registerbetegnelse til pantobjektet,</article></article></li><li data-li-identifier="g." data-name="g."><article class="listArticle" id="kapittel-2-foreslåttparagraf-5-ledd-1-punkt-1-ledd-1-punkt-7"><article class="legalP" id="kapittel-2-foreslåttparagraf-5-ledd-1-punkt-1-ledd-1-punkt-7-ledd-1">verdien av pantobjektet,</article></article></li><li data-li-identifier="h." data-name="h."><article class="listArticle" id="kapittel-2-foreslåttparagraf-5-ledd-1-punkt-1-ledd-1-punkt-8"><article class="legalP" id="kapittel-2-foreslåttparagraf-5-ledd-1-punkt-1-ledd-1-punkt-8-ledd-1">eventuell garantists navn, organisasjonsnummer og adresse, garantibeløp og garantitype,</article></article></li><li data-li-identifier="i." data-name="i."><article class="listArticle" id="kapittel-2-foreslåttparagraf-5-ledd-1-punkt-1-ledd-1-punkt-9"><article class="legalP" id="kapittel-2-foreslåttparagraf-5-ledd-1-punkt-1-ledd-1-punkt-9-ledd-1">eventuelle andre krav kredittforetaket har mot låntaker eller hjemmelshaver til pantobjektet, og</article></article></li><li data-li-identifier="j." data-name="j."><article class="listArticle" id="kapittel-2-foreslåttparagraf-5-ledd-1-punkt-1-ledd-1-punkt-10"><article class="legalP" id="kapittel-2-foreslåttparagraf-5-ledd-1-punkt-1-ledd-1-punkt-10-ledd-1">statistiske opplysninger, takster og annet materiale om løpende verdivurdering av pantobjektene som inngår i sikkerhetsmassen.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-2-foreslåttparagraf-5-ledd-1-punkt-2"><article class="legalP" id="kapittel-2-foreslåttparagraf-5-ledd-1-punkt-2-ledd-1">En oversikt over fordringer og forpliktelser i form av derivatavtaler som inneholder opplysninger om <ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-5-ledd-1-punkt-2-ledd-1-punkt-1"><article class="legalP" id="kapittel-2-foreslåttparagraf-5-ledd-1-punkt-2-ledd-1-punkt-1-ledd-1">motpartens navn eller firma og eventuelt identitetsnummer, samt sist gjeldende rating,</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-5-ledd-1-punkt-2-ledd-1-punkt-2"><article class="legalP" id="kapittel-2-foreslåttparagraf-5-ledd-1-punkt-2-ledd-1-punkt-2-ledd-1">motpartens adresse,</article></article></li><li data-li-identifier="c." data-name="c."><article class="listArticle" id="kapittel-2-foreslåttparagraf-5-ledd-1-punkt-2-ledd-1-punkt-3"><article class="legalP" id="kapittel-2-foreslåttparagraf-5-ledd-1-punkt-2-ledd-1-punkt-3-ledd-1">opprinnelig og gjenstående kontraktssum,</article></article></li><li data-li-identifier="d." data-name="d."><article class="listArticle" id="kapittel-2-foreslåttparagraf-5-ledd-1-punkt-2-ledd-1-punkt-4"><article class="legalP" id="kapittel-2-foreslåttparagraf-5-ledd-1-punkt-2-ledd-1-punkt-4-ledd-1">kontraktens forfallsstruktur og kontantstrøm,</article></article></li><li data-li-identifier="e." data-name="e."><article class="listArticle" id="kapittel-2-foreslåttparagraf-5-ledd-1-punkt-2-ledd-1-punkt-5"><article class="legalP" id="kapittel-2-foreslåttparagraf-5-ledd-1-punkt-2-ledd-1-punkt-5-ledd-1">eventuelt pantobjekts hjemmelshaver, adresse og registerbetegnelse, og</article></article></li><li data-li-identifier="f." data-name="f."><article class="listArticle" id="kapittel-2-foreslåttparagraf-5-ledd-1-punkt-2-ledd-1-punkt-6"><article class="legalP" id="kapittel-2-foreslåttparagraf-5-ledd-1-punkt-2-ledd-1-punkt-6-ledd-1">eventuelle andre krav kredittforetaket har mot motparten eller hjemmelshaver til pantobjektet.</article></article></li></ul></article></article></li><li data-li-identifier="3." data-name="3."><article class="listArticle" id="kapittel-2-foreslåttparagraf-5-ledd-1-punkt-3"><article class="legalP" id="kapittel-2-foreslåttparagraf-5-ledd-1-punkt-3-ledd-1">En oversikt over fordringer som utgjør fyllingssikkerhet som inneholder opplysninger om <ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-5-ledd-1-punkt-3-ledd-1-punkt-1"><article class="legalP" id="kapittel-2-foreslåttparagraf-5-ledd-1-punkt-3-ledd-1-punkt-1-ledd-1">låntakers navn eller firma og eventuelt identitetsnummer, samt sist gjeldende rating,</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-5-ledd-1-punkt-3-ledd-1-punkt-2"><article class="legalP" id="kapittel-2-foreslåttparagraf-5-ledd-1-punkt-3-ledd-1-punkt-2-ledd-1">låntakers adresse,</article></article></li><li data-li-identifier="c." data-name="c."><article class="listArticle" id="kapittel-2-foreslåttparagraf-5-ledd-1-punkt-3-ledd-1-punkt-3"><article class="legalP" id="kapittel-2-foreslåttparagraf-5-ledd-1-punkt-3-ledd-1-punkt-3-ledd-1">opprinnelig og gjenstående lånesum,</article></article></li><li data-li-identifier="d." data-name="d."><article class="listArticle" id="kapittel-2-foreslåttparagraf-5-ledd-1-punkt-3-ledd-1-punkt-4"><article class="legalP" id="kapittel-2-foreslåttparagraf-5-ledd-1-punkt-3-ledd-1-punkt-4-ledd-1">lånets forfallsstruktur og kontantstrøm,</article></article></li><li data-li-identifier="e." data-name="e."><article class="listArticle" id="kapittel-2-foreslåttparagraf-5-ledd-1-punkt-3-ledd-1-punkt-5"><article class="legalP" id="kapittel-2-foreslåttparagraf-5-ledd-1-punkt-3-ledd-1-punkt-5-ledd-1">eventuelt pantobjekts hjemmelshaver, adresse og registerbetegnelse,</article></article></li><li data-li-identifier="f." data-name="f."><article class="listArticle" id="kapittel-2-foreslåttparagraf-5-ledd-1-punkt-3-ledd-1-punkt-6"><article class="legalP" id="kapittel-2-foreslåttparagraf-5-ledd-1-punkt-3-ledd-1-punkt-6-ledd-1">eventuell garantists navn eller firma og adresse, og</article></article></li><li data-li-identifier="g." data-name="g."><article class="listArticle" id="kapittel-2-foreslåttparagraf-5-ledd-1-punkt-3-ledd-1-punkt-7"><article class="legalP" id="kapittel-2-foreslåttparagraf-5-ledd-1-punkt-3-ledd-1-punkt-7-ledd-1">eventuelle andre krav kredittforetaket har mot låntaker eller hjemmelshaver til pantobjektet.</article></article></li></ul></article></article></li><li data-li-identifier="4." data-name="4."><article class="listArticle" id="kapittel-2-foreslåttparagraf-5-ledd-1-punkt-4"><article class="legalP" id="kapittel-2-foreslåttparagraf-5-ledd-1-punkt-4-ledd-1">En oversikt over obligasjoner med fortrinnsrett som inneholder opplysninger om <ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-5-ledd-1-punkt-4-ledd-1-punkt-1"><article class="legalP" id="kapittel-2-foreslåttparagraf-5-ledd-1-punkt-4-ledd-1-punkt-1-ledd-1">nominell verdi,</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-5-ledd-1-punkt-4-ledd-1-punkt-2"><article class="legalP" id="kapittel-2-foreslåttparagraf-5-ledd-1-punkt-4-ledd-1-punkt-2-ledd-1">rentebetingelser, og</article></article></li><li data-li-identifier="c." data-name="c."><article class="listArticle" id="kapittel-2-foreslåttparagraf-5-ledd-1-punkt-4-ledd-1-punkt-3"><article class="legalP" id="kapittel-2-foreslåttparagraf-5-ledd-1-punkt-4-ledd-1-punkt-3-ledd-1">forfallsdato.</article></article></li></ul></article></article></li></ul></article><article class="legalP" id="kapittel-2-foreslåttparagraf-5-ledd-2">Overvåkeren skal minst hver tredje måned kontrollere at kravene til sikkerhetsmasse, overpantsettelse, likviditet, registrering og investorinformasjon er oppfylt.</article><article class="legalP" id="kapittel-2-foreslåttparagraf-5-ledd-3">Overvåkeren skal årlig gi Finanstilsynet en redegjørelse for kontrollene. Dersom overvåkeren har grunn til å tro at kravene ikke er oppfylt, skal overvåkeren så snart som mulig underrette Finanstilsynet. Forhold som overvåker rapporterer i aktsom god tro til tilsynet, skal ikke anses som brudd på taushetsplikt og ikke medføre ansvar.</article><article class="legalP" id="kapittel-2-foreslåttparagraf-5-ledd-4">Kredittforetakets overvåker må være statsautorisert revisor. Kredittforetakets valgte revisor eller internrevisor kan ikke være overvåker.</article></article><article class="futureLegalArticle" data-name="§11-6" id="kapittel-2-foreslåttparagraf-6"><span class="futureLegalArticleHeader"><span class="legalArticleValue">§ 11-6</span>. <span class="legalArticleTitle">Felles gjeldsforfølgning mv.</span></span><article class="legalP" id="kapittel-2-foreslåttparagraf-6-ledd-1">Bestemmelsene i paragrafen her gjelder obligasjoner med fortrinnsrett premium.</article><article class="legalP" id="kapittel-2-foreslåttparagraf-6-ledd-2">Bestemmelsen i finansforetaksloven § 21-12 første ledd bokstav d, om at utbetaling til fordringshavere ikke kan skje uten Finanstilsynets godkjenning og § 21-15 annet ledd om nedsettelse av krav, gjelder ikke overfor eiere av obligasjoner med fortrinnsrett.</article><article class="legalP" id="kapittel-2-foreslåttparagraf-6-ledd-3">Kostnader til drift, forvaltning, inndrivelse og realisasjon av sikkerhetsmassen skal dekkes før eierne av fordringer med fortrinnsrett får dekning av sikkerhetsmassen.</article><article class="legalP" id="kapittel-2-foreslåttparagraf-6-ledd-4">Administrasjonsstyret skal sørge for en forsvarlig forvaltning av sikkerhetsmassen som sikrer verdiene i sikkerhetsmassen. Styret skal også sørge for at bestemmelsene om sammensetningen av sikkerhetsmassen og at bestemmelsene om likviditets-, valuta- og renterisiko blir løpende overholdt.</article><article class="legalP" id="kapittel-2-foreslåttparagraf-6-ledd-5">Administrasjonsstyret skal sørge for at eiere av fordringer med fortrinnsrett får avtalt og rettidig betaling med midler som omfattes av fortrinnsretten.</article><article class="legalP" id="kapittel-2-foreslåttparagraf-6-ledd-6">Offentlig administrasjon i kredittforetaket er ikke i seg selv tilstrekkelig grunn til oppsigelse eller heving fra eiere av fordringer med fortrinnsrett.</article><article class="legalP" id="kapittel-2-foreslåttparagraf-6-ledd-7">Lovens krav til at fordringer som inngår i sikkerhetsmassen ikke kan pantsettes eller gjøres til gjenstand for tvangsforfølgning eller motregning gjelder også etter utløpet av fristen i konkursloven § 117 tredje ledd. Dette er ikke til hinder for at derivatavtaler løper videre slik av avtalt motregning kan foretas mellom partene for kontantstrømmer i samme valuta og med samme forfallstidspunkt i samme sikkerhetsmasse. Dette er heller ikke til hinder for at administrasjonsstyret kan inngå avtale om å erstatte en derivatavtale med en ny avtale, så lenge kravet til stadig beløpsmessig balanse og likviditetskravet oppfylles.</article><article class="legalP" id="kapittel-2-foreslåttparagraf-6-ledd-8">Administrasjonsstyret kan foreta de disposisjonene som anses nødvendig for å kunne innfri krav med fortrinnsrett i sikkerhetsmassen, herunder å selge aktiva og å utstede nye obligasjoner og derivatavtaler med fortrinnsrett. Styret skal så snart som mulig informere eiere av fordringer med fortrinnsrett om beslutninger som antas å være av vesentlig betydning for disse.</article><article class="legalP" id="kapittel-2-foreslåttparagraf-6-ledd-9">Administrasjonsstyret kan kun disponere over fordringer som inngår i sikkerhetsmassen med det formål å oppfylle kravet til rettidig betaling.</article><article class="legalP" id="kapittel-2-foreslåttparagraf-6-ledd-10">Dersom det anses nødvendig av hensyn til de øvrige kreditorers dekningsmuligheter, kan styret avhende hele sikkerhetsmassen dersom det oppnås et vederlag som minst gir fulldekning til eiere av fordringer med fortrinnsrett.</article><article class="legalP" id="kapittel-2-foreslåttparagraf-6-ledd-11">Med full dekning menes oppgjør av rente- og valutakontrakter til markedsverdi basert på prising av sammenlignbare rente- og valutakontrakter. Full dekning av obligasjonslån innebærer oppgjør av alle påløpte renter og omkostninger samt avtalt fremtidig kontantstrøm (hovedstol og renter) frem til ordinært forfall, neddiskontert med markedsrente for sammenlignbare obligasjoner i den relevante valuta.</article><article class="legalP" id="kapittel-2-foreslåttparagraf-6-ledd-12">Administrasjonsboet trer uten særskilt vedtagelse inn i skyldnerens derivatkontrakter. Den annen part har ikke rett til å påberope seg insolvensen som opphørsgrunn etter avtalens art.</article><article class="legalP" id="kapittel-2-foreslåttparagraf-6-ledd-13">Størrelsen av fordringer som har fortrinnsrett i sikkerhetsmassen, skal beregnes på den dato administrasjonsstyret innførte betalingsstans. Beregningen av krav skjer ved neddiskontering til nåverdi i henhold til bestemmelsene i niende ledd.</article></article><article class="futureLegalArticle" data-name="§11-7" id="kapittel-2-foreslåttparagraf-7"><span class="futureLegalArticleHeader"><span class="legalArticleValue">§ 11-7</span>. <span class="legalArticleTitle">Krav til overpantsettelse</span></span><article class="legalP" id="kapittel-2-foreslåttparagraf-7-ledd-1">Kredittforetaket skal til enhver tid ha en overpantsettelse på minimum fem prosent av pålydende verdi av utestående obligasjoner med fortrinnsrett til dekning i sikkerhetsmassen. Dersom kredittforetaket etter vedtektene bare kan gi lån til, eller med garanti fra, den norske stat, norske kommuner eller norske fylkeskommuner, skal kredittforetaket til enhver tid ha en overpantsettelse på minimum to prosent av pålydende verdi av utestående obligasjoner med fortrinnsrett. Finanstilsynet kan fastsette nærmere regler om beregningen.</article><article class="legalP" id="kapittel-2-foreslåttparagraf-7-ledd-2">For obligasjoner med fortrinnsrett standard der engasjementer med eller garantert av offentlige foretak er den dominerende typen fordringer i sikkerhetsmassen, skal overpantsettelsen være minimum ti prosent.</article></article><article class="futureLegalArticle" data-name="§11-8" id="kapittel-2-foreslåttparagraf-8"><span class="futureLegalArticleHeader"><span class="legalArticleValue">§ 11-8</span>. <span class="legalArticleTitle">Forlengelse av løpetiden</span></span><article class="legalP" id="kapittel-2-foreslåttparagraf-8-ledd-1">Løpetiden på en obligasjon med fortrinnsrett standard eller premium kan med samtykke fra Finanstilsynet forlenges i 12 måneder når:<ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-8-ledd-1-punkt-1"><article class="legalP" id="kapittel-2-foreslåttparagraf-8-ledd-1-punkt-1-ledd-1">det er grunn til å anta at kredittforetaket i nær fremtid må ventes å bli kriserammet, jf. finansforetaksloven § 20-15 andre ledd, og det ikke er rimelig utsikt til at andre tiltak kan forhindre at foretaket blir kriserammet, eller</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-8-ledd-1-punkt-2"><article class="legalP" id="kapittel-2-foreslåttparagraf-8-ledd-1-punkt-2-ledd-1">Finansdepartementet har fattet vedtak etter finansforetaksloven § 20-15 første ledd eller finansforetaksloven § 20-29 første ledd.</article></article></li></ul></article><article class="legalP" id="kapittel-2-foreslåttparagraf-8-ledd-2">Forlenget løpetid kan bare benyttes hvis det er rimelig grunn til å anta at forpliktelsene kan dekkes innen 12 måneder.</article><article class="legalP" id="kapittel-2-foreslåttparagraf-8-ledd-3">Forlenget løpetid skal ikke endre investorenes prioritetsrekkefølge.</article><article class="legalP" id="kapittel-2-foreslåttparagraf-8-ledd-4">Ved beregning av likviditetsbufferkravet etter finansforetaksloven § 11-12 tredje ledd, jf. denne forskrift § 11-2, kan det tas hensyn til muligheten til å få forlenget løpetiden, jf. første ledd.</article></article><article class="futureLegalArticle" data-name="§11-9" id="kapittel-2-foreslåttparagraf-9"><span class="futureLegalArticleHeader"><span class="legalArticleValue">§ 11-9</span>. <span class="legalArticleTitle">Informasjonsplikt for foretak som utsteder obligasjoner med fortrinnsrett</span></span><article class="legalP" id="kapittel-2-foreslåttparagraf-9-ledd-1">Kredittforetak som utsteder obligasjoner med fortrinnsrett, skal offentliggjøre informasjon som setter investorer i stand til å vurdere OMF-programmets profil og risiko. Informasjonen skal offentliggjøres på foretakets nettsider, oppdateres minst hvert kvartal og omfatte minst følgende opplysninger:<ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-9-ledd-1-punkt-1"><article class="legalP" id="kapittel-2-foreslåttparagraf-9-ledd-1-punkt-1-ledd-1">verdien av sikkerhetsmassen og utestående obligasjoner med fortrinnsrett,</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-9-ledd-1-punkt-2"><article class="legalP" id="kapittel-2-foreslåttparagraf-9-ledd-1-punkt-2-ledd-1">en liste over ISIN-koder for alle utstedte obligasjoner med fortrinnsrett som har et slikt nummer,</article></article></li><li data-li-identifier="c." data-name="c."><article class="listArticle" id="kapittel-2-foreslåttparagraf-9-ledd-1-punkt-3"><article class="legalP" id="kapittel-2-foreslåttparagraf-9-ledd-1-punkt-3-ledd-1">den geografiske fordelingen av, og typer fordringer i, sikkerhetsmassen, samt størrelsen på fordringene og metode for verdiberegning,</article></article></li><li data-li-identifier="d." data-name="d."><article class="listArticle" id="kapittel-2-foreslåttparagraf-9-ledd-1-punkt-4"><article class="legalP" id="kapittel-2-foreslåttparagraf-9-ledd-1-punkt-4-ledd-1">nærmere opplysninger om markedsrisiko, herunder renterisiko og valutarisiko, og kreditt- og likviditetsrisiko,</article></article></li><li data-li-identifier="e." data-name="e."><article class="listArticle" id="kapittel-2-foreslåttparagraf-9-ledd-1-punkt-5"><article class="legalP" id="kapittel-2-foreslåttparagraf-9-ledd-1-punkt-5-ledd-1">forfallstrukturen for fordringene i sikkerhetsmassen og utestående obligasjoner med fortrinnsrett, inkludert en oversikt over kriterier for forlengelse av løpetiden, hvis det er relevant,</article></article></li><li data-li-identifier="f." data-name="f."><article class="listArticle" id="kapittel-2-foreslåttparagraf-9-ledd-1-punkt-6"><article class="legalP" id="kapittel-2-foreslåttparagraf-9-ledd-1-punkt-6-ledd-1">nivået av påkrevd og tilgjengelig dekning, og av lovbestemt, kontraktbestemt og frivillig overpantsettelse, og</article></article></li><li data-li-identifier="g." data-name="g."><article class="listArticle" id="kapittel-2-foreslåttparagraf-9-ledd-1-punkt-7"><article class="legalP" id="kapittel-2-foreslåttparagraf-9-ledd-1-punkt-7-ledd-1">prosentandelen av lån hvor mislighold er vurdert til å ha skjedd i henhold til kapitalkravsforordningen artikkel 178, og i alle tilfeller der lån er mer en nitti dager over forfallsfrist.</article></article></li></ul></article></article><article class="futureLegalArticle" data-name="§11-10" id="kapittel-2-foreslåttparagraf-10"><span class="futureLegalArticleHeader"><span class="legalArticleValue">§ 11-10</span>. <span class="legalArticleTitle">Informasjonsplikt for foretak som har eierinteresser i foretak som utsteder obligasjoner med fortrinnsrett</span></span><article class="legalP" id="kapittel-2-foreslåttparagraf-10-ledd-1">Finansforetak som har eierinteresser i kredittforetak som utsteder obligasjoner med fortrinnsrett, skal offentliggjøre følgende opplysninger spesifisert på hvert enkelt foretak:<ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-10-ledd-1-punkt-1"><article class="legalP" id="kapittel-2-foreslåttparagraf-10-ledd-1-punkt-1-ledd-1">overføringsgrad for henholdsvis bolighypoteklån og eiendomshypoteklån, det vil si bolighypoteklån og eiendomshypoteklån som eierforetaket har overført til kredittforetaket som andel av summen av henholdsvis bolighypoteklån og eiendomshypoteklån på eierforetakets balanse og overførte lån,</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-10-ledd-1-punkt-2"><article class="legalP" id="kapittel-2-foreslåttparagraf-10-ledd-1-punkt-2-ledd-1">gjennomsnittlig belåningsgrad for henholdsvis bolighypoteklån og eiendomshypoteklån separat for lån på egen balanse og for overførte lån,</article></article></li><li data-li-identifier="c." data-name="c."><article class="listArticle" id="kapittel-2-foreslåttparagraf-10-ledd-1-punkt-3"><article class="legalP" id="kapittel-2-foreslåttparagraf-10-ledd-1-punkt-3-ledd-1">overpantsettelsesgrad i sikkerhetsmassen,</article></article></li><li data-li-identifier="d." data-name="d."><article class="listArticle" id="kapittel-2-foreslåttparagraf-10-ledd-1-punkt-4"><article class="legalP" id="kapittel-2-foreslåttparagraf-10-ledd-1-punkt-4-ledd-1">tellende sikkerhetsmasses andel av sikkerhetsmasse totalt,</article></article></li><li data-li-identifier="e." data-name="e."><article class="listArticle" id="kapittel-2-foreslåttparagraf-10-ledd-1-punkt-5"><article class="legalP" id="kapittel-2-foreslåttparagraf-10-ledd-1-punkt-5-ledd-1">trukket og ubenyttet engasjementsbeløp for henholdsvis likviditetsfasiliteter, garantier og trekkrettigheter overfor kredittforetak,</article></article></li><li data-li-identifier="f." data-name="f."><article class="listArticle" id="kapittel-2-foreslåttparagraf-10-ledd-1-punkt-6"><article class="legalP" id="kapittel-2-foreslåttparagraf-10-ledd-1-punkt-6-ledd-1">bokført verdi av henholdsvis obligasjoner med fortrinnsrett, aksjer, fondsobligasjonskapital, ansvarlig lånekapital og annen usikret finansiering i kredittforetaket, og</article></article></li><li data-li-identifier="g." data-name="g."><article class="listArticle" id="kapittel-2-foreslåttparagraf-10-ledd-1-punkt-7"><article class="legalP" id="kapittel-2-foreslåttparagraf-10-ledd-1-punkt-7-ledd-1">andre forpliktelser overfor kredittforetak som følge av aksjonæravtaler og lignende.</article></article></li></ul></article><article class="legalP" id="kapittel-2-foreslåttparagraf-10-ledd-2">For finansforetak som har eierinteresser i kredittforetak som utsteder obligasjoner med fortrinnsrett der sikkerhetsmassen består av andre typer fordringer enn bolighypoteklån og eiendomshypoteklån, jf. finansforetaksloven § 11-8, gjelder første ledd bokstav c til g.</article></article> <article class="defaultP" margin-top="true">§ 11-8 blir ny § 11-11.</article> <article class="defaultP" margin-top="true">Ny § 13-5 skal lyde:</article><article class="futureLegalArticle" data-name="§13-5" id="kapittel-2-foreslåttparagraf-11"><span class="futureLegalArticleHeader"><span class="legalArticleValue">§ 13-5</span>. <span class="legalArticleTitle">Organisering av virksomheten i foretak som utsteder obligasjoner med fortrinnsrett</span></span><article class="legalP" id="kapittel-2-foreslåttparagraf-11-ledd-1">Foretak som utsteder obligasjoner med fortrinnsrett, kan utkontraktere kjerneoppgaver til morselskap som er kredittinstitusjon. Utkontrakteringen kan bare skje i den grad det er forsvarlig etter finansforetaksloven § 13-4 første ledd første punktum.</article><article class="legalP" id="kapittel-2-foreslåttparagraf-11-ledd-2">Styret skal sørge for forsvarlig organisering av virksomheten i samsvar med bestemmelsene i finansforetaksloven kapittel 13, og herunder påse at forholdene som nevnt i finansforetaksloven § 11-7 fjerde ledd annet punktum er ivaretatt.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2022-06-22-1174/KAPITTEL_3"><h2 data-text-align="center">III</h2><ul class="defaultList"><li data-li-identifier="1." data-name="1."><article class="listArticle" id="kapittel-3-punkt-1"><article class="legalP" id="kapittel-3-punkt-1-ledd-1">Kredittforetak som utsteder obligasjoner med fortrinnsrett, kan benytte samme sikkerhetsmasse for obligasjoner med fortrinnsrett utstedt før 8. juli 2022 og OMF premium, forutsatt at eiere av obligasjoner med fortrinnsrett i en slik felles sikkerhetsmasse ikke får dårligere vilkår enn de ville hatt dersom obligasjonene hadde vært sikret av separate sikkerhetsmasser.</article></article></li><li data-li-identifier="2." data-name="2."><article class="listArticle" id="kapittel-3-punkt-2"><article class="legalP" id="kapittel-3-punkt-2-ledd-1">Kredittforetak som utsteder obligasjoner med fortrinnsrett, kan frem til 31. desember 2022 ha foretakets valgte revisor som overvåker av sikkerhetsmassen.</article></article></li></ul></section><section class="section" data-name="kapIV" id="kapittel-4" data-lovdata-URL="LTI/forskrift/2022-06-22-1174/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Denne forskrift trer i kraft 8. juli 2022.</article></section></main></body></html>