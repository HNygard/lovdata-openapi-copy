<!DOCTYPE html><html lang="no"><head><title>Forskrift om endring i forskrift 4. mars 2022 nr. 323 om forsikringsavtaler</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-06-10-1002</dd><dt class="dokid">DokumentID</dt><dd class="dokid">LTI/forskrift/2022-06-10-1002</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Lovavdelingen</li></ul></dd><dt class="dateInForce">I kraft fra</dt><dd class="dateInForce">2022-06-10</dd><dt class="changesToDocuments">Endrer</dt><dd class="changesToDocuments"><ul><li>forskrift/2022-03-04-323</li><li>forskrift/1992-12-04-904</li><li>forskrift/1992-12-04-905</li><li>forskrift/1995-05-05-581</li><li>forskrift/2007-05-03-469</li></ul></dd><dt class="basedOn">Hjemmel</dt><dd class="basedOn"><ul><li>lov/1989-06-16-69/§2-5</li><li>lov/1989-06-16-69/§22-2</li></ul></dd><dt class="dateOfPublication">Kunngjort</dt><dd class="dateOfPublication">2022-06-13 15:10</dd><dt class="journalNumber">Journalnummer</dt><dd class="journalNumber">2022-0751</dd><dt class="titleShort">Korttittel</dt><dd class="titleShort">Endr. i forsikringsavtaleforskriften</dd><dt class="title">Tittel</dt><dd class="title">Forskrift om endring i forskrift 4. mars 2022 nr. 323 om forsikringsavtaler</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 10. juni 2022 med hjemmel i lov 16. juni 1989 nr. 69 om forsikringsavtaler (forsikringsavtaleloven) § 2-5 og § 22-2. Fremmet av Justis- og beredskapsdepartementet. <br /><strong>EØS-henvisninger:</strong> EØS-avtalen vedlegg IX nr. 1 (direktiv 2009/138/EF) og nr. 13ec (forordning (EU) 2017/2359).</dd><dt class="refid">RefID</dt><dd class="refid">forskrift/2022-06-10-1002</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift 4. mars 2022 nr. 323 om forsikringsavtaler<ul class="tocSubUl"><li>I<ul class="tocSubUl"><li>§ 11. Gjennomføring av forordning</li><li>§ 14. Unntak<ul class="tocSubUl"><li>§ 14. Unntak<ul class="tocSubUl"><li>§ 15. Hvilken valuta en forsikringsgivers forpliktelse skal innfris i</li><li>§ 16. Behandling av tvister i klageorgan</li><li>§ 19. Endringer i andre forskrifter</li></ul></li></ul></li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-06-10-1002" id="dokument"><h1>Forskrift om endring i forskrift 4. mars 2022 nr. 323 om forsikringsavtaler</h1><section class="section" data-name="kapI" id="kapittel-1" data-lovdata-URL="LTI/forskrift/2022-06-10-1002/KAPITTEL_1"><h2 data-text-align="center">I</h2><article class="defaultP">I forskrift 4. mars 2022 nr. 323 om forsikringsavtaler (forsikringsavtaleforskriften) gjøres følgende endringer:</article> <article class="defaultP" margin-top="true">§ 11 skal lyde:</article><article class="futureLegalArticle" data-name="§11" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Gjennomføring av forordning</span></span><article class="legalP" id="kapittel-1-foreslåttparagraf-1-ledd-1">EØS-avtalen vedlegg IX nr. 13ec (delegert kommisjonsforordning (EU) 2017/2359 om opplysningskrav og regler om god forretningsskikk i forbindelse med distribusjon av forsikringsbaserte investeringsprodukter, som endret ved delegert kommisjonsforordning (EU) 2018/541) gjelder som forskrift med de tilpasninger som følger av vedlegg IX, protokoll 1 og avtalen for øvrig.</article></article> <article class="defaultP" margin-top="true">Nytt kapittel 5 skal lyde:</article><span class="futuretitle" id="kapittel-1-foreslåttittel-1">Kapittel 5. Særlige regler om rettshjelpsforsikring</span><article class="futureLegalArticle" data-name="§13" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Særlige regler om rettshjelpsforsikring</span></span><article class="legalP" id="kapittel-1-foreslåttparagraf-2-ledd-1">For rettshjelpforsikring som tegnes i selskaper som har hovedsete i en EØS-stat, skal rettshjelp dekkes ved en separat avtale, atskilt fra avtalen for andre forsikringsklasser, eller ved en separat del av en enkeltpolise, der rettshjelpsdekningens omfang angis.</article><article class="legalP" id="kapittel-1-foreslåttparagraf-2-ledd-2">Foretak som er etablert i Norge, skal i avtalen gi den forsikrede rett til å overlate ivaretakelsen av sine interesser til en advokat etter eget valg fra det tidspunktet den forsikrede har rett til å kreve forsikringsgiverens mellomkomst ifølge avtalen. Med advokat menes enhver person som har rett til å yte rettshjelp etter artikkel 1 i rådsdirektiv 77/249/EØF, med tilføyelser i EØS-avtalens vedlegg VII. I den utstrekning andre enn advokater har adgang til å yte rettshjelp som omfattes av forsikringen, jf. domstolloven § 218, likestilles disse i denne sammenheng med advokater.</article><article class="legalP" id="kapittel-1-foreslåttparagraf-2-ledd-3">Hvis det oppstår en interessekonflikt mellom forsikringstakeren og forsikringsgiveren, eller det er uenighet om hvordan tvisten skal bilegges, skal rettshjelpsforsikreren, eller eventuelt kontoret som behandler skadeoppgjør, underrette den forsikrede om retten til å bruke egen advokat, jf. annet ledd, og om retten til nemndbehandling etter forsikringsavtaleloven § 22-2.</article><article class="legalP" id="kapittel-1-foreslåttparagraf-2-ledd-4">Med rettshjelpsforsikring menes en forsikring som består i, mot betaling av en premie, å bære kostnadene ved rettergang og yte andre tjenester som er direkte knyttet til forsikringsdekningen, særlig med henblikk på<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-4-punkt-1"><article class="legalP" id="kapittel-1-foreslåttparagraf-2-ledd-4-punkt-1-ledd-1">å sikre erstatning for skade påført den forsikrede, ved forlik eller ved sivil sak eller straffesak</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-4-punkt-2"><article class="legalP" id="kapittel-1-foreslåttparagraf-2-ledd-4-punkt-2-ledd-1">å forsvare eller representere den forsikrede i en sivil sak, straffesak, forvaltningssak eller annen saksbehandling eller ved eventuelle erstatningskrav som blir reist mot den forsikrede.</article></article></li></ul></article><article class="legalArticle" data-lovdata-URL="LTI/forskrift/2022-06-10-1002/§14" data-name="§14" id="kapittel-1-foreslåttparagraf-2-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Unntak</span></h3><article class="legalP" id="kapittel-1-foreslåttparagraf-2-paragraf-1-ledd-1">§ 13 får likevel ikke anvendelse<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-paragraf-1-ledd-1-punkt-1"><article class="legalP" id="kapittel-1-foreslåttparagraf-2-paragraf-1-ledd-1-punkt-1-ledd-1">på rettshjelpsforsikring når forsikringen gjelder tvister eller risikoer i forbindelse med eller i tilknytning til bruk av havgående fartøy</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-paragraf-1-ledd-1-punkt-2"><article class="legalP" id="kapittel-1-foreslåttparagraf-2-paragraf-1-ledd-1-punkt-2-ledd-1">på virksomhet som utøves av forsikringsgiveren og som dekker erstatningsansvar i forbindelse med den forsikredes forsvar eller representasjon i en eventuell forvaltningssak eller rettergang, i den utstrekning denne virksomheten samtidig utøves i forsikringsgiverens egen interesse i forbindelse med denne dekning</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-paragraf-1-ledd-1-punkt-3"><article class="legalP" id="kapittel-1-foreslåttparagraf-2-paragraf-1-ledd-1-punkt-3-ledd-1">når rettshjelpsvirksomhet utøves av en assistanseforsikrer i en annen EØS-stat enn den staten der den forsikrede vanligvis bor, når den er en del av en avtale som dekker bare den bistand som ytes til personer som kommer i vansker på reise, ved fravær fra sin bopel eller fra sitt faste oppholdssted. I dette tilfellet skal det fremgå tydelig av avtalen at den aktuelle dekningen er begrenset til omstendighetene nevnt i foregående punktum, og at den er underordnet assistansen.</article></article></li></ul></article> <article class="defaultP" margin-top="true">Nytt kapittel 6 skal lyde:</article><span class="futuretitle" id="kapittel-1-foreslåttparagraf-2-paragraf-1-foreslåttittel-1">Kapittel 6. Hvilken valuta en forsikringsgivers forpliktelse skal innfris i</span><article class="futureLegalArticle" data-name="§15" id="kapittel-1-foreslåttparagraf-2-paragraf-1-foreslåttparagraf-1"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Hvilken valuta en forsikringsgivers forpliktelse skal innfris i</span></span><article class="legalP" id="kapittel-1-foreslåttparagraf-2-paragraf-1-foreslåttparagraf-1-ledd-1">Når forsikringssummen i en avtale er uttrykt i en bestemt valuta, skal forsikringsgiveren innfri sine forpliktelser i denne valutaen.</article><article class="legalP" id="kapittel-1-foreslåttparagraf-2-paragraf-1-foreslåttparagraf-1-ledd-2">Når forsikringssummen i en avtale ikke er uttrykt i en valuta, skal forsikringsgiveren innfri sine forpliktelser i valutaen i den staten der risikoen består. Forsikringsgiveren kan likevel velge den valutaen som premien er uttrykt i, dersom det finnes en rimelig begrunnelse for et slikt valg. Dette kan være tilfelle dersom det allerede når avtalen inngås, virker sannsynlig at en skade vil bli betalt i premievalutaen og ikke i valutaen i den staten der risikoen består.</article><article class="legalP" id="kapittel-1-foreslåttparagraf-2-paragraf-1-foreslåttparagraf-1-ledd-3">Forsikringsgiveren kan gå ut fra at den valutaen som forsikringssummen skal betales i, vil være enten den som erfaringsmessig brukes, eller, i mangel av slik erfaring, valutaen i den staten der vedkommende er etablert:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-paragraf-1-foreslåttparagraf-1-ledd-3-punkt-1"><article class="legalP" id="kapittel-1-foreslåttparagraf-2-paragraf-1-foreslåttparagraf-1-ledd-3-punkt-1-ledd-1">for avtaler som dekker risikoer i klasse 4, 5, 6, 7, 11, 12 og 13 (bare produktansvar) i vedlegg I til direktiv (EU) 2009/138<sup class="footnotereference" data-footnotereferencevalue="1" data-unique-footnote-counter="1">1</sup></article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-paragraf-1-foreslåttparagraf-1-ledd-3-punkt-2"><article class="legalP" id="kapittel-1-foreslåttparagraf-2-paragraf-1-foreslåttparagraf-1-ledd-3-punkt-2-ledd-1">for avtaler som dekker risikoer i andre klasser når forsikringssummen etter risikoens art skal betales i en annen valuta enn den som ville følge av ovennevnte regler.</article></article></li></ul></article><article class="legalP" id="kapittel-1-foreslåttparagraf-2-paragraf-1-foreslåttparagraf-1-ledd-4">Når en skade er meldt til forsikringsgiveren og skal dekkes i en bestemt valuta som ikke er den som følger av første til tredje ledd, skal forsikringsgiverens forpliktelser dekkes i denne valutaen, særlig når den valutaen som erstatningen skal utbetales i, er fastsatt ved rettsavgjørelse eller ved avtale mellom forsikringsgiveren og den sikrede.</article><article class="legalP" id="kapittel-1-foreslåttparagraf-2-paragraf-1-foreslåttparagraf-1-ledd-5">Når en skade takseres i en valuta som er kjent av forsikringsgiveren på forhånd, men som er forskjellig fra den som følger av reglene foran, kan forsikringsgiverne dekke sine forpliktelser i denne valutaen.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Skal være direktiv 2009/138/EF, Lovtidend-redaksjonens anmerkning.</article></footer></article> <article class="defaultP" margin-top="true">Nytt kapittel 7 skal lyde:</article><span class="futuretitle" id="kapittel-1-foreslåttparagraf-2-paragraf-1-foreslåttittel-2">Kapittel 7. Behandling av tvister i klageorgan</span><article class="futureLegalArticle" data-name="§16" id="kapittel-1-foreslåttparagraf-2-paragraf-1-foreslåttparagraf-2"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Behandling av tvister i klageorgan</span></span><article class="legalP" id="kapittel-1-foreslåttparagraf-2-paragraf-1-foreslåttparagraf-2-ledd-1">Et klageorgan som er godkjent etter lov om klageorganer for forbrukersaker § 3,<sup class="footnotereference" data-footnotereferencevalue="1" data-unique-footnote-counter="1">1</sup> anses uten forutgående søknad som godkjent klageorgan for behandling av tvister etter forsikringsavtaleloven § 22-2, forutsatt at klageorganet i sine vedtekter har angitt hvilke kunder og institusjoner som kan bringe sak inn for klageorganet. Andre klageorganer kan godkjennes etter søknad til Justis- og beredskapsdepartementet.</article><article class="legalP" id="kapittel-1-foreslåttparagraf-2-paragraf-1-foreslåttparagraf-2-ledd-2">Når ikke annet følger av lov eller forskrift, gjelder reglene i eller i medhold av lov om klageorganer for forbrukersaker kapittel 1<sup class="footnotereference" data-footnotereferencevalue="1" data-unique-footnote-counter="1">1</sup> til 4 og § 26 tilsvarende så langt de passer for klageorganets virksomhet.</article><article class="legalP" id="kapittel-1-foreslåttparagraf-2-paragraf-1-foreslåttparagraf-2-ledd-3">Klageorganet kan oppfylle sine rapporterings-, opplysnings- og informasjonsforpliktelser til det offentlige ved innarbeidelse i, eller som vedlegg til, oppfyllelsen av de tilsvarende forpliktelsene for virksomhet som er omfattet av lov om klageorgan for forbrukersaker.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" id="kapittel-1-foreslåttparagraf-2-paragraf-1-foreslåttparagraf-2-ledd-4">Lov om klageorganer for forbrukersaker § 26<sup class="footnotereference" data-footnotereferencevalue="1" data-unique-footnote-counter="1">1</sup> første ledd første punktum er ikke til hinder for tvangsfullbyrdelse etter tvangsfullbyrdelsesloven eller midlertidig sikring etter tvisteloven.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Korrekt lovtittel skal være lov om godkjenning av klageorganer for forbrukersaker (godkjenningsloven), Lovtidend-redaksjonens anmerkning.</article></footer></article> <article class="defaultP" margin-top="true">Nåværende kapittel 5 blir nytt kapittel 8.</article> <article class="defaultP" margin-top="true">Nåværende § 13, § 14 og § 15 blir nye § 17, § 18 og § 19.</article> <article class="defaultP" margin-top="true">Ny § 19 skal lyde:</article><article class="futureLegalArticle" data-name="§19" id="kapittel-1-foreslåttparagraf-2-paragraf-1-foreslåttparagraf-3"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Endringer i andre forskrifter</span></span><article class="legalP" id="kapittel-1-foreslåttparagraf-2-paragraf-1-foreslåttparagraf-3-ledd-1">Fra den tid forskriften trer i kraft oppheves forskrift 4. desember 1992 nr. 904 om rettshjelpforsikring, forskrift 4. desember 1992 nr. 905 om hvilken valuta en forsikringsgivers forpliktelse skal innfris i, forskrift 5. mai 1995 nr. 581 om opplysningsplikt for avtaler om livsforsikring og forskrift 3. mai 2007 nr. 469 om forsikringsselskapers opplysningsplikt for avtaler om annen forsikring enn livsforsikring.</article></article></article></article></section><section class="section" data-name="kapII" id="kapittel-2" data-lovdata-URL="LTI/forskrift/2022-06-10-1002/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>