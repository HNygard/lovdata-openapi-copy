<!DOCTYPE html><html lang="no"><head><title>Forskrift om utvidet introduksjonsprogram og norskopplæring for å avhjelpe konsekvenser av utbrudd av covid-19</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-01-24-111</dd><dt class="dokid">DokumentID</dt><dd class="dokid">LTI/forskrift/2022-01-24-111</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Integreringsavdelingen</li></ul></dd><dt class="dateInForce">I kraft fra</dt><dd class="dateInForce">2022-01-24</dd><dt class="basedOn">Hjemmel</dt><dd class="basedOn"><ul><li>lov/2020-05-26-53/§5</li></ul></dd><dt class="dateOfPublication">Kunngjort</dt><dd class="dateOfPublication">2022-01-25 14:20</dd><dt class="journalNumber">Journalnummer</dt><dd class="journalNumber">2022-0103</dd><dt class="titleShort">Korttittel</dt><dd class="titleShort">Forskrift om utvidet introduksjonsprogram og norskopplæring for å avhjelpe konsekvenser av utbrudd av covid-19</dd><dt class="title">Tittel</dt><dd class="title">Forskrift om utvidet introduksjonsprogram og norskopplæring for å avhjelpe konsekvenser av utbrudd av covid-19</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og inkluderingsdepartementet 24. januar 2022 med hjemmel i midlertidig lov 26. mai 2020 nr. 53 om tilpasninger i introduksjonsloven for å avhjelpe konsekvenser av utbrudd av covid-19 § 5.</dd><dt class="refid">RefID</dt><dd class="refid">forskrift/2022-01-24-111</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om utvidet introduksjonsprogram og norskopplæring for å avhjelpe konsekvenser av utbrudd av covid-19<ul class="tocSubUl"><li>§ 1. Formål</li><li>§ 2. Utvidet introduksjonsprogram</li><li>§ 3. Utvidet norskopplæring</li><li>§ 4. Kommunens ansvar</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2022-01-24-111" id="dokument"><h1>Forskrift om utvidet introduksjonsprogram og norskopplæring for å avhjelpe konsekvenser av utbrudd av covid-19</h1><article class="legalArticle" data-lovdata-URL="LTI/forskrift/2022-01-24-111/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å avhjelpe negative konsekvenser av utbrudd av covid-19 for deltakere i introduksjonsprogram og opplæring i norsk og samfunnskunnskap.</article></article><article class="legalArticle" data-lovdata-URL="LTI/forskrift/2022-01-24-111/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Utvidet introduksjonsprogram</span></h2><article class="legalP" id="paragraf-2-ledd-1">Deltakere i introduksjonsprogram etter introduksjonsloven som startet sitt program mellom 1. januar 2020 og 31. mars 2020, har rett til å få utvidet programmet med inntil fire måneder, dersom den enkelte har behov for slik utvidelse for å komme i jobb eller utdanning.</article></article><article class="legalArticle" data-lovdata-URL="LTI/forskrift/2022-01-24-111/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utvidet norskopplæring</span></h2><article class="legalP" id="paragraf-3-ledd-1">Deltakere som har rett og plikt til å delta i opplæring i norsk og samfunnskunnskap etter introduksjonsloven § 17 første ledd og som avslutter opplæringen mellom 1. januar 2022 og 31. mars 2022, har rett til utvidet opplæring i norsk i inntil fire måneder. Retten gjelder også deltakere som deltar i ytterligere opplæring i norsk etter introduksjonsloven § 18 andre ledd.</article></article><article class="legalArticle" data-lovdata-URL="LTI/forskrift/2022-01-24-111/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kommunens ansvar</span></h2><article class="legalP" id="paragraf-4-ledd-1">Kommunen sørger for utvidet introduksjonsprogram etter § 2. Opplæring etter § 3 skal gis av kommunen eller av andre som kommunen godkjenner. Kommunens plikt til å registrere personopplysninger om tiltakene, jf. introduksjonsloven § 25a annet ledd, gjelder så langt slik registrering er teknisk mulig.</article><article class="legalP" id="paragraf-4-ledd-2">Som enkeltvedtak etter denne forskriften regnes avgjørelser om utvidet introduksjonsprogram etter § 2 og utvidet norskopplæring etter § 3.</article></article><article class="legalArticle" data-lovdata-URL="LTI/forskrift/2022-01-24-111/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Forskriften trer i kraft straks.</article><article class="legalP" id="paragraf-5-ledd-2">§ 2 gjelder for dem som fortsatt deltar i programmet per 1. januar 2022.</article></article></main></body></html>