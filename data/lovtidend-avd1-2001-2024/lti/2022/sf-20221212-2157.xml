<!DOCTYPE html><html lang="nb"><head><title>Forskrift om endring i økologiforskriften (forordning (EU) 2022/474, forordning (EU) 2022/2238)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-12-12-2157</dd><dt class="dokid">DokumentID</dt><dd class="dokid">LTI/forskrift/2022-12-12-2157</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="dateInForce">I kraft fra</dt><dd class="dateInForce">2022-12-12</dd><dt class="changesToDocuments">Endrer</dt><dd class="changesToDocuments"><ul><li>forskrift/2022-06-11-1171</li></ul></dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§10</li><li>lov/2003-12-19-124/§15</li><li>forskrift/2022-06-11-1171/§2</li><li>forskrift/2022-06-11-1171/§4</li><li>forskrift/2003-12-19-1790</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2022-12-13 13:30</dd><dt class="journalNumber">Journalnummer</dt><dd class="journalNumber">2022-1608</dd><dt class="titleShort">Korttittel</dt><dd class="titleShort">Endr. i økologiforskriften</dd><dt class="title">Tittel</dt><dd class="title">Forskrift om endring i økologiforskriften (forordning (EU) 2022/474, forordning (EU) 2022/2238)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 12. desember 2022 med hjemmel i lov 19. desember 2003 nr. 124 om matproduksjon og mattrygghet mv. (matloven) § 10 og § 15, jf. forskrift 11. juni 2022 nr. 1171 om økologisk produksjon og merking av økologiske landbruksprodukter, akvakulturprodukter, næringsmidler og fôr m.m. (økologiforskriften) § 2 og § 4, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884. <br /><strong>EØS-henvisninger:</strong> EØS-avtalen vedlegg II kap. XII nr. 54b (forordning (EU) 2022/474) og 54bb (forordning (EU) 2022/2238).</dd><dt class="refid">RefID</dt><dd class="refid">forskrift/2022-12-12-2157</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i økologiforskriften (forordning (EU) 2022/474, forordning (EU) 2022/2238)<ul class="tocSubUl"><li>I</li><li>II</li><li>Forordninger</li></ul></li></ul></dd></dl></header><main class="documentBody" data-lovdata-URL="LTI/forskrift/2022-12-12-2157" id="dokument"><h1>Forskrift om endring i økologiforskriften (forordning (EU) 2022/474, forordning (EU) 2022/2238)</h1><section class="section" data-name="kapI" id="kapittel-1" data-lovdata-URL="LTI/forskrift/2022-12-12-2157/KAPITTEL_1"><h2 data-text-align="center">I</h2><article class="defaultP">I forskrift 11. juni 2022 nr. 1171 om økologisk produksjon og merking av økologiske landbruksprodukter, akvakulturprodukter, næringsmidler og fôr m.m. (økologiforskriften) gjøres følgende endringer:</article> <article class="defaultP" margin-top="true">EØS-henvisningsfeltet skal lyde:</article><article class="defaultP">EØS-henvisninger: EØS-avtalen vedlegg II kap. XII nr. 54b (forordning (EU) 2018/848 som endret ved forordning (EU) 2020/427 (som endret ved forordning (EU) 2021/269), forordning (EU) 2020/1693, forordning (EU) 2020/1794, forordning (EU) 2021/642, forordning (EU) 2021/715, forordning (EU) 2021/716, forordning (EU) 2021/1006, forordning (EU) 2021/1691, forordning (EU) 2021/1697 og forordning (EU) 2022/474), nr. 54bb (forordning (EU) 2021/2306 som endret ved forordning (EU) 2022/760 og forordning (EU) 2022/2238), nr. 54bd (forordning (EU) 2020/2146), nr. 54be (forordning (EU) 2020/464 som endret ved forordning (EU) 2020/2042), nr. 54bf (forordning (EU) 2021/771), nr. 54bg (forordning (EU) 2021/1342), nr. 54bh (forordning (EU) 2021/1378 som endret ved forordning (EU) 2021/2119), nr. 54bi (forordning (EU) 2021/1189), nr. 54bj (forordning (EU) 2021/279), nr. 54bk (forordning (EU) 2021/1165), nr. 54bl (forordning (EU) 2021/1698), nr. 54bm (forordning (EU) 2021/2119), nr. 54bn (forordning (EU) 2021/2307), nr. 54bo (forordning (EU) 2021/2325) og nr. 54bp (forordning (EU) 2022/1450).</article> <article class="defaultP" margin-top="true">§ 2 skal lyde:</article><article class="legalP" id="kapittel-1-ledd-1">EØS-avtalen vedlegg II kapittel XII nr. 54b (forordning (EU) 2018/848 som endret ved forordning (EU) 2020/427 (som endret ved forordning (EU) 2021/269), forordning (EU) 2020/1693, forordning (EU) 2020/1794, forordning (EU) 2021/642, forordning (EU) 2021/715, forordning (EU) 2021/716, forordning (EU) 2021/1006, forordning (EU) 2021/1691, forordning (EU) 2021/1697 og forordning (EU) 2022/474 om økologisk produksjon og merking av økologiske produkter og om oppheving av Rådsforordning (EF) nr. 834/2007) gjelder som forskrift med de tilpasninger som følger av vedlegg II, protokoll 1 til avtalen og avtalen for øvrig.</article> <article class="defaultP" margin-top="true">I § 4 skal første ledd bokstav a lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">(forordning (EU) 2021/2306, som endret ved forordning (EU) 2022/760 og forordning (EU) 2022/2238) om kontroll og utstedelse av sertifikat for økologiske varepartier i tredjeland,</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2022-12-12-2157/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section><section class="section" id="kapittel-3" data-lovdata-URL="LTI/forskrift/2022-12-12-2157/KAPITTEL_3"><h2>Forordninger</h2><article class="defaultP">Endringer som gjøres under avsnittet «Forordninger gjennomført i forskriftens § 2»:</article> <article class="defaultP" margin-top="true">Innledningsteksten skal lyde:</article><article class="legalP" id="kapittel-3-ledd-1">Nedenfor gjengis til informasjon uoffisiell norsk oversettelse av forordning (EU) 2018/848 om økologisk produksjon og merking av økologiske produkter. Dette er grunnrettsakten. Grunnrettsakten er endret ved forordning (EU) 2020/427, forordning (EU) 2021/269, forordning (EU) 2020/1693, forordning (EU) 2020/1794, forordning (EU) 2021/642, forordning (EU) 2021/715, forordning (EU) 2021/716, forordning (EU) 2021/1006, forordning (EU) 2021/1691, forordning (EU) 2021/1697 og forordning (EU) 2022/474. Alle endringer av grunnrettsakten samt de endringer og tillegg som følger av EØS-tilpasningen av grunnrettsakten i samsvar med EØS-avtalen vedlegg II kapittel XII, er innarbeidet. I tillegg gjelder følgende generelle EØS-tilpasninger:<ul class="defaultList"><li><article class="listArticle" id="kapittel-3-ledd-1-punkt-1"><article class="legalP" id="kapittel-3-ledd-1-punkt-1-ledd-1">«For EFTA-landene gjelder ikke bestemmelser i økologiregelverket for området plantehelse».</article></article></li><li><article class="listArticle" id="kapittel-3-ledd-1-punkt-2"><article class="legalP" id="kapittel-3-ledd-1-punkt-2-ledd-1">«For EFTA landene skal referanser til kriterier som fremkommer i Råds- og Parlamentsforordning (EU) nr. 1305/2013 og Råds- og Parlamentsforordning (EU) nr. 1380/2013 bli forstått som referanse til kriterier som fremkommer i nasjonalt regelverk».</article></article></li><li><article class="listArticle" id="kapittel-3-ledd-1-punkt-3"><article class="legalP" id="kapittel-3-ledd-1-punkt-3-ledd-1">«EFTAs overvåkningsorgan (ESA) skal ha tilgang til systemer beskrevet i artikkel 43.1 og artikkel 51.2»</article></article></li></ul></article> <article class="defaultP" margin-top="true">I konsolidert forordning (EU) 2018/848 gjøres følgende endringer:</article><article class="defaultP">►<strong>B</strong> Forordning (EU) 2018/848 av 3. mai 2018</article><article class="defaultP">som er endret ved</article><article class="defaultP">►<strong>M1</strong> Forordning (EU) 2020/427 av 13. januar 2020, endret ved</article><article class="defaultP">►<strong>M2</strong> Forordning (EU) 2021/269 av 4. desember 2020</article><article class="defaultP">►<strong>M3</strong> Forordning (EU) 2020/1693 av 11. november 2020</article><article class="defaultP">►<strong>M4</strong> Forordning (EU) 2020/1794 av 16. september 2020</article><article class="defaultP">►<strong>M5</strong> Forordning (EU) 2021/642 av 30. oktober 2020</article><article class="defaultP">►<strong>M6</strong> Forordning (EU) 2021/715 av 20. januar 2021</article><article class="defaultP">►<strong>M7</strong> Forordning (EU) 2021/716 av 9. februar 2021</article><article class="defaultP">►<strong>M8</strong> Forordning (EU) 2021/1006 av 12. april 2021</article><article class="defaultP">►<strong>M9</strong> Forordning (EU) 2021/1691 av 12. juli 2021</article><article class="defaultP">►<strong>M10</strong> Forordning (EU) 2021/1697 av 13. juli 2021</article><article class="defaultP">►<strong>M11</strong> Forordning (EU) 2022/474 av 17. januar 2022</article><article class="defaultP">►<strong>EØS</strong>-tilpasning som følge av EØS-avtalen vedlegg II kapittel XII</article><article class="defaultP">(pdf)</article> <article class="defaultP" margin-top="true">I vedlegg II del I gjøres følgende endringer:</article> <article class="defaultP" margin-top="true">I nr. 1.8.5.1 gjøres følgende endringer:</article> <article class="defaultP" margin-top="true">Første ledd skal lyde:</article><article class="defaultP">►<strong>M11</strong></article><article class="legalP" id="kapittel-3-ledd-2">Som unntak fra nr. 1.8.1 kan den driftsansvarlige, dersom dataene som er samlet inn ved hjelp av databasen nevnt i artikkel 26 nr. 1 eller systemene nevnt i artikkel 26 nr. 2, viser at den driftsansvarliges kvalitative eller kvantitative behov for relevant økologisk planteformeringsmateriale ikke dekkes, bruke planteformeringsmateriale fra omlegging i samsvar med artikkel 10 nr. 4 andre ledd bokstav a) eller planteformeringsmateriale som er tillatt i samsvar med nr. 1.8.6.</article><article class="defaultP">◄<strong>M11</strong></article> <article class="defaultP" margin-top="true">Følgende ledd innsettes etter første ledd:</article><article class="defaultP">►<strong>M11</strong></article><article class="legalP" id="kapittel-3-ledd-3">Dersom økologiske kimplanter ikke er tilgjengelige, kan «kimplanter under omlegging», som markedsføres i samsvar med artikkel 10 nr. 4 andre ledd bokstav a), brukes når de dyrkes på følgende måte:<ul class="defaultList"><li data-li-identifier="a." data-name="a."><article class="listArticle" id="kapittel-3-ledd-3-punkt-1"><article class="legalP" id="kapittel-3-ledd-3-punkt-1-ledd-1">Gjennom en dyrkingssyklus fra frø til endelig kimplante på minst tolv måneder på et skifte der en omleggingsperiode på minst tolv måneder er fullført i samme periode, eller</article></article></li><li data-li-identifier="b." data-name="b."><article class="listArticle" id="kapittel-3-ledd-3-punkt-2"><article class="legalP" id="kapittel-3-ledd-3-punkt-2-ledd-1">på et økologisk skifte eller et skifte under omlegging eller i beholdere som omfattes av unntaket nevnt i nr. 1.4, forutsatt at kimplantene stammer fra omleggingsfrø som er høstet fra en plante som er dyrket på et skifte der en omleggingsperiode på minst tolv måneder er fullført.</article></article></li></ul></article><article class="defaultP">◄<strong>M11</strong></article> <article class="defaultP" margin-top="true">Andre, tredje og fjerde ledd skal lyde:</article><article class="defaultP">►<strong>M11</strong></article><article class="legalP" id="kapittel-3-ledd-4">Dersom økologisk planteformeringsmateriale, planteformeringsmateriale fra omlegging eller planteformeringsmateriale som er tillatt i samsvar med nr. 1.8.6, ikke er tilgjengelig av tilstrekkelig kvalitet eller i tilstrekkelige mengder til å dekke den driftsansvarliges behov, kan vedkommende myndigheter tillate bruk av ikke-økologisk planteformeringsmateriale i samsvar med nr. 1.8.5.3–1.8.5.8.</article><article class="legalP" id="kapittel-3-ledd-5">En slik individuell tillatelse skal utstedes bare i følgende situasjoner:<ul class="defaultList"><li data-li-identifier="a." data-name="a."><article class="listArticle" id="kapittel-3-ledd-5-punkt-1"><article class="legalP" id="kapittel-3-ledd-5-punkt-1-ledd-1">Dersom ingen sort av den arten som den driftsansvarlige ønsker å benytte, er registrert i databasen nevnt i artikkel 26 nr. 1 eller systemene nevnt i artikkel 26 nr. 2.</article></article></li><li data-li-identifier="b." data-name="b."><article class="listArticle" id="kapittel-3-ledd-5-punkt-2"><article class="legalP" id="kapittel-3-ledd-5-punkt-2-ledd-1">Dersom ingen driftsansvarlig som markedsfører planteformeringsmateriale, er i stand til å levere det relevante økologiske planteformeringsmaterialet, planteformeringsmaterialet fra omlegging eller planteformeringsmaterialet som er tillatt i samsvar med nr. 1.8.6 i tide til såing eller planting, i situasjoner der brukeren har bestilt planteformeringsmaterialet i tide til at det kan klargjøres og leveres økologisk planteformeringsmateriale, planteformeringsmateriale fra omlegging eller planteformeringsmateriale som er tillatt i samsvar med nr. 1.8.6.</article></article></li><li data-li-identifier="c." data-name="c."><article class="listArticle" id="kapittel-3-ledd-5-punkt-3"><article class="legalP" id="kapittel-3-ledd-5-punkt-3-ledd-1">Dersom den sorten som den driftsansvarlige ønsker, ikke er registrert som økologisk planteformeringsmateriale, planteformeringsmateriale fra omlegging eller planteformeringsmaterialet som er tillatt i samsvar med nr. 1.8.6, i databasen nevnt i artikkel 26 nr. 1 eller systemene nevnt i artikkel 26 nr. 2 bokstav a), og den driftsansvarlige kan dokumentere at ingen av de registrerte alternativene av samme art er egnet, særlig med tanke på de agronomiske og pedoklimatiske forholdene og de nødvendige teknologiske egenskapene for produksjonen.</article></article></li><li data-li-identifier="d." data-name="d."><article class="listArticle" id="kapittel-3-ledd-5-punkt-4"><article class="legalP" id="kapittel-3-ledd-5-punkt-4-ledd-1">Dersom det er berettiget å bruke materialet til forskning, testing ved frilandsforsøk i liten skala, sortsbevaring eller produktinnovasjon, og dette er godkjent av vedkommende myndighet i den berørte medlemsstaten.</article></article></li></ul></article><article class="legalP" id="kapittel-3-ledd-6">Før anmodning om slik tillatelse skal driftsansvarlige konsultere databasen nevnt i artikkel 26 nr. 1 eller systemene nevnt i artikkel 26 nr. 2 bokstav a) for å fastslå om relevant økologisk planteformeringsmateriale eller planteformeringsmateriale fra omlegging eller planteformeringsmaterialet som er tillatt i samsvar med nr. 1.8.6, er tilgjengelig, og dermed om anmodningen er berettiget.</article><article class="defaultP">◄<strong>M11</strong></article> <article class="defaultP" margin-top="true">I nr. 1.8.5.2 gjøres følgende endringer:</article> <article class="defaultP" margin-top="true">Første ledd skal lyde:</article><article class="defaultP">►<strong>M11</strong></article><article class="legalP" id="kapittel-3-ledd-7">Som unntak fra nr. 1.8.1 kan driftsansvarlige i tredjeland bruke planteformeringsmateriale fra omlegging i samsvar med artikkel 10 nr. 4 andre ledd bokstav a) eller planteformeringsmateriale som er tillatt i samsvar med nr. 1.8.6, dersom det er godtgjort at økologisk planteformeringsmateriale ikke er tilgjengelig i tilstrekkelig kvalitet eller mengder på territoriet til det tredjelandet der den driftsansvarlige er lokalisert.</article><article class="defaultP">◄<strong>M11</strong></article> <article class="defaultP" margin-top="true">Tredje ledd skal lyde:</article><article class="defaultP">►<strong>M11</strong></article><article class="legalP" id="kapittel-3-ledd-8">Kontrollmyndigheter eller kontrollorganer som er anerkjent i samsvar med artikkel 46 nr. 1, kan tillate driftsansvarlige i tredjeland å bruke ikke-økologisk planteformeringsmateriale på en økologisk produksjonsenhet dersom økologisk planteformeringsmateriale, planteformeringsmateriale fra omlegging eller planteformeringsmateriale som er tillatt i samsvar med nr. 1.8.6, ikke er tilgjengelig i tilstrekkelig kvalitet eller mengder på territoriet til det tredjelandet der den driftsansvarlige er lokalisert, i samsvar med vilkårene fastsatt i nr. 1.8.5.3, 1.8.5.4, 1.8.5.5 og 1.8.5.8.</article><article class="defaultP">◄<strong>M11</strong></article> <article class="defaultP" margin-top="true">Nytt nr. 1.8.5.8 og 1.8.6 skal lyde:</article><article class="defaultP">►<strong>M11</strong></article><article class="marginIdArticle" id="kapittel-3-punkt-1"><span class="data-marginOriginalId">1.8.5.8.</span><article class="legalP" id="kapittel-3-punkt-1-ledd-1">Vedkommende myndigheter skal ikke tillate bruk av ikke-økologiske kimplanter når det gjelder kimplanter av arter som har en dyrkingssyklus som fra kimplanten plantes ut til den første innhøstingen av produktet, avsluttes innenfor en vekstsesong.</article></article><article class="marginIdArticle" id="kapittel-3-punkt-2"><span class="data-marginOriginalId">1.8.6.</span><article class="legalP" id="kapittel-3-punkt-2-ledd-1">Vedkommende myndigheter eller eventuelt kontrollmyndigheter eller kontrollorganer som er anerkjent i samsvar med artikkel 46 nr. 1, kan tillate at driftsansvarlige som produserer planteformeringsmateriale til bruk i økologisk produksjon, bruker ikke-økologisk planteformeringsmateriale når morplanter eller, eventuelt, andre planter som er beregnet på produksjon av planteformeringsmateriale og som er produsert i samsvar med nr. 1.8.2, ikke er tilgjengelige i tilstrekkelig mengde eller kvalitet, og bringer slikt materiale i omsetning til bruk i økologisk produksjon, forutsatt at følgende vilkår er oppfylt:<ul class="defaultList"><li data-li-identifier="a." data-name="a."><article class="listArticle" id="kapittel-3-punkt-2-ledd-1-punkt-1"><article class="legalP" id="kapittel-3-punkt-2-ledd-1-punkt-1-ledd-1">Det ikke-økologiske planteformeringsmaterialet som er brukt, er etter innhøstingen ikke behandlet med andre plantevernmidler enn dem som er tillatt i samsvar med artikkel 24 nr. 1 i denne forordningen, med mindre vedkommende myndigheter i den berørte medlemsstaten av plantehelsehensyn har foreskrevet kjemisk behandling i samsvar med forordning (EU) 2016/2031 for alle sorter og alt heterogent materiale av en bestemt art i det området der planteformeringsmaterialet skal brukes. Dersom ikke-økologisk planteformeringsmateriale som er behandlet med den foreskrevne kjemiske behandlingen, brukes, skal skiftet der det behandlede planteformeringsmaterialet vokser, omfattes av en omleggingsperiode som fastsatt i nr. 1.7.3 og 1.7.4 dersom det er relevant.</article></article></li><li data-li-identifier="b." data-name="b."><article class="listArticle" id="kapittel-3-punkt-2-ledd-1-punkt-2"><article class="legalP" id="kapittel-3-punkt-2-ledd-1-punkt-2-ledd-1">Det ikke-økologiske planteformeringsmaterialet som brukes, er ikke kimplanter av arter som har en dyrkingssyklus som fra kimplanten plantes ut til den første innhøstingen av produktet, avsluttes innenfor en vekstsesong.</article></article></li><li data-li-identifier="c." data-name="c."><article class="listArticle" id="kapittel-3-punkt-2-ledd-1-punkt-3"><article class="legalP" id="kapittel-3-punkt-2-ledd-1-punkt-3-ledd-1">Planteformeringsmaterialet er dyrket i samsvar med alle andre relevante krav til økologisk planteproduksjon.</article></article></li><li data-li-identifier="d." data-name="d."><article class="listArticle" id="kapittel-3-punkt-2-ledd-1-punkt-4"><article class="legalP" id="kapittel-3-punkt-2-ledd-1-punkt-4-ledd-1">Tillatelsen til å bruke ikke-økologisk planteformeringsmateriale skal innhentes før materialet sås eller plantes.</article></article></li><li data-li-identifier="e." data-name="e."><article class="listArticle" id="kapittel-3-punkt-2-ledd-1-punkt-5"><article class="legalP" id="kapittel-3-punkt-2-ledd-1-punkt-5-ledd-1">Vedkommende myndighet, kontrollmyndighet eller kontrollorgan som er ansvarlig for tillatelsen, skal gi tillatelsen bare til enkeltbrukere og for én sesong om gangen, og skal angi mengdene av det tillatte planteformeringsmaterialet.</article></article></li><li data-li-identifier="f." data-name="f."><article class="listArticle" id="kapittel-3-punkt-2-ledd-1-punkt-6"><article class="legalP" id="kapittel-3-punkt-2-ledd-1-punkt-6-ledd-1">Vedkommende myndigheter i medlemsstatene kan som unntak fra bokstav e) hvert år gi en generell tillatelse til bruk av en bestemt art, underart eller sort av ikke-økologisk plantedyrkingsmateriale og offentliggjøre og løpende oppdatere listen over arter, underarter eller sorter. I så fall skal disse vedkommende myndighetene angi de mengdene av ikke-økologisk planteformeringsmateriale som er tillatt.</article></article></li><li data-li-identifier="g." data-name="g."><article class="listArticle" id="kapittel-3-punkt-2-ledd-1-punkt-7"><article class="legalP" id="kapittel-3-punkt-2-ledd-1-punkt-7-ledd-1">Tillatelsene som gis i samsvar med dette nummeret, skal utløpe 31. desember 2036.</article></article></li></ul></article><article class="legalP" id="kapittel-3-punkt-2-ledd-2">Senest 30. juni hvert år og første gang senest 30. juni 2023 skal vedkommende myndigheter i medlemsstatene underrette Kommisjonen og de andre medlemsstatene om opplysninger om tillatelser som er gitt i samsvar med første ledd.</article><article class="legalP" id="kapittel-3-punkt-2-ledd-3">Driftsansvarlige som produserer og markedsfører planteformeringsmateriale som er produsert i samsvar med første ledd, skal få tillatelse til på frivillig grunnlag å offentliggjøre relevante særlige opplysninger om tilgjengeligheten av slikt planteformeringsmateriale i de nasjonale systemene som er opprettet i samsvar med artikkel 26 nr. 2. Driftsansvarlige som velger å ta med slike opplysninger, skal sikre at opplysningene oppdateres regelmessig og trekkes tilbake fra de nasjonale systemene når planteformeringsmaterialet ikke lenger er tilgjengelig. Når driftsansvarlige påberoper seg den generelle tillatelsen nevnt i bokstav f), skal de journalføre den mengden som er brukt.</article></article><article class="defaultP">◄<strong>M11</strong></article> <article class="defaultP" margin-top="true">Endringer som gjøres under avsnittet «Forordninger gjennomført i forskriftens § 4»:</article> <article class="defaultP" margin-top="true">Innledningsteksten skal lyde:</article><article class="legalP" id="kapittel-3-ledd-9">Nedenfor gjengis til informasjon uoffisielle norske oversettelser av forordninger om import av økologiske produkter fra tredjeland. Dette omfatter følgende forordninger som gir utfyllende regler til grunnrettsakten: Forordning (EU) 2021/2306 som endret ved forordning 2022/760 og forordning (EU) 2022/2238, forordning (EU) 2021/1342, forordning (EU) 2021/1378 som endret ved forordning (EU) 2021/2119, forordning (EU) 2021/1698, forordning (EU) 2021/2307, forordning (EU) 2021/2325, og forordning (EU) 2022/1450. Alle endringer i rettsaktene, samt de endringer og tillegg som følger av EØS-tilpasninger i samsvar med EØS-avtalen vedlegg II kapittel XII, er innarbeidet, med unntak av forordning (EU) 2022/2238 som ennå ikke foreligger på norsk.</article> <article class="defaultP" margin-top="true">I konsolidert forordning (EU) 2021/2306 gjøres følgende endringer:</article> <article class="defaultP" margin-top="true">Innledningsteksten til konsolidert forordning (EU) 2021/2306 skal lyde:</article><article class="legalP" id="kapittel-3-ledd-10">Nedenfor gjengis til informasjon norsk uoffisiell oversettelse av forordning (EU) 2021/2306. Her er det innarbeidet tillegg som følger av EØS-tilpasningen av rettsakten i samsvar med EØS-avtalen vedlegg II kapittel XII, og endringer som følger av forordning (EU) 2022/760 og forordning (EU) 2022/2238.</article><article class="defaultP">►<strong>B</strong> Forordning (EU) 2021/2306</article><article class="defaultP">som er endret ved</article><article class="defaultP">►<strong>M1</strong> Forordning (EU) 2022/760 av 8. april 2022</article><article class="defaultP">►<strong>M2</strong> Forordning (EU) 2022/2238 av 22. august 2022</article><article class="defaultP">►<strong>EØS</strong>-tilpasning som følge av EØS-avtalen vedlegg II kapittel XII</article><article class="defaultP">(pdf)</article> <article class="defaultP" margin-top="true">I artikkel 11 gjøres følgende endringer:</article> <article class="defaultP" margin-top="true">I nr. 1 skal innledningen lyde:</article><article class="defaultP"><strong>►M2</strong></article><article class="legalP" id="kapittel-3-ledd-11">Som unntak fra artikkel 5 nr. 3 første ledd kan kontrollsertifikatet til og med 30. november 2022 utstedes på papir etter at det er fylt ut i TRACES og skrevet ut. Dette sertifikatet på papir skal oppfylle følgende krav:</article><article class="defaultP">◄<strong>M2</strong></article> <article class="defaultP" margin-top="true">Nr. 1a skal lyde:</article><article class="defaultP">►<strong>M2</strong></article><article class="numberedLegalP" data-numerator="1a" id="kapittel-3-nummer-1">1a. Som unntak fra artikkel 5 nr. 3 første ledd kan en godkjent person i Ukraina som tilhører en kontrollmyndighet eller et kontrollorgan som ikke er utstyrt med et kvalifisert elektronisk segl, fram til og med 30. november 2022 utarbeide og sende inn et kontrollsertifikat i elektronisk format i TRACES uten bruk av et kvalifisert elektronisk segl i rubrikk 18 i sertifikatet. Sertifikatet skal utstedes før forsendelsen det gjelder, forlater Ukraina.</article><article class="defaultP">◄<strong>M2</strong></article> <article class="defaultP" margin-top="true">I nr. 2 skal innledningen lyde:</article><article class="defaultP">►<strong>M2</strong></article><article class="legalP" id="kapittel-3-ledd-12">Som unntak fra artikkel 6 nr. 3 skal følgende gjelde til og med 30. november 2022:</article><article class="defaultP">◄<strong>M2</strong></article> <article class="defaultP" margin-top="true">I nr. 5 skal innledningen lyde:</article><article class="defaultP">►<strong>M2</strong></article><article class="legalP" id="kapittel-3-ledd-13">Som unntak fra artikkel 6 nr. 6 og artikkel 7 nr. 4 kan utdraget av kontrollsertifikatet til og med 30. november 2022 påtegnes på papir etter at det er fylt ut i TRACES og skrevet ut. Dette utdraget av sertifikatet på papir skal oppfylle følgende krav:</article><article class="defaultP">◄<strong>M2</strong></article></section></main></body></html>