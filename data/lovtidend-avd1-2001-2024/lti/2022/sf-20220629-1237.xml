<!DOCTYPE html><html lang="no"><head><title>Forskrift om tilskudd til flom- og skredforebygging og miljøtiltak i vassdrag (forskrift om naturfaretilskudd)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-06-29-1237</dd><dt class="dokid">DokumentID</dt><dd class="dokid">LTI/forskrift/2022-06-29-1237</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="subunit">Etat</dt><dd class="subunit"><ul><li>Energi- og vannressursavdelingen</li></ul></dd><dt class="dateInForce">I kraft fra</dt><dd class="dateInForce">2022-07-02</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2022-06-30 14:40</dd><dt class="journalNumber">Journalnummer</dt><dd class="journalNumber">2022-0975</dd><dt class="titleShort">Korttittel</dt><dd class="titleShort">Forskrift om naturfaretilskudd</dd><dt class="title">Tittel</dt><dd class="title">Forskrift om tilskudd til flom- og skredforebygging og miljøtiltak i vassdrag (forskrift om naturfaretilskudd)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Olje- og energidepartementet 29. juni 2022 med hjemmel i Stortingets årlige budsjettvedtak, kapittel 18.20 post 25, post 60 og post 72.</dd><dt class="refid">RefID</dt><dd class="refid">forskrift/2022-06-29-1237</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til flom- og skredforebygging og miljøtiltak i vassdrag (forskrift om naturfaretilskudd)<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Hvem kan få tilskudd</li><li>§ 4. Hva det kan gis tilskudd til</li><li>§ 5. Egenandel</li><li>§ 6. Generelle betingelser</li><li>§ 7. Søknadsfrister</li><li>§ 8. Krav til søknad om tilskudd</li><li>§ 9. Søknadsbehandling og prioritering</li><li>§ 10. Rapportering og utbetaling</li><li>§ 11. Kontroll og opplysningsplikt</li><li>§ 12. Bortfall og tilbakebetaling</li><li>§ 13. Dispensasjon</li><li>§ 14. Ikraftsetting</li></ul></li></ul></dd></dl></header><main class="documentBody" data-lovdata-URL="LTI/forskrift/2022-06-29-1237" id="dokument"><h1>Forskrift om tilskudd til flom- og skredforebygging og miljøtiltak i vassdrag (forskrift om naturfaretilskudd)</h1><article class="legalArticle" data-lovdata-URL="LTI/forskrift/2022-06-29-1237/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Tilskudd etter denne forskriften skal bidra til å:<ul class="defaultList"><li data-li-identifier="a." data-name="a."><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">redusere faren for tap av menneskeliv og forebygge store skader på miljø og eiendom som følge av flom og skred,</article></article></li><li data-li-identifier="b." data-name="b."><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">bedre vassdragsmiljøet, ivareta vassdragsrelaterte kulturmiljø og å gjenskape vassdragsdynamikk der det er forringet av tidligere tiltak og</article></article></li><li data-li-identifier="c." data-name="c."><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">bedre kunnskapsgrunnlaget om flom- og skredfare.</article></article></li></ul></article></article><article class="legalArticle" data-lovdata-URL="LTI/forskrift/2022-06-29-1237/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder i Norge, herunder Svalbard. Forskriften gjelder ikke for Jan Mayen og bilandene.</article></article><article class="legalArticle" data-lovdata-URL="LTI/forskrift/2022-06-29-1237/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Hvem kan få tilskudd</span></h2><article class="numberedLegalP" data-numerator="1" id="paragraf-3-nummer-1">(1) Kommuner og Longyearbyen lokalstyre kan få tilskudd til tiltak beskrevet i § 4.</article><article class="numberedLegalP" data-numerator="2" id="paragraf-3-nummer-2">(2) Private eiere av bebyggelse herunder enkeltpersoner, borettslag og sameier kan få tilskudd til tiltak beskrevet i § 4 (1) bokstav a og b.</article><article class="numberedLegalP" data-numerator="3" id="paragraf-3-nummer-3">(3) Organisasjoner kan få tilskudd til tiltak beskrevet i § 4 (1) bokstav c.</article></article><article class="legalArticle" data-lovdata-URL="LTI/forskrift/2022-06-29-1237/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Hva det kan gis tilskudd til</span></h2><article class="numberedLegalP" data-numerator="1" id="paragraf-4-nummer-1">(1) NVE kan gi tilskudd til:<ul class="defaultList"><li data-li-identifier="a." data-name="a."><article class="listArticle" id="paragraf-4-nummer-1-punkt-1"><article class="legalP" id="paragraf-4-nummer-1-punkt-1-ledd-1">utredning, planlegging, prosjektering og gjennomføring av fysiske tiltak for å redusere faren for skader fra flom og skred på eksisterende bebyggelse,</article></article></li><li data-li-identifier="b." data-name="b."><article class="listArticle" id="paragraf-4-nummer-1-punkt-2"><article class="legalP" id="paragraf-4-nummer-1-punkt-2-ledd-1">andre typer risikoreduserende tiltak, slik som overvåking og varsling, der fysisk sikring ikke har latt seg gjennomføre av praktiske eller økonomiske årsaker,</article></article></li><li data-li-identifier="c." data-name="c."><article class="listArticle" id="paragraf-4-nummer-1-punkt-3"><article class="legalP" id="paragraf-4-nummer-1-punkt-3-ledd-1">planlegging og gjennomføring av miljøtiltak i vassdrag for å bedre vassdragsmiljøet der det er vesentlig forringet av tidligere tiltak,</article></article></li><li data-li-identifier="d." data-name="d."><article class="listArticle" id="paragraf-4-nummer-1-punkt-4"><article class="legalP" id="paragraf-4-nummer-1-punkt-4-ledd-1">kartlegging av kritiske punkt i bekker og bratte vassdrag, faresonekartlegging av flom, faresonekartlegging av skred i bratt terreng og detaljutredning av kartlagte kvikkleiresoner,</article></article></li><li data-li-identifier="e." data-name="e."><article class="listArticle" id="paragraf-4-nummer-1-punkt-5"><article class="legalP" id="paragraf-4-nummer-1-punkt-5-ledd-1">riving og flytting av fareutsatte bygninger med personopphold i helt spesielle tilfeller.</article></article></li></ul></article><article class="numberedLegalP" data-numerator="2" id="paragraf-4-nummer-2">(2) NVE kan ikke gi tilskudd til:<ul class="defaultList"><li data-li-identifier="a." data-name="a."><article class="listArticle" id="paragraf-4-nummer-2-punkt-1"><article class="legalP" id="paragraf-4-nummer-2-punkt-1-ledd-1">tiltak som allerede er gjennomført, eller som uansett vil bli gjennomført uten tilskudd. NVE kan gjøre unntak for krisetiltak,</article></article></li><li data-li-identifier="b." data-name="b."><article class="listArticle" id="paragraf-4-nummer-2-punkt-2"><article class="legalP" id="paragraf-4-nummer-2-punkt-2-ledd-1">miljøtiltak i vassdrag når gjennomføringen av tiltaket kan gis som pålegg i medhold av lov, forskrift eller som konsesjonsvilkår til en regulant eller annen tiltakshaver,</article></article></li><li data-li-identifier="c." data-name="c."><article class="listArticle" id="paragraf-4-nummer-2-punkt-3"><article class="legalP" id="paragraf-4-nummer-2-punkt-3-ledd-1">tiltak som dekkes av forsikringsordninger for naturskader eller erstatninger fra statens naturskadeordning eller,</article></article></li><li data-li-identifier="d." data-name="d."><article class="listArticle" id="paragraf-4-nummer-2-punkt-4"><article class="legalP" id="paragraf-4-nummer-2-punkt-4-ledd-1">sikring mot flomfare knyttet til private og kommunale vann-, avløps- og overvannsrør og kulverter eller fare som skyldes terrenginngrep og infrastruktur som tiltakshaveren eller eieren har ansvar for.</article></article></li></ul></article><article class="numberedLegalP" data-numerator="3" id="paragraf-4-nummer-3">(3) Det gis normalt ikke tilskudd til mindre tiltak jf. kostnadsgrense i Prop.1 S, kapittel 18.20. NVE kan gjøre unntak for:<ul class="defaultList"><li data-li-identifier="a." data-name="a."><article class="listArticle" id="paragraf-4-nummer-3-punkt-1"><article class="legalP" id="paragraf-4-nummer-3-punkt-1-ledd-1">vedlikeholdstiltak,</article></article></li><li data-li-identifier="b." data-name="b."><article class="listArticle" id="paragraf-4-nummer-3-punkt-2"><article class="legalP" id="paragraf-4-nummer-3-punkt-2-ledd-1">krise- og hastetiltak, jf. § 5 (4) bokstav a og b,</article></article></li><li data-li-identifier="c." data-name="c."><article class="listArticle" id="paragraf-4-nummer-3-punkt-3"><article class="legalP" id="paragraf-4-nummer-3-punkt-3-ledd-1">miljøtiltak for å bøte på negative virkninger av tidligere utførte tiltak og</article></article></li><li data-li-identifier="d." data-name="d."><article class="listArticle" id="paragraf-4-nummer-3-punkt-4"><article class="legalP" id="paragraf-4-nummer-3-punkt-4-ledd-1">kartlegging, jf. § 4 (1) bokstav d.</article></article></li></ul></article><article class="numberedLegalP" data-numerator="4" id="paragraf-4-nummer-4">(4) Tilskudd til kartlegging av kritiske punkt i bekker og bratte vassdrag, jf. § 4 (1) bokstav d, omfatter ikke:<ul class="defaultList"><li data-li-identifier="a." data-name="a."><article class="listArticle" id="paragraf-4-nummer-4-punkt-1"><article class="legalP" id="paragraf-4-nummer-4-punkt-1-ledd-1">planlegging, prosjektering og gjennomføring av risikoreduserende tiltak,</article></article></li><li data-li-identifier="b." data-name="b."><article class="listArticle" id="paragraf-4-nummer-4-punkt-2"><article class="legalP" id="paragraf-4-nummer-4-punkt-2-ledd-1">modellering for å kartlegge flomveier/skredbaner eller</article></article></li><li data-li-identifier="c." data-name="c."><article class="listArticle" id="paragraf-4-nummer-4-punkt-3"><article class="legalP" id="paragraf-4-nummer-4-punkt-3-ledd-1">faresonekartlegging av flom (flomsonekartlegging) og faresonekartlegging av skred i bratt terreng.</article></article></li></ul></article><article class="numberedLegalP" data-numerator="5" id="paragraf-4-nummer-5">(5) Tilskudd til faresonekartlegging av flom og skred, jf. § 4 (1) bokstav d, omfatter ikke:<ul class="defaultList"><li data-li-identifier="a." data-name="a."><article class="listArticle" id="paragraf-4-nummer-5-punkt-1"><article class="legalP" id="paragraf-4-nummer-5-punkt-1-ledd-1">planlegging, prosjektering og gjennomføring av risikoreduserende tiltak,</article></article></li><li data-li-identifier="b." data-name="b."><article class="listArticle" id="paragraf-4-nummer-5-punkt-2"><article class="legalP" id="paragraf-4-nummer-5-punkt-2-ledd-1">kartlegging av ustabile fjellpartier,</article></article></li><li data-li-identifier="c." data-name="c."><article class="listArticle" id="paragraf-4-nummer-5-punkt-3"><article class="legalP" id="paragraf-4-nummer-5-punkt-3-ledd-1">oversiktskartlegging i form av aktsomhetskart eller</article></article></li><li data-li-identifier="d." data-name="d."><article class="listArticle" id="paragraf-4-nummer-5-punkt-4"><article class="legalP" id="paragraf-4-nummer-5-punkt-4-ledd-1">oversiktskartlegging av kvikkleire.</article></article></li></ul></article><article class="numberedLegalP" data-numerator="6" id="paragraf-4-nummer-6">(6) NVE kan ikke gi tilskudd til utgifter til merverdiavgift som refunderes mottakeren etter merverdiavgiftsloven.</article></article><article class="legalArticle" data-lovdata-URL="LTI/forskrift/2022-06-29-1237/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Egenandel</span></h2><article class="numberedLegalP" data-numerator="1" id="paragraf-5-nummer-1">(1) En tilskuddsmottaker skal normalt dekke minst 20 prosent av kostnadene ved tiltaket. Egeninnsats utover ren administrasjon, kan regnes som en del av egenandelen.</article><article class="numberedLegalP" data-numerator="2" id="paragraf-5-nummer-2">(2) For tilskudd til overvåknings- og varslingstiltak, skal søkeren bidra med minst 50 prosent av kostnadene.</article><article class="numberedLegalP" data-numerator="3" id="paragraf-5-nummer-3">(3) For tilskudd til farekartlegging, jf. § 4 (1) bokstav d er det ingen egenandel.</article><article class="numberedLegalP" data-numerator="4" id="paragraf-5-nummer-4">(4) Egne satser for redusert eller ingen egenandel følger av Prop.1 S, kapittel 18.20 for:<ul class="defaultList"><li data-li-identifier="a." data-name="a."><article class="listArticle" id="paragraf-5-nummer-4-punkt-1"><article class="legalP" id="paragraf-5-nummer-4-punkt-1-ledd-1">tiltak som er nødvendig for å avverge overhengende fare umiddelbart før, under og rett etter en hendelse (krisetiltak) eller</article></article></li><li data-li-identifier="b." data-name="b."><article class="listArticle" id="paragraf-5-nummer-4-punkt-2"><article class="legalP" id="paragraf-5-nummer-4-punkt-2-ledd-1">tiltak som må gjennomføres raskt for å avverge eller redusere ytterligere skadeutvikling (hastetiltak).</article></article></li></ul></article><article class="numberedLegalP" data-numerator="5" id="paragraf-5-nummer-5">(5) NVE kan bestemme at tilskuddsandelen i særlige tilfeller skal økes dersom tiltaket primært er begrunnet med allmenne hensyn.</article><article class="numberedLegalP" data-numerator="6" id="paragraf-5-nummer-6">(6) NVE kan bestemme at tilskuddsandelen reduseres dersom:<ul class="defaultList"><li data-li-identifier="a." data-name="a."><article class="listArticle" id="paragraf-5-nummer-6-punkt-1"><article class="legalP" id="paragraf-5-nummer-6-punkt-1-ledd-1">tilskuddsmottakeren ikke har tatt hensyn til kjente farer,</article></article></li><li data-li-identifier="b." data-name="b."><article class="listArticle" id="paragraf-5-nummer-6-punkt-2"><article class="legalP" id="paragraf-5-nummer-6-punkt-2-ledd-1">det omsøkte tiltaket vil bidra til å tilrettelegge arealer for ny bebyggelse eller infrastruktur i tillegg til å sikre eksisterende, eller</article></article></li><li data-li-identifier="c." data-name="c."><article class="listArticle" id="paragraf-5-nummer-6-punkt-3"><article class="legalP" id="paragraf-5-nummer-6-punkt-3-ledd-1">det av andre grunner vurderes som rimelig at mottakeren bidrar med en høyere andel.</article></article></li></ul></article></article><article class="legalArticle" data-lovdata-URL="LTI/forskrift/2022-06-29-1237/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Generelle betingelser</span></h2><article class="numberedLegalP" data-numerator="1" id="paragraf-6-nummer-1">(1) En tilskuddsmottaker skal bruke tilskuddet i samsvar med:<ul class="defaultList"><li data-li-identifier="a." data-name="a."><article class="listArticle" id="paragraf-6-nummer-1-punkt-1"><article class="legalP" id="paragraf-6-nummer-1-punkt-1-ledd-1">formålet som fremgår av forskriften,</article></article></li><li data-li-identifier="b." data-name="b."><article class="listArticle" id="paragraf-6-nummer-1-punkt-2"><article class="legalP" id="paragraf-6-nummer-1-punkt-2-ledd-1">vedtaket om tilskudd og</article></article></li><li data-li-identifier="c." data-name="c."><article class="listArticle" id="paragraf-6-nummer-1-punkt-3"><article class="legalP" id="paragraf-6-nummer-1-punkt-3-ledd-1">søknaden som ligger til grunn for vedtaket om tilskudd.</article></article></li></ul></article><article class="numberedLegalP" data-numerator="2" id="paragraf-6-nummer-2">(2) Tiltaket skal være igangsatt innen utløpet av det året tilskuddet er gitt.</article><article class="numberedLegalP" data-numerator="3" id="paragraf-6-nummer-3">(3) Tiltaket skal være fullført innen to år fra utgangen av det året vedtak om tilskudd er gitt.</article></article><article class="legalArticle" data-lovdata-URL="LTI/forskrift/2022-06-29-1237/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Søknadsfrister</span></h2><article class="numberedLegalP" data-numerator="1" id="paragraf-7-nummer-1">(1) Søknad om tilskudd til flom- og skredforebygging og miljøtiltak i vassdrag skal sendes NVE innen 1. juli. Vedtak om tilskudd gis for påfølgende år. Tilskuddsordningen blir kunngjort på NVEs hjemmesider.</article><article class="numberedLegalP" data-numerator="2" id="paragraf-7-nummer-2">(2) Søknad om tilskudd til krisetiltak, hastetiltak eller kartlegging av kritiske punkt i bekker og bratte vassdrag behandles fortløpende.</article></article><article class="legalArticle" data-lovdata-URL="LTI/forskrift/2022-06-29-1237/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Krav til søknad om tilskudd</span></h2><article class="numberedLegalP" data-numerator="1" id="paragraf-8-nummer-1">(1) Søkeren skal benytte søknadsskjema utarbeidet av NVE.</article><article class="numberedLegalP" data-numerator="2" id="paragraf-8-nummer-2">(2) Søknader fra private skal sendes til kommunen for uttalelse før den sendes til NVE. En eventuell uttalelse fra kommunen skal legges ved søknaden.</article><article class="numberedLegalP" data-numerator="3" id="paragraf-8-nummer-3">(3) For søknader om tilskudd til gjennomføring av fysiske tiltak for å redusere faren for skader fra flom og skred på eksisterende bebyggelse må søkeren i tillegg legge fram:<ul class="defaultList"><li data-li-identifier="a." data-name="a."><article class="listArticle" id="paragraf-8-nummer-3-punkt-1"><article class="legalP" id="paragraf-8-nummer-3-punkt-1-ledd-1">dokumentasjon fra fagkyndig som sannsynliggjør at aktuell bebyggelse er utsatt for betydelig fare fra flom eller skred og tiltakets effekt i form av redusert fare,</article></article></li><li data-li-identifier="b." data-name="b."><article class="listArticle" id="paragraf-8-nummer-3-punkt-2"><article class="legalP" id="paragraf-8-nummer-3-punkt-2-ledd-1">en oversikt over hvilke materielle verdier og antall mennesker som vil få økt sikkerhet,</article></article></li><li data-li-identifier="c." data-name="c."><article class="listArticle" id="paragraf-8-nummer-3-punkt-3"><article class="legalP" id="paragraf-8-nummer-3-punkt-3-ledd-1">opplysninger om at prosjektet ikke vil kunne realiseres uten tilskudd fra NVE, og</article></article></li><li data-li-identifier="d." data-name="d."><article class="listArticle" id="paragraf-8-nummer-3-punkt-4"><article class="legalP" id="paragraf-8-nummer-3-punkt-4-ledd-1">opplysninger om andre finansieringskilder.</article></article></li></ul></article><article class="numberedLegalP" data-numerator="4" id="paragraf-8-nummer-4">(4) For søknader om tilskudd til faresonekartlegging av flom, faresonekartlegging av skred i bratt terreng og detaljutredning av kartlagte kvikkleiresoner må søkeren i tillegg til kravene i (1) legge frem dokumentasjon som viser et behov for nærmere kartlegging.</article></article><article class="legalArticle" data-lovdata-URL="LTI/forskrift/2022-06-29-1237/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Søknadsbehandling og prioritering</span></h2><article class="numberedLegalP" data-numerator="1" id="paragraf-9-nummer-1">(1) NVE kan be om utfyllende opplysninger som er nødvendig for å behandle søknaden.</article><article class="numberedLegalP" data-numerator="2" id="paragraf-9-nummer-2">(2) NVE kan i tillegg til opplysningene i § 8, avholde befaring som er nødvendig for å vurdere søknaden. Søkeren skal i nødvendig utstrekning medvirke til befaringen.</article><article class="numberedLegalP" data-numerator="3" id="paragraf-9-nummer-3">(3) De omsøkte tiltakene prioriteres innenfor rammen av årlige budsjettildelinger. Tiltak som har høy samfunnsmessig nytteverdi opp mot kostnadene skal prioriteres. Det skal særlig legges vekt på å redusere fare for tap av menneskeliv.</article><article class="numberedLegalP" data-numerator="4" id="paragraf-9-nummer-4">(4) NVE skal vektlegge om kommunen har gjort det som må anses som rimelig for å ta hensyn til kjent fare for flom og skred i sin arealplanlegging og byggesaksbehandling.</article><article class="numberedLegalP" data-numerator="5" id="paragraf-9-nummer-5">(5) Ved søknad om tilskudd til miljøtiltak skal NVE prioritere tiltak som bidrar i arbeidet med oppfølging av vannforskriften, verdier knyttet til allmenne interesser ved vassdraget, inkludert positive virkninger på vassdragstilknyttede kulturmiljøer.</article><article class="numberedLegalP" data-numerator="6" id="paragraf-9-nummer-6">(6) Ved søknad om tilskudd til kartlegging av kritiske punkt i bekker og bratte vassdrag skal NVE prioritere kartlegging av områder med bebyggelse etter en risikobasert tilnærming.</article><article class="numberedLegalP" data-numerator="7" id="paragraf-9-nummer-7">(7) Ved søknad om tilskudd til faresonekartlegging av flom og skred og detaljutredning av kartlagte kvikkleiresoner skal NVE prioritere områder med bebyggelse etter en risikobasert tilnærming.</article><article class="numberedLegalP" data-numerator="8" id="paragraf-9-nummer-8">(8) NVE kan stille vilkår om kompetanse og kvalitet for utførelse for alle typer tiltak som NVE gir tilskudd til.</article></article><article class="legalArticle" data-lovdata-URL="LTI/forskrift/2022-06-29-1237/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Rapportering og utbetaling</span></h2><article class="numberedLegalP" data-numerator="1" id="paragraf-10-nummer-1">(1) Tilskuddsmottakeren skal sende en rapport til NVE når tiltaket er ferdigstilt. Rapporten skal dokumentere at tiltaket er gjennomført i henhold til vilkår gitt i vedtak om tilskudd og inneholde en egenvurdering av tiltaket.</article><article class="numberedLegalP" data-numerator="2" id="paragraf-10-nummer-2">(2) Tilskuddet utbetales på grunnlag av tilsendt rapport etter (1) og regnskap over medgåtte kostnader etter at tiltaket er fullført. Tilskuddet kan også utbetales fortløpende på grunnlag av utbetalingsanmodning med oversikt over medgåtte kostnader.</article><article class="numberedLegalP" data-numerator="3" id="paragraf-10-nummer-3">(3) NVE kan stille nærmere krav om rapportering og utbetaling i vedtaket om tilskudd.</article></article><article class="legalArticle" data-lovdata-URL="LTI/forskrift/2022-06-29-1237/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Kontroll og opplysningsplikt</span></h2><article class="legalP" id="paragraf-11-ledd-1">NVE og Riksrevisjonen kan kontrollere at betingelsene for tilskuddet og vilkårene i vedtak om tilskudd er oppfylt gjennom å:<ul class="defaultList"><li data-li-identifier="a." data-name="a."><article class="listArticle" id="paragraf-11-ledd-1-punkt-1"><article class="legalP" id="paragraf-11-ledd-1-punkt-1-ledd-1">kreve opplysninger og dokumentasjon som er nødvendig for kontrollen, og</article></article></li><li data-li-identifier="b." data-name="b."><article class="listArticle" id="paragraf-11-ledd-1-punkt-2"><article class="legalP" id="paragraf-11-ledd-1-punkt-2-ledd-1">innhente opplysninger fra andre myndigheter som har adgang til å utlevere opplysningene.</article></article></li></ul></article></article><article class="legalArticle" data-lovdata-URL="LTI/forskrift/2022-06-29-1237/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Bortfall og tilbakebetaling</span></h2><article class="numberedLegalP" data-numerator="1" id="paragraf-12-nummer-1">(1) NVE kan i vedtak bestemme at retten til tilskuddet helt eller delvis bortfaller dersom tilskuddsmottakeren ikke oppfyller kravene i forskriften og vedtaket om tilskudd.</article><article class="numberedLegalP" data-numerator="2" id="paragraf-12-nummer-2">(2) Retten til tilskudd bortfaller uten videre dersom tiltaket ikke er påbegynt innen utløpet av det året tilskuddet er gitt. Det samme gjelder dersom tiltaket ikke er fullført innen to år fra utgangen av det året tilskuddet er gitt.</article><article class="numberedLegalP" data-numerator="3" id="paragraf-12-nummer-3">(3) Tilskudd som ikke er brukt i samsvar med denne forskriften, vilkårene i vedtak om tilskudd, eller er utbetalt på grunn av uriktig informasjon fra søker, kan kreves helt eller delvis tilbakebetalt. Det skal beregnes renter etter gjeldende rentesats etter forsinkelsesrenteloven av det forfalte beløpet fra dagen etter betalingsfristen.</article></article><article class="legalArticle" data-lovdata-URL="LTI/forskrift/2022-06-29-1237/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Dispensasjon</span></h2><article class="legalP" id="paragraf-13-ledd-1">NVE kan i særlige tilfeller dispensere fra kravene fastsatt i eller i medhold av denne forskriften.</article></article><article class="legalArticle" data-lovdata-URL="LTI/forskrift/2022-06-29-1237/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikraftsetting</span></h2><article class="legalP" id="paragraf-14-ledd-1">Forskriften trer i kraft 2. juli 2022.</article></article></main></body></html>