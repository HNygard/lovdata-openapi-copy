<!DOCTYPE html><html lang="nb"><head><title>Forskrift om endring i forskrift om innleie fra bemanningsforetak</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-12-20-2355</dd><dt class="dokid">DokumentID</dt><dd class="dokid">LTI/forskrift/2022-12-20-2355</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Arbeidsmiljø- og sikkerhetsavdelingen</li></ul></dd><dt class="dateInForce">I kraft fra</dt><dd class="dateInForce">2023-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-01-11-33</li></ul></dd><dt class="basedOn">Hjemmel</dt><dd class="basedOn"><ul><li>lov/2005-06-17-62/§14-12</li></ul></dd><dt class="dateOfPublication">Kunngjort</dt><dd class="dateOfPublication">2022-12-21 14:45</dd><dt class="journalNumber">Journalnummer</dt><dd class="journalNumber">2022-1827</dd><dt class="title">Tittel</dt><dd class="title">Forskrift om endring i forskrift om innleie fra bemanningsforetak</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og inkluderingsdepartementet 20. desember 2022 med hjemmel i lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) § 14-12 sjette og sjuende ledd.</dd><dt class="refid">RefID</dt><dd class="refid">forskrift/2022-12-20-2355</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om innleie fra bemanningsforetak<ul class="tocSubUl"><li>I<ul class="tocSubUl"><li>§ 3.</li><li>§ 4.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-12-20-2355" id="dokument"><h1>Forskrift om endring i forskrift om innleie fra bemanningsforetak</h1><section class="section" data-name="kapI" id="kapittel-1" data-lovdata-URL="LTI/forskrift/2022-12-20-2355/KAPITTEL_1"><h2 data-text-align="center">I</h2><article class="defaultP">I forskrift 11. januar 2013 nr. 33 om innleie fra bemanningsforetak gjøres følgende endringer:</article> <article class="defaultP" margin-top="true">Ny kapitteloverskrift i kapittel III skal lyde:</article><span class="futuretitle" id="kapittel-1-foreslåttittel-1">Kapittel III. Særregler om innleie på visse områder</span> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3</span>.</span><article class="legalP" id="kapittel-1-foreslåttparagraf-1-ledd-1">Innleie fra bemanningsforetak er tillatt uavhengig av vilkårene i arbeidsmiljøloven § 14-12 når det gjelder:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">Innleie av helsepersonell for å sikre forsvarlig drift av helse- og omsorgstjenester. Slik innleie er tillatt i samme utstrekning som det kan avtales midlertidig ansettelse etter arbeidsmiljøloven § 14-9 andre ledd bokstav a. Før det tas beslutning om innleie etter bestemmelsen, skal arbeidsgiver drøfte behovet for innleie med de tillitsvalgte.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">Innleie av arbeidstakere med spesialkompetanse som skal utføre rådgivnings- og konsulenttjeneste i klart avgrenset prosjekt.</article></article></li></ul></article><article class="legalP" id="kapittel-1-foreslåttparagraf-1-ledd-2">Med helsepersonell menes personell som omfattes av helsepersonelloven § 3. Med rådgivnings- og konsulenttjeneste menes levering av spesialisert kunnskap og rådgivning innenfor et bestemt fagområde.</article><article class="legalP" id="kapittel-1-foreslåttparagraf-1-ledd-3">Innleier skal dokumentere grunnlaget for innleie etter denne bestemmelsen når tillitsvalgte ber om det.</article></article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4</span>.</span><article class="legalP" id="kapittel-1-foreslåttparagraf-2-ledd-1">Innleie fra bemanningsforetak til bygningsarbeid på byggeplasser i Oslo, Viken og tidligere Vestfold er ikke tillatt.</article><article class="legalP" id="kapittel-1-foreslåttparagraf-2-ledd-2">Med bygningsarbeid menes<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">oppføring av bygninger,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-ledd-2-punkt-2"><article class="legalP" id="kapittel-1-foreslåttparagraf-2-ledd-2-punkt-2-ledd-1">innrednings-, utsmykkings-, og installasjonsarbeid,</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-2-ledd-2-punkt-3"><article class="legalP" id="kapittel-1-foreslåttparagraf-2-ledd-2-punkt-3-ledd-1">montering og demontering av prefabrikkerte elementer,</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-2-ledd-2-punkt-4"><article class="legalP" id="kapittel-1-foreslåttparagraf-2-ledd-2-punkt-4-ledd-1">riving, demontering, ombygging og istandsetting,</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-2-ledd-2-punkt-5"><article class="legalP" id="kapittel-1-foreslåttparagraf-2-ledd-2-punkt-5-ledd-1">sanering og vedlikehold, utenom arbeid som er rutinemessig eller mindre omfattende,</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-2-ledd-2-punkt-6"><article class="legalP" id="kapittel-1-foreslåttparagraf-2-ledd-2-punkt-6-ledd-1">graving, sprenging og annet grunnarbeid i tilknytning byggeplass, og</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-2-ledd-2-punkt-7"><article class="legalP" id="kapittel-1-foreslåttparagraf-2-ledd-2-punkt-7-ledd-1">annet arbeid som utføres i tilknytning til byggearbeid.</article></article></li></ul></article><article class="legalP" id="kapittel-1-foreslåttparagraf-2-ledd-3">Med <i>byggeplass</i> menes enhver arbeidsplass hvor det utføres midlertidig eller skiftende bygningsarbeid av et visst omfang.</article></article> <article class="defaultP" margin-top="true">Nåværende kapittel III blir nytt kapittel IV.</article> <article class="defaultP" margin-top="true">Nåværende § 3 blir § 5 i nytt kapittel IV.</article></section><section class="section" data-name="kapII" id="kapittel-2" data-lovdata-URL="LTI/forskrift/2022-12-20-2355/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. april 2023.</article><article class="legalP" id="kapittel-2-ledd-2">§ 4 gis virkning fra 1. juli 2023 for<ul class="defaultList"><li data-li-identifier="a." data-name="a."><article class="listArticle" id="kapittel-2-ledd-2-punkt-1"><article class="legalP" id="kapittel-2-ledd-2-punkt-1-ledd-1">konkrete innleieavtaler som foreligger på ikrafttredelsestidspunktet, og</article></article></li><li data-li-identifier="b." data-name="b."><article class="listArticle" id="kapittel-2-ledd-2-punkt-2"><article class="legalP" id="kapittel-2-ledd-2-punkt-2-ledd-1">oppdragskontrakter som er inngått før ikrafttredelsen under forutsetning av at innleie kan benyttes i oppdragsgjennomføringen. Det samme gjelder hvor bindende tilbud er inngitt før ikrafttredelsen.</article></article></li></ul></article></section></main></body></html>