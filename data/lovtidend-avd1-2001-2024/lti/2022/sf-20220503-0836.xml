<!DOCTYPE html><html lang="no"><head><title>Forskrift om offentlig kontroll – utfyllende bestemmelser om utpeking av offisielle laboratorier (EU) 2021/1353</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-05-03-836</dd><dt class="dokid">DokumentID</dt><dd class="dokid">LTI/forskrift/2022-05-03-836</dd><dt class="ministry">Departement</dt><dd class="ministry"><ul><li>Helse- og omsorgsdepartementet, Landbruks- og matdepartementet, Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="dateInForce">I kraft fra</dt><dd class="dateInForce">2022-05-03</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§23</li></ul></dd><dt class="dateOfPublication">Kunngjort</dt><dd class="dateOfPublication">2022-05-13 14:20</dd><dt class="journalNumber">Journalnummer</dt><dd class="journalNumber">2022-0548</dd><dt class="title">Tittel</dt><dd class="title">Forskrift om offentlig kontroll – utfyllende bestemmelser om utpeking av offisielle laboratorier (EU) 2021/1353</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 3. mai 2022 med hjemmel i lov 19. desember 2003 nr. 124 om matproduksjon og mattrygghet mv. (matloven) § 23 tredje ledd. <br /><strong>EØS-henvisninger:</strong> EØS-avtalen vedlegg I kap. I del 1.1 nr. 11bza, vedlegg II kap. XII nr. 164z (forordning (EU) 2021/1353).</dd><dt class="refid">RefID</dt><dd class="refid">forskrift/2022-05-03-836</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om offentlig kontroll – utfyllende bestemmelser om utpeking av offisielle laboratorier (EU) 2021/1353<ul class="tocSubUl"><li>§ 1. Virkeområde</li><li>§ 2. Gjennomføringen av reglene om unntak for akkreditering</li><li>§ 3. Dispensasjon</li><li>§ 4. Ikrafttredelse</li><li>Forordninger<ul class="tocSubUl"><li>Vedlegg 1. Uoffisiell oversettelse av COMMISSION DELEGATED REGULATION (EU) 2021/1353 of 17 May 2021 supplementing Regulation (EU) 2017/625 of the European Parliament and of the Council with regard to the cases and conditions under which competent authorities may designate official laboratories which do not fulfil the conditions in relation to all the methods they use for official controls or other official activities<ul class="tocSubUl"><li>DELEGERT KOMMISJONSFORORDNING (EU) 2021/1353 av 17. mai 2021 om utfylling av europaparlaments- og rådsforordning (EU) 2017/625 med hensyn til i hvilke tilfeller og på hvilke vilkår vedkommende myndigheter kan utpeke offisielle laboratorier som ikke oppfyller vilkårene med hensyn til alle metodene de bruker ved offentlig kontroll eller annen offentlig virksomhet<ul class="tocSubUl"><li>Artikkel 1 Formål</li><li>Artikkel 2 Offisielle laboratorier på områdene materialer som kommer i kontakt med næringsmidler, tilsetningsstoffer i næringsmidler, næringsmiddelenzymer, aromaer og fôrtilsetninger</li><li>Artikkel 3 Offisielle laboratorier på området plantehelse</li><li>Artikkel 4 Ikrafttredelse og anvendelse</li><li>VEDLEGG KATEGORIER AV METODER SOM BRUKES TIL ANALYSER, UNDERSØKELSER OG DIAGNOSTISERING PÅ OMRÅDET PLANTEHELSE</li></ul></li></ul></li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2022-05-03-836" id="dokument"><h1>Forskrift om offentlig kontroll – utfyllende bestemmelser om utpeking av offisielle laboratorier (EU) 2021/1353</h1><article class="legalArticle" data-lovdata-URL="LTI/forskrift/2022-05-03-836/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften fastslår i hvilke tilfeller og på hvilke vilkår Mattilsynet kan utpeke offisielle laboratorier som ikke oppfyller akkrediteringsvilkårene. Dette gjelder for analysemetodikk innen matkontaktmaterialer, tilsetningsstoffer i mat, matenzymer, aroma- og tilsetningsstoffer i fôr, som benyttes i forbindelse med offentlig kontroll eller annen offentlig virksomhet.</article><article class="legalP" id="paragraf-1-ledd-2">Ved konflikt mellom forordningens bestemmelser og denne bestemmelse, går alltid forordningens bestemmelser foran.</article></article><article class="legalArticle" data-lovdata-URL="LTI/forskrift/2022-05-03-836/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Gjennomføringen av reglene om unntak for akkreditering</span></h2><article class="legalP" id="paragraf-2-ledd-1">EØS-avtalen vedlegg I kap. I del 1.1 nr. 11bza, vedlegg II kap. XII nr. 164z forordning (EU) 2021/1353 av 17. mai 2021 om utfylling av europaparlaments- og rådsforordning (EU) 2017/625 med hensyn til tilfeller og vilkår for når kompetente myndigheter kan utpeke offisielle laboratorier som ikke oppfyller vilkårene i forhold til alle metodene de bruker for offentlig kontroll eller annen offentlig virksomhet, gjelder som forskrift med de tilpasninger som følger av vedlegg I kapittel I, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2022-05-03-836/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Dispensasjon</span></h2><article class="legalP" id="paragraf-3-ledd-1">Mattilsynet kan i særskilte tilfelle dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="LTI/forskrift/2022-05-03-836/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Denne forskrift trer i kraft straks.</article></article><section class="section" id="kapittel-1" data-lovdata-URL="LTI/forskrift/2022-05-03-836/KAPITTEL_1"><h2>Forordninger</h2><section class="section" data-name="vedlegg1" id="kapittel-1-kapittel-1" data-lovdata-URL="LTI/forskrift/2022-05-03-836/KAPITTEL_1-1"><h3>Vedlegg 1. Uoffisiell oversettelse av COMMISSION DELEGATED REGULATION (EU) 2021/1353 of 17 May 2021 supplementing Regulation (EU) 2017/625 of the European Parliament and of the Council with regard to the cases and conditions under which competent authorities may designate official laboratories which do not fulfil the conditions in relation to all the methods they use for official controls or other official activities</h3><section class="section" id="kapittel-1-kapittel-1-kapittel-1" data-lovdata-URL="LTI/forskrift/2022-05-03-836/KAPITTEL_1-1-1"><h4 data-text-align="center">DELEGERT KOMMISJONSFORORDNING (EU) 2021/1353 av 17. mai 2021<br />om utfylling av europaparlaments- og rådsforordning (EU) 2017/625 med hensyn til i hvilke tilfeller og på hvilke vilkår vedkommende myndigheter kan utpeke offisielle laboratorier som ikke oppfyller vilkårene med hensyn til alle metodene de bruker ved offentlig kontroll eller annen offentlig virksomhet</h4><article class="defaultP">EUROPAKOMMISJONEN HAR</article><article class="defaultP">under henvisning til traktaten om Den europeiske unions virkemåte,</article><article class="defaultP">under henvisning til europaparlaments- og rådsforordning (EU) 2017/625 av 15. mars 2017 om offentlig kontroll og annen offentlig virksomhet som gjennomføres for å sikre anvendelsen av næringsmiddel- og fôrvareregelverket samt regler for dyrs helse og velferd, plantehelse og plantevernmidler, om endring av europaparlaments- og rådsforordning (EF) nr. 999/2001, (EF) nr. 396/2005, (EF) nr. 1069/2009, (EF) nr. 1107/2009, (EU) nr. 1151/2012, (EU) nr. 652/2014, (EU) 2016/429 og (EU) 2016/2031, rådsforordning (EF) nr. 1/2005 og (EF) nr. 1099/2009 samt rådsdirektiv 98/58/EF, 1999/74/EF, 2007/43/EF, 2008/119/EF og 2008/120/EF og om oppheving av europaparlaments- og rådsforordning (EF) nr. 854/2004 og (EF) nr. 882/2004, rådsdirektiv 89/608/EØF, 89/662/EØF, 90/425/EØF, 91/496/EØF, 96/23/EF, 96/93/EF og 97/78/EF og rådsvedtak 92/438/EØF (forordningen om offentlig kontroll)<sup class="footnotereference" data-footnotereferencevalue="1" data-unique-footnote-counter="1">1</sup>, særlig artikkel 41, og</article><article class="defaultP">ut fra følgende betraktninger:<ul class="defaultList"><li data-li-identifier="1." data-name="1."><article class="listArticle" id="kapittel-1-kapittel-1-kapittel-1-punkt-1"><article class="legalP" id="kapittel-1-kapittel-1-kapittel-1-punkt-1-ledd-1">Forordning (EU) 2017/625 fastsetter at laboratorieanalyser, -undersøkelser og -diagnostisering i forbindelse med prøver tatt ved offentlig kontroll samt annen offentlig virksomhet skal utføres av offisielle laboratorier som er utpekt av vedkommende myndigheter i medlemsstatene.</article></article></li><li data-li-identifier="2." data-name="2."><article class="listArticle" id="kapittel-1-kapittel-1-kapittel-1-punkt-2"><article class="legalP" id="kapittel-1-kapittel-1-kapittel-1-punkt-2-ledd-1">I samsvar med artikkel 37 nr. 4 bokstav e) i forordning (EU) 2017/625 skal offisielle laboratorier blant annet oppfylle visse akkrediteringskriterier basert på internasjonale standarder. I henhold til artikkel 37 nr. 5 skal denne akkrediteringen omfatte de metodene for laboratorieanalyser, -undersøkelser eller -diagnostisering som laboratoriene skal bruke i sin virksomhet som offisielt laboratorium.</article></article></li><li data-li-identifier="3." data-name="3."><article class="listArticle" id="kapittel-1-kapittel-1-kapittel-1-punkt-3"><article class="legalP" id="kapittel-1-kapittel-1-kapittel-1-punkt-3-ledd-1">Formålet med forpliktelsen til å ha akkrediterte laboratorier og metoder er å sikre at offisielle laboratorier har kompetanse til å produsere pålitelige og reproduserbare resultater som grunnlag for harmonisert offentlig kontroll og annen offentlig virksomhet i Unionen.</article></article></li><li data-li-identifier="4." data-name="4."><article class="listArticle" id="kapittel-1-kapittel-1-kapittel-1-punkt-4"><article class="legalP" id="kapittel-1-kapittel-1-kapittel-1-punkt-4-ledd-1">Akkrediteringsprosessen krever samtidig betydelig tid og betydelige ressurser.</article></article></li><li data-li-identifier="5." data-name="5."><article class="listArticle" id="kapittel-1-kapittel-1-kapittel-1-punkt-5"><article class="legalP" id="kapittel-1-kapittel-1-kapittel-1-punkt-5-ledd-1">Ved artikkel 41 i forordning (EU) 2017/625 gis Kommisjonen myndighet til å vedta delegerte rettsakter som angir i hvilke tilfeller og på hvilke vilkår vedkommende myndigheter kan utpeke laboratorier som ikke oppfyller vilkårene i artikkel 37 nr. 4 bokstav e) i den nevnte forordningen med hensyn til alle metodene de bruker ved offentlig kontroll og annen offentlig virksomhet, som offisielle laboratorier. Slike laboratorier kan utpekes i samsvar med vilkårene fastsatt i henhold til den nevnte myndigheten, forutsatt at de oppfyller kriteriene fastsatt i artikkel 41 bokstav a) og b) i forordning (EU) 2017/625.</article></article></li><li data-li-identifier="6." data-name="6."><article class="listArticle" id="kapittel-1-kapittel-1-kapittel-1-punkt-6"><article class="legalP" id="kapittel-1-kapittel-1-kapittel-1-punkt-6-ledd-1">På områdene plantehelse, materialer som kommer i kontakt med næringsmidler, tilsetningsstoffer, næringsmiddelenzymer, aromaer og tilsetningsstoffer i fôr er det behov for ytterligere innsats for å fullføre akkrediteringsprosessen. Oppgavene forbundet med dette er komplekse ettersom det mulige antallet stoffer som kan verifiseres i en gitt matrise eller i de ulike kombinasjonene av matrise/analytt, innebærer et stort antall prøvingsmetoder. Akkreditering av alle mulige kombinasjoner krever uforholdsmessig mye tid og ressurser for laboratoriene på disse områdene.</article></article></li><li data-li-identifier="7." data-name="7."><article class="listArticle" id="kapittel-1-kapittel-1-kapittel-1-punkt-7"><article class="legalP" id="kapittel-1-kapittel-1-kapittel-1-punkt-7-ledd-1">Vedkommende myndigheter bør derfor kunne utpeke som offisielle laboratorier de laboratoriene som ikke er akkreditert for alle de metodene de bruker til offentlig kontroll og annen offentlig virksomhet, forutsatt at disse laboratoriene har innført en kvalitetssikringsordning og benytter metoder som er kjennetegnet ved de relevante kriteriene fastsatt i vedlegg III til forordning (EU) 2017/625 samt av reglene for anvendelsen av disse kriteriene.</article></article></li><li data-li-identifier="8." data-name="8."><article class="listArticle" id="kapittel-1-kapittel-1-kapittel-1-punkt-8"><article class="legalP" id="kapittel-1-kapittel-1-kapittel-1-punkt-8-ledd-1">Når det gjelder plantehelse, bør vedkommende myndigheter kunne utpeke som offisielle laboratorier de laboratoriene som ønsker å bruke en metode som de ikke er akkreditert for, og som allerede er akkreditert for minst én metode for bruk på en skadegjører fra samme organismegruppe, det vil si rundmark, bakterier, sopp og oomyceter, virus, viroider og fytoplasmaer, insekter og midd, som skadegjøreren som den ikke-akkrediterte metoden brukes på.</article></article></li><li data-li-identifier="9." data-name="9."><article class="listArticle" id="kapittel-1-kapittel-1-kapittel-1-punkt-9"><article class="legalP" id="kapittel-1-kapittel-1-kapittel-1-punkt-9-ledd-1">I samsvar med artikkel 167 nr. 2 i forordning (EU) 2017/625 får artikkel 37 nr. 4 bokstav e) og artikkel 37 nr. 5 i den nevnte forordningen anvendelse fra 29. april 2022 på området plantehelse. Når det gjelder utpeking av offisielle laboratorier på området plantehelse, bør denne forordningen derfor også få anvendelse fra 29. april 2022.</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> EUT L 95 av 7.4.2017, s. 1.</article></footer><article class="defaultP">VEDTATT DENNE FORORDNINGEN:</article><article class="legalArticle" data-lovdata-URL="LTI/forskrift/2022-05-03-836/a1" data-name="a1" id="kapittel-1-kapittel-1-kapittel-1-paragraf-1"><h5 class="legalArticleHeader" data-text-align="center"><span class="legalArticleValue">Artikkel 1</span><br /><span class="legalArticleTitle">Formål</span></h5><article class="legalP" id="kapittel-1-kapittel-1-kapittel-1-paragraf-1-ledd-1">Denne forordningen fastsetter i hvilke tilfeller og på hvilke vilkår laboratorier som ikke oppfyller vilkårene for akkreditering fastsatt i artikkel 37 nr. 4 bokstav e) i forordning (EU) 2017/625, kan utpekes av vedkommende myndigheter som offisielle laboratorier i forbindelse med alle metodene de bruker ved offentlig kontroll eller annen offentlig virksomhet.</article></article><article class="legalArticle" data-lovdata-URL="LTI/forskrift/2022-05-03-836/a2" data-name="a2" id="kapittel-1-kapittel-1-kapittel-1-paragraf-2"><h5 class="legalArticleHeader" data-text-align="center"><span class="legalArticleValue">Artikkel 2</span><br /><span class="legalArticleTitle">Offisielle laboratorier på områdene materialer som kommer i kontakt med næringsmidler, tilsetningsstoffer i næringsmidler, næringsmiddelenzymer, aromaer og fôrtilsetninger</span></h5><article class="legalP" id="kapittel-1-kapittel-1-kapittel-1-paragraf-2-ledd-1">Vedkommende myndigheter kan utpeke laboratorier som ikke oppfyller vilkårene nevnt i artikkel 37 nr. 4 bokstav e) i forordning (EU) 2017/625 med hensyn til alle metoder for laboratorieanalyse, -undersøkelse og -diagnostisering de bruker til offentlig kontroll eller annen offentlig virksomhet, som offisielle laboratorier på områdene materialer som kommer i kontakt med næringsmidler, tilsetningsstoffer i næringsmidler, næringsmiddelenzymer, aromaer og fôrtilsetninger, forutsatt at<ul class="defaultList"><li data-li-identifier="a." data-name="a."><article class="listArticle" id="kapittel-1-kapittel-1-kapittel-1-paragraf-2-ledd-1-punkt-1"><article class="legalP" id="kapittel-1-kapittel-1-kapittel-1-paragraf-2-ledd-1-punkt-1-ledd-1">disse laboratoriene har innført et kvalitetssikringssystem for å sikre at pålitelige resultater oppnås ved bruk av metoder for laboratorieanalyse, -undersøkelse eller -diagnostisering som ikke omfattes av deres akkreditering, og</article></article></li><li data-li-identifier="b." data-name="b."><article class="listArticle" id="kapittel-1-kapittel-1-kapittel-1-paragraf-2-ledd-1-punkt-2"><article class="legalP" id="kapittel-1-kapittel-1-kapittel-1-paragraf-2-ledd-1-punkt-2-ledd-1">de ikke-akkrediterte metodene som de aktuelle laboratoriene bruker, er kjennetegnet ved de kriteriene i vedlegg III til forordning (EU) 2017/625 som er relevante for områdene som er omfattet av denne artikkelen.</article></article></li></ul></article></article><article class="legalArticle" data-lovdata-URL="LTI/forskrift/2022-05-03-836/a3" data-name="a3" id="kapittel-1-kapittel-1-kapittel-1-paragraf-3"><h5 class="legalArticleHeader" data-text-align="center"><span class="legalArticleValue">Artikkel 3</span><br /><span class="legalArticleTitle">Offisielle laboratorier på området plantehelse</span></h5><article class="legalP" id="kapittel-1-kapittel-1-kapittel-1-paragraf-3-ledd-1">Vedkommende myndigheter kan utpeke laboratorier som ikke oppfyller vilkårene nevnt i artikkel 37 nr. 4 bokstav e) i forordning (EU) 2017/625 med hensyn til alle metoder for laboratorieanalyse, -undersøkelse og -diagnostisering de bruker til offentlig kontroll eller annen offentlig virksomhet, som offisielle laboratorier på området plantehelse, forutsatt at<ul class="defaultList"><li data-li-identifier="a." data-name="a."><article class="listArticle" id="kapittel-1-kapittel-1-kapittel-1-paragraf-3-ledd-1-punkt-1"><article class="legalP" id="kapittel-1-kapittel-1-kapittel-1-paragraf-3-ledd-1-punkt-1-ledd-1">disse laboratoriene har innført et kvalitetssikringssystem for å sikre at pålitelige resultater oppnås ved bruk av metoder for laboratorieanalyse, -undersøkelse eller -diagnostisering som ikke omfattes av deres akkreditering,</article></article></li><li data-li-identifier="b." data-name="b."><article class="listArticle" id="kapittel-1-kapittel-1-kapittel-1-paragraf-3-ledd-1-punkt-2"><article class="legalP" id="kapittel-1-kapittel-1-kapittel-1-paragraf-3-ledd-1-punkt-2-ledd-1">de ikke-akkrediterte metodene som de aktuelle laboratoriene bruker, er kjennetegnet ved de kriteriene i vedlegg III til forordning (EU) 2017/625 som er relevante for området plantehelse,</article></article></li><li data-li-identifier="c." data-name="c."><article class="listArticle" id="kapittel-1-kapittel-1-kapittel-1-paragraf-3-ledd-1-punkt-3"><article class="legalP" id="kapittel-1-kapittel-1-kapittel-1-paragraf-3-ledd-1-punkt-3-ledd-1">laboratoriet allerede er akkreditert for minst én av metodene oppført i kategoriene nevnt i vedlegget for bruk på en skadegjører fra samme organismegruppe som skadegjøreren som den ikke-akkrediterte metoden brukes på.</article></article></li></ul></article></article><article class="legalArticle" data-lovdata-URL="LTI/forskrift/2022-05-03-836/a4" data-name="a4" id="kapittel-1-kapittel-1-kapittel-1-paragraf-4"><h5 class="legalArticleHeader" data-text-align="center"><span class="legalArticleValue">Artikkel 4</span><br /><span class="legalArticleTitle">Ikrafttredelse og anvendelse</span></h5><article class="legalP" id="kapittel-1-kapittel-1-kapittel-1-paragraf-4-ledd-1">Denne forordningen trer i kraft den 20. dagen etter at den er kunngjort i <i>Den europeiske unions tidende</i>.</article><article class="legalP" id="kapittel-1-kapittel-1-kapittel-1-paragraf-4-ledd-2">Artikkel 3 får anvendelse fra 29. april 2022.</article><div class="indent"><article class="legalP" id="kapittel-1-kapittel-1-kapittel-1-paragraf-4-ledd-2-ledd-1">Denne forordningen er bindende i alle deler og kommer direkte til anvendelse i alle medlemsstater.</article><article class="legalP" id="kapittel-1-kapittel-1-kapittel-1-paragraf-4-ledd-2-ledd-2">Utferdiget i Brussel 17. mai 2021.</article></div> <article class="defaultP"><table><tbody><tr><td data-text-align="left" data-vertical-align="top" /><td data-text-align="left" data-vertical-align="top"><i>For Kommisjonen</i></td></tr><tr><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">Ursula von der Leyen</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top"><i>President</i></td></tr></tbody></table></article></article><section class="section" id="kapittel-1-kapittel-1-kapittel-1-kapittel-1" data-lovdata-URL="LTI/forskrift/2022-05-03-836/KAPITTEL_1-1-1-1"><h5 data-text-align="center">VEDLEGG<br />KATEGORIER AV METODER SOM BRUKES TIL ANALYSER, UNDERSØKELSER OG DIAGNOSTISERING PÅ OMRÅDET PLANTEHELSE</h5><ul class="defaultList"><li data-li-identifier="1." data-name="1."><article class="listArticle" id="kapittel-1-kapittel-1-kapittel-1-kapittel-1-punkt-1"><article class="legalP" id="kapittel-1-kapittel-1-kapittel-1-kapittel-1-punkt-1-ledd-1">Metoder for lokking, isolering og ekstraksjon, herunder <ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-1-kapittel-1-kapittel-1-punkt-1-ledd-1-punkt-1"><article class="legalP" id="kapittel-1-kapittel-1-kapittel-1-kapittel-1-punkt-1-ledd-1-punkt-1-ledd-1">metoder for dyrking på plate</article></article></li><li data-li-identifier="-" data-name="-"><article class="listArticle" id="kapittel-1-kapittel-1-kapittel-1-kapittel-1-punkt-1-ledd-1-punkt-2"><article class="legalP" id="kapittel-1-kapittel-1-kapittel-1-kapittel-1-punkt-1-ledd-1-punkt-2-ledd-1">metoder for ekstraksjon av målorganismer fra matrise</article></article></li></ul></article></article></li><li data-li-identifier="2." data-name="2."><article class="listArticle" id="kapittel-1-kapittel-1-kapittel-1-kapittel-1-punkt-2"><article class="legalP" id="kapittel-1-kapittel-1-kapittel-1-kapittel-1-punkt-2-ledd-1">Morfologiske og morfometriske metoder</article></article></li><li data-li-identifier="3." data-name="3."><article class="listArticle" id="kapittel-1-kapittel-1-kapittel-1-kapittel-1-punkt-3"><article class="legalP" id="kapittel-1-kapittel-1-kapittel-1-kapittel-1-punkt-3-ledd-1">Metoder for vurdering av patogenitet</article></article></li><li data-li-identifier="4." data-name="4."><article class="listArticle" id="kapittel-1-kapittel-1-kapittel-1-kapittel-1-punkt-4"><article class="legalP" id="kapittel-1-kapittel-1-kapittel-1-kapittel-1-punkt-4-ledd-1">Biokjemiske metoder, herunder <ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-1-kapittel-1-kapittel-1-punkt-4-ledd-1-punkt-1"><article class="legalP" id="kapittel-1-kapittel-1-kapittel-1-kapittel-1-punkt-4-ledd-1-punkt-1-ledd-1">enzymelektroforese</article></article></li><li data-li-identifier="-" data-name="-"><article class="listArticle" id="kapittel-1-kapittel-1-kapittel-1-kapittel-1-punkt-4-ledd-1-punkt-2"><article class="legalP" id="kapittel-1-kapittel-1-kapittel-1-kapittel-1-punkt-4-ledd-1-punkt-2-ledd-1">retur-polyakrylamidgelelektroforese (R-PAGE)</article></article></li></ul></article></article></li><li data-li-identifier="5." data-name="5."><article class="listArticle" id="kapittel-1-kapittel-1-kapittel-1-kapittel-1-punkt-5"><article class="legalP" id="kapittel-1-kapittel-1-kapittel-1-kapittel-1-punkt-5-ledd-1">Fingeravtrykkmetoder, herunder <ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-1-kapittel-1-kapittel-1-punkt-5-ledd-1-punkt-1"><article class="legalP" id="kapittel-1-kapittel-1-kapittel-1-kapittel-1-punkt-5-ledd-1-punkt-1-ledd-1">proteinprofilering</article></article></li><li data-li-identifier="-" data-name="-"><article class="listArticle" id="kapittel-1-kapittel-1-kapittel-1-kapittel-1-punkt-5-ledd-1-punkt-2"><article class="legalP" id="kapittel-1-kapittel-1-kapittel-1-kapittel-1-punkt-5-ledd-1-punkt-2-ledd-1">fettsyreprofilering</article></article></li><li data-li-identifier="-" data-name="-"><article class="listArticle" id="kapittel-1-kapittel-1-kapittel-1-kapittel-1-punkt-5-ledd-1-punkt-3"><article class="legalP" id="kapittel-1-kapittel-1-kapittel-1-kapittel-1-punkt-5-ledd-1-punkt-3-ledd-1">DNA-profilering</article></article></li><li data-li-identifier="-" data-name="-"><article class="listArticle" id="kapittel-1-kapittel-1-kapittel-1-kapittel-1-punkt-5-ledd-1-punkt-4"><article class="legalP" id="kapittel-1-kapittel-1-kapittel-1-kapittel-1-punkt-5-ledd-1-punkt-4-ledd-1">MALDI-TOF-massespektrometri</article></article></li></ul></article></article></li><li data-li-identifier="6." data-name="6."><article class="listArticle" id="kapittel-1-kapittel-1-kapittel-1-kapittel-1-punkt-6"><article class="legalP" id="kapittel-1-kapittel-1-kapittel-1-kapittel-1-punkt-6-ledd-1">Molekylære metoder, herunder <ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-1-kapittel-1-kapittel-1-punkt-6-ledd-1-punkt-1"><article class="legalP" id="kapittel-1-kapittel-1-kapittel-1-kapittel-1-punkt-6-ledd-1-punkt-1-ledd-1">konvensjonell polymerasekjedereaksjon (PCR)</article></article></li><li data-li-identifier="-" data-name="-"><article class="listArticle" id="kapittel-1-kapittel-1-kapittel-1-kapittel-1-punkt-6-ledd-1-punkt-2"><article class="legalP" id="kapittel-1-kapittel-1-kapittel-1-kapittel-1-punkt-6-ledd-1-punkt-2-ledd-1">sanntids polymerasekjedereaksjon (sanntids PCR)</article></article></li><li data-li-identifier="-" data-name="-"><article class="listArticle" id="kapittel-1-kapittel-1-kapittel-1-kapittel-1-punkt-6-ledd-1-punkt-3"><article class="legalP" id="kapittel-1-kapittel-1-kapittel-1-kapittel-1-punkt-6-ledd-1-punkt-3-ledd-1">sløyfemediert isoterm amplifisering (LAMP)</article></article></li><li data-li-identifier="-" data-name="-"><article class="listArticle" id="kapittel-1-kapittel-1-kapittel-1-kapittel-1-punkt-6-ledd-1-punkt-4"><article class="legalP" id="kapittel-1-kapittel-1-kapittel-1-kapittel-1-punkt-6-ledd-1-punkt-4-ledd-1">rekombinase-polymeraseamplifisering (RPA)</article></article></li><li data-li-identifier="-" data-name="-"><article class="listArticle" id="kapittel-1-kapittel-1-kapittel-1-kapittel-1-punkt-6-ledd-1-punkt-5"><article class="legalP" id="kapittel-1-kapittel-1-kapittel-1-kapittel-1-punkt-6-ledd-1-punkt-5-ledd-1">neste generasjons sekvensering (NGS)</article></article></li><li data-li-identifier="-" data-name="-"><article class="listArticle" id="kapittel-1-kapittel-1-kapittel-1-kapittel-1-punkt-6-ledd-1-punkt-6"><article class="legalP" id="kapittel-1-kapittel-1-kapittel-1-kapittel-1-punkt-6-ledd-1-punkt-6-ledd-1">DNA-strekkoding</article></article></li></ul></article></article></li><li data-li-identifier="7." data-name="7."><article class="listArticle" id="kapittel-1-kapittel-1-kapittel-1-kapittel-1-punkt-7"><article class="legalP" id="kapittel-1-kapittel-1-kapittel-1-kapittel-1-punkt-7-ledd-1">Serologiske metoder, herunder <ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-1-kapittel-1-kapittel-1-punkt-7-ledd-1-punkt-1"><article class="legalP" id="kapittel-1-kapittel-1-kapittel-1-kapittel-1-punkt-7-ledd-1-punkt-1-ledd-1">immunfluorescens</article></article></li><li data-li-identifier="-" data-name="-"><article class="listArticle" id="kapittel-1-kapittel-1-kapittel-1-kapittel-1-punkt-7-ledd-1-punkt-2"><article class="legalP" id="kapittel-1-kapittel-1-kapittel-1-kapittel-1-punkt-7-ledd-1-punkt-2-ledd-1">enzymmerket antistofftest (ELISA)</article></article></li><li data-li-identifier="-" data-name="-"><article class="listArticle" id="kapittel-1-kapittel-1-kapittel-1-kapittel-1-punkt-7-ledd-1-punkt-3"><article class="legalP" id="kapittel-1-kapittel-1-kapittel-1-kapittel-1-punkt-7-ledd-1-punkt-3-ledd-1">immunosorbent elektronmikroskopi</article></article></li></ul></article></article></li></ul></section></section></section></section></main></body></html>