<!DOCTYPE html><html lang="no"><head><title>Forskrift om endring i forskrift om planter og tiltak mot planteskadegjørere</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-04-07-588</dd><dt class="dokid">DokumentID</dt><dd class="dokid">LTI/forskrift/2022-04-07-588</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Matpolitisk avd.</li></ul></dd><dt class="dateInForce">I kraft fra</dt><dd class="dateInForce">2022-04-20</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-12-01-1333</li></ul></dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§9</li><li>lov/2003-12-19-124/§12</li><li>lov/2003-12-19-124/§15</li><li>lov/2003-12-19-124/§18</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2022-04-20 14:40</dd><dt class="journalNumber">Journalnummer</dt><dd class="journalNumber">2022-0465</dd><dt class="title">Tittel</dt><dd class="title">Forskrift om endring i forskrift om planter og tiltak mot planteskadegjørere</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 7. april 2022 med hjemmel i lov 19. desember 2003 nr. 124 om matproduksjon og mattrygghet mv. (matloven) § 9, § 12, § 15 og § 18, jf. delegeringsvedtak 19. desember 2003 nr. 1790.</dd><dt class="refid">RefID</dt><dd class="refid">forskrift/2022-04-07-588</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om planter og tiltak mot planteskadegjørere<ul class="tocSubUl"><li>I<ul class="tocSubUl"><li>§ 25. Dokumentasjon av import</li><li>§ 27. Melding om eksport</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-04-07-588" id="dokument"><h1>Forskrift om endring i forskrift om planter og tiltak mot planteskadegjørere</h1><section class="section" data-name="kapI" id="kapittel-1" data-lovdata-URL="LTI/forskrift/2022-04-07-588/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. desember 2000 nr. 1333 om planter og tiltak mot planteskadegjørere gjøres følgende endringer:</article> <article class="defaultP" margin-top="true">§ 16 nytt tredje ledd skal lyde:</article><article class="legalP" id="kapittel-1-ledd-2">Det er forbudt å flytte bier midlertidig til Norge uten tillatelse fra Mattilsynet.</article> <article class="defaultP" margin-top="true">§ 19 andre ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">ved import av inntil 50 porsjonspakninger av hagebruksfrø i forsendelser.</article></article></li></ul></article> <article class="defaultP" margin-top="true">§ 23d første ledd første punktum skal lyde:</article><article class="legalP" id="kapittel-1-ledd-3">Importøren skal melde fra til Mattilsynet om mottakskontrollen av importsendinger som inneholder varer omfattet av § 19 jf. vedlegg 5A nr. 1, 2, 3.1, 3.2, 4.3, 4.4, 7, 8 og 10 eller av forskrift om tiltak mot Phytophthora ramorum § 4, uavhengig av hvilket resultat kontrollen gir.</article> <article class="defaultP" margin-top="true">§ 23e første ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">For oppdelte sendinger som inneholder varer omfattet av § 19 jf. vedlegg 5A nr. 1, 2, 3.1, 3.2, 4.3, 4.4, 7, 8 og 10 eller av forskrift om tiltak mot Phytophthora ramorum § 4, må Mattilsynet ha frigitt den første delsendingen og mottakskontrollen av den enkelte delsendingen må ikke ha avdekket mangler.</article></article></li></ul></article> <article class="defaultP" margin-top="true">§ 25 skal lyde:</article><article class="futureLegalArticle" data-name="§25" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 25</span>. <span class="legalArticleTitle">Dokumentasjon av import</span></span><article class="legalP" id="kapittel-1-foreslåttparagraf-1-ledd-1">Importører av sertifikatpliktige planter og andre smittebærende emner skal oppbevare alle sunnhetssertifikater og reeksportsertifikater i minst tre år. Det første året skal sertifikatene oppbevares i originalformat, deretter er det tilstrekkelig at de lagres digitalt.</article><article class="legalP" id="kapittel-1-foreslåttparagraf-1-ledd-2">Når varer til flere importører er fulgt av ett sertifikat, skal sertifikatet i original oppbevares av representanten for importørene utpekt etter § 23. Når en slik sending er delt opp i delsendinger før mottakskontrollen, skal sertifikatet i original oppbevares av importøren av den delsendingen som mottas først. Bestemmelsen i første ledd andre punktum gjelder tilsvarende. De øvrige importørene skal oppbevare hver sin kopi av sertifikatet i minst tre år, enten i form av papirkopi eller i digitalt format.</article></article> <article class="defaultP" margin-top="true">§ 27 skal lyde:</article><article class="futureLegalArticle" data-name="§27" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 27</span>. <span class="legalArticleTitle">Melding om eksport</span></span><article class="legalP" id="kapittel-1-foreslåttparagraf-2-ledd-1">De som ønsker å eksportere sendinger som krever utstedelse av sunnhetssertifikat eller reeksportsertifikat, skal gi skriftlig melding om dette til Mattilsynet. Meldingen skal gis på den måten Mattilsynet bestemmer, og skal være kommet inn senest 3 virkedager før sendingen skal kontrolleres.</article></article> <article class="defaultP" margin-top="true">§ 39 annet ledd oppheves.</article> <article class="defaultP" margin-top="true">Vedlegg 5A punkt 9 skal lyde: <table><tbody><tr><td data-text-align="left" data-vertical-align="top">9</td><td data-text-align="left" data-vertical-align="top">Jord, dyrkingsmedium, jorddekkings- og jordforbedringsmidler, organisk gjødsel og organisk-mineralsk gjødsel som består helt eller delvis av:</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Jord</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Plantedeler</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Torv<sup class="footnotereference" data-footnotereferencevalue="1" data-unique-footnote-counter="1">1</sup></td></tr><tr><td data-text-align="left" data-vertical-align="top" /><td data-text-align="left" data-vertical-align="top">Bark</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Kompost</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Organisk gjødsel i fast form</td></tr></tbody></table></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Unntatt fra sertifikatkravet er ublandet torv med opprinnelse i europeiske land.</article></footer></section><section class="section" data-name="kapII" id="kapittel-2" data-lovdata-URL="LTI/forskrift/2022-04-07-588/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 20. april 2022.</article></section></main></body></html>