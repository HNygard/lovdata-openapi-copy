<!DOCTYPE html><html lang="no"><head><title>Forskrift om endring i særskilte regler for digital forhåndsstemming</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-10-27-1805</dd><dt class="dokid">DokumentID</dt><dd class="dokid">LTI/forskrift/2022-10-27-1805</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Kirkerådets direktør</li></ul></dd><dt class="dateInForce">I kraft fra</dt><dd class="dateInForce">2022-10-27</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-12-04-3289</li></ul></dd><dt class="basedOn">Hjemmel</dt><dd class="basedOn"><ul><li>lov/2020-04-24-31/§12</li><li>forskrift/2022-09-26-1697/§9-7</li><li>forskrift/2022-05-31-1803</li></ul></dd><dt class="dateOfPublication">Kunngjort</dt><dd class="dateOfPublication">2022-10-28 15:25</dd><dt class="journalNumber">Journalnummer</dt><dd class="journalNumber">2022-1407</dd><dt class="title">Tittel</dt><dd class="title">Forskrift om endring i særskilte regler for digital forhåndsstemming</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kirkerådets direktør 27. oktober 2022 med hjemmel i lov 24. april 2020 nr. 31 om tros- og livssynssamfunn (trossamfunnsloven) § 12 annet ledd, forskrift 26. september 2022 nr. 1697 om regler for valg av menighetsråd og leke medlemmer til bispedømmeråd og Kirkemøtet (kirkevalgreglene) § 9-7 annet ledd og delegeringsvedtak 31. mai 2022 nr. 1803.</dd><dt class="refid">RefID</dt><dd class="refid">forskrift/2022-10-27-1805</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i særskilte regler for digital forhåndsstemming<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-10-27-1805" id="dokument"><h1>Forskrift om endring i særskilte regler for digital forhåndsstemming</h1><section class="section" data-name="kapI" id="kapittel-1" data-lovdata-URL="LTI/forskrift/2022-10-27-1805/KAPITTEL_1"><h2 data-text-align="center">I</h2><article class="defaultP">I særskilte regler 4. desember 2020 nr. 3289 for digital forhåndsstemming gjøres følgende endringer:</article> <article class="defaultP" margin-top="true">Forskriftens tittel skal lyde:</article><article class="defaultP"><i>Særskilte regler for digital forhåndsstemming ved kirkevalg</i></article> <article class="defaultP" margin-top="true">§ 5 fjerde ledd skal lyde:</article><article class="legalP" id="kapittel-1-ledd-1">Forskrift 14. november 2021 nr. 3246 om regler for Kirkerådets virksomhet gjelder så langt det passer for internettvalgstyret.</article> <article class="defaultP" margin-top="true">§ 6 annet ledd bokstav c skal lyde:</article><article class="legalP" id="kapittel-1-ledd-2">Velgerne får tilgang til å kontrollere egen manntallsoppføring via internett ved å autentisere seg i det digitale valgsystemet.</article> <article class="defaultP" margin-top="true">§ 8 annet ledd skal lyde:</article><article class="legalP" id="kapittel-1-ledd-3">Kirkevalgreglene § 9-5 (1) gjelder ikke. I stedet gjelder: Velgeren skal selv påse at stemmegivningen gjennomføres usett av andre.</article> <article class="defaultP" margin-top="true">§ 8 sjette ledd skal lyde:</article><article class="legalP" id="kapittel-1-ledd-4">Kirkevalgreglene § 9-5 (2)–(7) gjelder ikke.</article> <article class="defaultP" margin-top="true">§ 9 første ledd skal lyde:</article><article class="legalP" id="kapittel-1-ledd-5">Etter at den digitale stemmegivningen er avsluttet, skal avgitte elektroniske stemmer dekrypteres. Før dekrypteringen skal de elektroniske stemmene klargjøres. Ved klargjøringen skal det gjøres korrigeringer for stemmer fra velgere som har stemt elektronisk flere ganger. Resterende elektroniske stemmer dekrypteres.</article> <article class="defaultP" margin-top="true">§ 9 tredje ledd skal lyde:</article><article class="numberedLegalP" data-numerator="3" id="kapittel-1-nummer-1">(3) Godkjenning av stemmegivninger og stemmesedler<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-1-punkt-1"><article class="legalP" id="kapittel-1-nummer-1-punkt-1-ledd-1">Kirkevalgreglene § 11-1 (3) gjelder ikke. I stedet gjelder følgende: Prøving av stemmegivninger avgitt elektronisk foretas ved klargjøring av stemmer før dekryptering etter § 9 (1).</article></article></li><li data-li-identifier="b." data-name="b."><article class="listArticle" id="kapittel-1-nummer-1-punkt-2"><article class="legalP" id="kapittel-1-nummer-1-punkt-2-ledd-1">Kirkevalgreglene § 11-1 gjelder tilsvarende med unntak av § 11-1 (1) bokstav d, e, f og g for stemmer avgitt elektronisk.</article></article></li><li data-li-identifier="c." data-name="c."><article class="listArticle" id="kapittel-1-nummer-1-punkt-3"><article class="legalP" id="kapittel-1-nummer-1-punkt-3-ledd-1">Kirkevalgreglene § 11-3 med unntak av § 11-3 (1) bokstav a. gjelder tilsvarende for godkjenning av elektroniske stemmesedler.</article></article></li></ul></article> <article class="defaultP" margin-top="true">§ 9 fjerde ledd skal lyde:</article><article class="legalP" id="kapittel-1-ledd-6">Kirkevalgreglene § 11-4 gjelder tilsvarende så langt det passer, med følgende presiseringer og unntak: Etter at valgstyret og valgrådet er ferdig med den endelige opptellingen av stemmesedler avgitt på papir, skal valgstyret og valgrådet legge til godkjente stemmesedler avgitt elektronisk med rettinger. Kirkevalgreglene § 11-4 (1), (2), (3) og (5) bokstav b gjelder ikke.</article> <article class="defaultP" margin-top="true">§ 9 femte ledd første punktum skal lyde:</article><article class="legalP" id="kapittel-1-ledd-7">Kirkevalgreglene § 11-6 får ikke anvendelse for elektroniske stemmesedler.</article> <article class="defaultP" margin-top="true">§ 10 annet ledd skal lyde:</article><article class="legalP" id="kapittel-1-ledd-8">Kirkevalgreglene § 11-5 gjelder tilsvarende med følgende presisering: Valgstyrene skal i tillegg protokollere resultatet fra opptellingen av internettstemmene særskilt i henhold til data mottatt i valgmodulen.</article></section><section class="section" data-name="kapII" id="kapittel-2" data-lovdata-URL="LTI/forskrift/2022-10-27-1805/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>