<!DOCTYPE html><html lang="no"><head><title>Forskrift om endring i forskrift om bruk av kjøretøy</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-03-11-363</dd><dt class="dokid">DokumentID</dt><dd class="dokid">LTI/forskrift/2022-03-11-363</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Vegdirektoratet</li></ul></dd><dt class="dateInForce">I kraft fra</dt><dd class="dateInForce">2022-03-11</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-01-25-92</li></ul></dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§13</li><li>forskrift/1980-11-24-1</li></ul></dd><dt class="dateOfPublication">Kunngjort</dt><dd class="dateOfPublication">2022-03-11 15:25</dd><dt class="journalNumber">Journalnummer</dt><dd class="journalNumber">2022-0297</dd><dt class="title">Tittel</dt><dd class="title">Forskrift om endring i forskrift om bruk av kjøretøy</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 11. mars 2022 med hjemmel i lov 18. juni 1965 nr. 4 om vegtrafikk (vegtrafikkloven) § 13, jf. delegeringsvedtak 24. november 1980 nr. 1.</dd><dt class="refid">RefID</dt><dd class="refid">forskrift/2022-03-11-363</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om bruk av kjøretøy<ul class="tocSubUl"><li>I<ul class="tocSubUl"><li>§ 4-4. Krav til tilhenger som omfattes av Tempo 100-ordning</li><li>§ 4-5. Krav til trekkende bil for kjøring med tilhenger i over 80 km/t – Tempo 100-ordning</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-03-11-363" id="dokument"><h1>Forskrift om endring i forskrift om bruk av kjøretøy</h1><section class="section" data-name="kapI" id="kapittel-1" data-lovdata-URL="LTI/forskrift/2022-03-11-363/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 25. januar 1990 nr. 92 om bruk av kjøretøy gjøres følgende endringer:</article> <article class="defaultP" margin-top="true">Ny § 4-4 skal lyde:</article><article class="futureLegalArticle" data-name="§4-4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4-4</span>. <span class="legalArticleTitle">Krav til tilhenger som omfattes av Tempo 100-ordning</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) For tilhenger som er påsatt norsk eller utenlandsk Tempo 100-merke, må det uansett kjørehastighet kunne fremlegges dokumentasjon for gyldig Tempo 100-godkjenning. Gyldig dokumentasjon vil være Tempo 100-godkjenningsattest eller merknad i vognkortet. Merke som kan forveksles med norsk eller utenlandsk Tempo 100-merke tillates ikke påsatt tilhenger.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) For at tilhenger skal kunne bli trukket i hastighet over 80 km/t, må følgende krav være oppfylt:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-nummer-2-punkt-1"><article class="legalP" id="kapittel-1-foreslåttparagraf-1-nummer-2-punkt-1-ledd-1">Norskregistrert tilhenger må være godkjent i henhold til bilforskriften § 5d og omfattet av en ordning for periodisk kjøretøykontroll.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-nummer-2-punkt-2"><article class="legalP" id="kapittel-1-foreslåttparagraf-1-nummer-2-punkt-2-ledd-1">Tilhenger registrert i annet land må være godkjent etter annet lands Tempo 100-ordning, hvis ordning er akseptert av Statens vegvesen. Oversikt over aksepterte ordninger vil fremkomme på Statens vegvesens nettsider.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-nummer-2-punkt-3"><article class="legalP" id="kapittel-1-foreslåttparagraf-1-nummer-2-punkt-3-ledd-1">Tilhengeren må ha dekk som er nyere enn 6 år og dekkene må ha en hastighetsmerking på 120 km/t eller mer.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-1-nummer-2-punkt-4"><article class="legalP" id="kapittel-1-foreslåttparagraf-1-nummer-2-punkt-4-ledd-1">Tilhengeren må bak ha et Tempo 100-merke i samsvar med bilforskriften vedlegg 5, del B, eller et tilsvarende merke fra et land hvis ordning er akseptert av Statens vegvesen. Merket må være synlig bakfra.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-1-nummer-2-punkt-5"><article class="legalP" id="kapittel-1-foreslåttparagraf-1-nummer-2-punkt-5-ledd-1">Gyldig Tempo 100-godkjenningsattest for tilhengeren som inneholder opplysninger som angitt i bilforskriften § 5d fjerde ledd, skal medbringes. Dersom tilhengeren er godkjent etter annet lands ordning, skal gyldig Tempo 100-godkjenningsattest fra dette landet medbringes. Godkjenningsattesten kan være fysisk eller elektronisk.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-1-nummer-2-punkt-6"><article class="legalP" id="kapittel-1-foreslåttparagraf-1-nummer-2-punkt-6-ledd-1">Tilhengeren må overføre et vertikalt trykk på bilens kulekobling som er nært det maksimale trykket ved tilhengerens aktuelle vekt og belastning uten å overskride det teknisk tillatte trykket satt av fabrikanten av henholdsvis bilen, bilens kulekobling og tilhengeren.</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-1-nummer-2-punkt-7"><article class="legalP" id="kapittel-1-foreslåttparagraf-1-nummer-2-punkt-7-ledd-1">Dersom tilhengeren er utstyrt med en stabiliseringsanordning, må enheten justeres, strammes og sikres i samsvar med fabrikantens anvisninger.</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-1-nummer-2-punkt-8"><article class="legalP" id="kapittel-1-foreslåttparagraf-1-nummer-2-punkt-8-ledd-1">Tilhengeren, eventuelt med last, kan ikke være høyere enn 4 m.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Med stabiliseringsanordning for tilhenger menes en kulekobling som er godkjent og merket i henhold til ISO-standard 11555-1.</article></article> <article class="defaultP" margin-top="true">Ny § 4-5 skal lyde:</article><article class="futureLegalArticle" data-name="§4-5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4-5</span>. <span class="legalArticleTitle">Krav til trekkende bil for kjøring med tilhenger i over 80 km/t – Tempo 100-ordning</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Utover kravene i § 4-2 må bilen oppfylle følgende tilleggskrav for å kunne trekke tilhenger i hastighet over 80 km/t:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-nummer-1-punkt-1"><article class="legalP" id="kapittel-1-foreslåttparagraf-2-nummer-1-punkt-1-ledd-1">Bilen må ha en tillatt totalvekt som ikke er høyere enn 3&#xa0;500 kg.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-nummer-1-punkt-2"><article class="legalP" id="kapittel-1-foreslåttparagraf-2-nummer-1-punkt-2-ledd-1">Bilen må være utstyrt med blokkeringsfrie bremser (ABS).</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-2-nummer-1-punkt-3"><article class="legalP" id="kapittel-1-foreslåttparagraf-2-nummer-1-punkt-3-ledd-1">Bilens egenvekt med fører må være større eller lik den beregnede egenvekten for trekkende bil som er angitt i tilhengerens Tempo 100-godkjenningsattest i henhold til bilforskriften § 5d fjerde ledd nr. 10, eventuelt etter annet lands Tempo 100-godkjenningsattest.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-2-nummer-1-punkt-4"><article class="legalP" id="kapittel-1-foreslåttparagraf-2-nummer-1-punkt-4-ledd-1">Bilen må ha en tillatt totalvekt og en tillatt hengervekt med brems som begge er lik eller større enn tilhengerens tillate akselvekt dersom: <ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-nummer-1-punkt-4-ledd-1-punkt-1"><article class="legalP" id="kapittel-1-foreslåttparagraf-2-nummer-1-punkt-4-ledd-1-punkt-1-ledd-1">Bilen ikke har et elektronisk kjøredynamisk stabilitetssystem som i forbindelse med nedbremsing stabiliserer vogntoget,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-nummer-1-punkt-4-ledd-1-punkt-2"><article class="legalP" id="kapittel-1-foreslåttparagraf-2-nummer-1-punkt-4-ledd-1-punkt-2-ledd-1">tilhengeren er utstyrt med bremser og hydrauliske støtdempere, men ikke med en stabiliserende enhet, og</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-nummer-1-punkt-4-ledd-1-punkt-3"><article class="legalP" id="kapittel-1-foreslåttparagraf-2-nummer-1-punkt-4-ledd-1-punkt-3-ledd-1">tilhengeren ikke er en campingvogn.</article></article></li></ul></article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-2-nummer-1-punkt-5"><article class="legalP" id="kapittel-1-foreslåttparagraf-2-nummer-1-punkt-5-ledd-1">Dersom bilen har et elektronisk kjøredynamisk stabilitetssystem, skal erklæring om dette inneholde opplysninger som angitt i vedlegg 1 til denne forskriften og medbringes under kjøring. Erklæringen kan være fysisk eller elektronisk. Enheten må være aktivert og riktig innstilt i henhold til fabrikantens anvisninger under kjøring med tilhenger.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Med elektronisk kjøredynamisk stabilitetssystem menes et system på bilen som i forbindelse med nedbremsing stabiliserer vogntoget.</article></article> <article class="defaultP" margin-top="true">Nytt vedlegg 1 skal lyde:</article><span class="futuretitle" id="kapittel-1-foreslåttittel-1">Forskrift om bruk av kjøretøy vedlegg 1 – Erklæring vedrørende kjøredynamisk stabilitetssystem på trekkende bil</span><article class="legalP" id="kapittel-1-ledd-2">I erklæringen om det elektroniske kjøredynamiske stabilitetssystemet på bilen, må følgende tekst og informasjon inkluderes:<ul class="defaultList"><li><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">I henhold til forskrift om bruk av kjøretøy § 4-5 første ledd nr. 2 og 5 erklæres det herved at følgende bil er utstyrt med blokkeringsfrie bremser (ABS) og med et spesielt elektronisk kjøredynamisk stabilitetssystem som i forbindelse med retardasjon av hastigheten, stabiliserer vogntoget:</article></article></li><li><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Bilmerke:</article></article></li><li><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">Modell:</article></article></li><li><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">Understellsnummer:</article></article></li></ul></article><article class="legalP" id="kapittel-1-ledd-3">Erklæringen må medbringes i forbindelse med Tempo 100-kjøring og på forespørsel kunne fremvises for politiet eller Statens vegvesen.</article></section><section class="section" data-name="kapII" id="kapittel-2" data-lovdata-URL="LTI/forskrift/2022-03-11-363/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>