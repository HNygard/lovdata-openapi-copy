<!DOCTYPE html><html lang="nb"><head><title>Forskrift om endring i forskrift om forurensning (nytt kapittel om forurensning fra produksjon av betong)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2022-12-20-2450</dd><dt class="dokid">DokumentID</dt><dd class="dokid">LTI/forskrift/2022-12-20-2450</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Hav- og forurensningsavdelingen</li></ul></dd><dt class="dateInForce">I kraft fra</dt><dd class="dateInForce">2023-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-06-01-931</li></ul></dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§9</li><li>lov/1981-03-13-6/§33</li><li>forskrift/1983-07-08-1245</li><li>forskrift/1993-06-11-785</li></ul></dd><dt class="dateOfPublication">Kunngjort</dt><dd class="dateOfPublication">2022-12-27 14:45</dd><dt class="journalNumber">Journalnummer</dt><dd class="journalNumber">2022-1923</dd><dt class="titleShort">Korttittel</dt><dd class="titleShort">Endr. i forurensningsforskriften</dd><dt class="title">Tittel</dt><dd class="title">Forskrift om endring i forskrift om forurensning (nytt kapittel om forurensning fra produksjon av betong)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 20. desember 2022 med hjemmel i lov 13. mars 1981 nr. 6 om vern mot forurensninger og avfall (forurensningsloven) § 9 og § 33, jf. delegeringsvedtak 8. juli 1983 nr. 1245 og delegeringsvedtak 11. juni 1993 nr. 785.</dd><dt class="refid">RefID</dt><dd class="refid">forskrift/2022-12-20-2450</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om forurensning (nytt kapittel om forurensning fra produksjon av betong)<ul class="tocSubUl"><li>I<ul class="tocSubUl"><li>§ 33-1. Virkeområde</li><li>§ 33-2. Definisjoner</li><li>§ 33-3. Virksomheter som må ha særskilt tillatelse etter forurensningsloven</li><li>§ 33-4. Generelt om vannforbruk og utslipp av prosessavløpsvann</li><li>§ 33-5. Grenseverdier for tungmetaller og suspendert stoff</li><li>§ 33-6. pH-verdi i utslipp av prosessavløpsvann</li><li>§ 33-7. Diffuse utslipp</li><li>§ 33-8. Støy</li><li>§ 33-9. Måling og beregning av vannforbruk og utslipp av prosessavløpsvann</li><li>§ 33-10. Måling og beregning av støy</li><li>§ 33-11. Måleprogram</li><li>§ 33-12. Håndtering av betongavfall</li><li>§ 33-13. Gjenvinning av betongavfall</li><li>§ 33-14. Håndtering av plastarmering</li><li>§ 33-15. Journalføring og dokumentasjon</li><li>§ 33-16. Meldeplikt</li><li>§ 33-17. Unntak, tilsyn, klage, straff mv.</li><li>§ 33-18. Overgangsbestemmelser</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2022-12-20-2450" id="dokument"><h1>Forskrift om endring i forskrift om forurensning (nytt kapittel om forurensning fra produksjon av betong)</h1><section class="section" data-name="kapI" id="kapittel-1" data-lovdata-URL="LTI/forskrift/2022-12-20-2450/KAPITTEL_1"><h2 data-text-align="center">I</h2><article class="defaultP">I forskrift 1. juni 2004 nr. 931 om begrensning av forurensning (forurensningsforskriften) gjøres følgende endring:</article> <article class="defaultP" margin-top="true">Nytt kapittel 33 skal lyde:</article><span class="futuretitle" id="kapittel-1-foreslåttittel-1">Kapittel 33. Forurensning fra produksjon av fabrikkbetong, betongvarer og betongelementer</span><article class="futureLegalArticle" data-name="§33-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 33-1</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Dette kapittelet gjelder virksomheter som produserer fabrikkbetong, betongvarer og betongelementer.</article><article class="legalP" id="kapittel-1-foreslåttparagraf-1-ledd-2">Dette kapittelet gjelder ikke utslipp fra produksjon av ferdigbetong på byggeplass o.l.</article><article class="legalP" id="kapittel-1-foreslåttparagraf-1-ledd-3">Dette kapittelet gjelder ikke for mottak av betongavfall.</article></article><article class="futureLegalArticle" data-name="§33-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 33-2</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-2-ledd-1">I dette kapittelet menes med<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1"><i>betongavfall:</i> herdete og uherdete rester fra produksjonen og fra tømming og vask av biler og produksjonsutstyr, samt betongslam,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1"><i>betongslam:</i> avfall generert i forbindelse med rengjøring av renseanlegg for prosessavløpsvann,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1"><i>prosessavløpsvann:</i> alt vann som oppstår som følge av driften, som spylevann, vaskevann, avrenning fra slam, inkludert overvann som er forurenset med komponenter fra andre kilder, og som føres ut sammen med prosessavløpsvannet,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1"><i>diffuse utslipp:</i> utslipp til luft som ikke er lokalisert fra ett utslippspunkt og utslipp av overvann, både det som ledes i rør og det som går rett til resipienten og som ikke føres ut sammen med prosessavløpsvannet, for eksempel støving og avrenning fra lagerområder og områder for lossing eller lasting,</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-2-ledd-1-punkt-5"><article class="legalP" id="kapittel-1-foreslåttparagraf-2-ledd-1-punkt-5-ledd-1"><i>nabo:</i> omkringliggende boliger, sykehus, pleieinstitusjoner, fritidsboliger, utdanningsinstitusjoner og barnehager.</article></article></li></ul></article></article><article class="futureLegalArticle" data-name="§33-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 33-3</span>. <span class="legalArticleTitle">Virksomheter som må ha særskilt tillatelse etter forurensningsloven</span></span><article class="legalP" id="kapittel-1-foreslåttparagraf-3-ledd-1">Når særlige forhold tilsier det, kan statsforvalteren kreve at en virksomhet som omfattes av dette kapittelet, skal ha særskilt tillatelse etter forurensningsloven § 11.</article></article><article class="futureLegalArticle" data-name="§33-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 33-4</span>. <span class="legalArticleTitle">Generelt om vannforbruk og utslipp av prosessavløpsvann</span></span><article class="legalP" id="kapittel-1-foreslåttparagraf-4-ledd-1">Virksomheten skal redusere vannforbruket mest mulig og prosessavløpsvann skal i størst mulig grad resirkuleres.</article><article class="legalP" id="kapittel-1-foreslåttparagraf-4-ledd-2">Virksomheten skal redusere sine utslipp så langt dette er mulig uten urimelige kostnader. Utslipp av prosessavløpsvann skal ikke medføre skade eller negativ påvirkning på resipienten. Plastarmeringsfibre skal fjernes fra prosessavløpsvannet før utslipp.</article></article><article class="futureLegalArticle" data-name="§33-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 33-5</span>. <span class="legalArticleTitle">Grenseverdier for tungmetaller og suspendert stoff</span></span><article class="legalP" id="kapittel-1-foreslåttparagraf-5-ledd-1">Prosessavløpsvann skal ikke overstige følgende konsentrasjonsgrenser ved utslipp til resipient: <table><thead><tr><th data-text-align="left" data-vertical-align="top"><i>Komponenter</i></th><th data-text-align="left" data-vertical-align="top"><i>Måleparameter</i></th><th data-text-align="left" data-vertical-align="top"><i>Konsentrasjonsgrense (mg/l)</i></th></tr></thead><tbody><tr><td data-text-align="left" data-vertical-align="top">Bly</td><td data-text-align="left" data-vertical-align="top">Pb</td><td data-text-align="left" data-vertical-align="top">0,1</td></tr><tr><td data-text-align="left" data-vertical-align="top">Kadmium</td><td data-text-align="left" data-vertical-align="top">Cd</td><td data-text-align="left" data-vertical-align="top">0,02</td></tr><tr><td data-text-align="left" data-vertical-align="top">Kobber</td><td data-text-align="left" data-vertical-align="top">Cu</td><td data-text-align="left" data-vertical-align="top">0,2</td></tr><tr><td data-text-align="left" data-vertical-align="top">Krom</td><td data-text-align="left" data-vertical-align="top">Cr-tot</td><td data-text-align="left" data-vertical-align="top">0,1</td></tr><tr><td data-text-align="left" data-vertical-align="top">Krom (VI)</td><td data-text-align="left" data-vertical-align="top">Cr(VI)</td><td data-text-align="left" data-vertical-align="top">0,03</td></tr><tr><td data-text-align="left" data-vertical-align="top">Kvikksølv</td><td data-text-align="left" data-vertical-align="top">Hg</td><td data-text-align="left" data-vertical-align="top">0,005</td></tr><tr><td data-text-align="left" data-vertical-align="top">Nikkel</td><td data-text-align="left" data-vertical-align="top">Ni</td><td data-text-align="left" data-vertical-align="top">0,5</td></tr><tr><td data-text-align="left" data-vertical-align="top">Sink</td><td data-text-align="left" data-vertical-align="top">Zn</td><td data-text-align="left" data-vertical-align="top">0,5</td></tr><tr><td data-text-align="left" data-vertical-align="top">Suspendert stoff</td><td data-text-align="left" data-vertical-align="top">SS</td><td data-text-align="left" data-vertical-align="top">30</td></tr></tbody></table></article><article class="legalP" id="kapittel-1-foreslåttparagraf-5-ledd-2">Grenseverdiene skal overholdes uten noen form for fortynning før prøvetaking og måling.</article></article><article class="futureLegalArticle" data-name="§33-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 33-6</span>. <span class="legalArticleTitle">pH-verdi i utslipp av prosessavløpsvann</span></span><article class="legalP" id="kapittel-1-foreslåttparagraf-6-ledd-1">pH-verdien i utslipp av prosessavløpsvann skal tilpasses resipientens tålegrense, men ikke overstige 9,5. For utslipp til sårbar resipient skal pH-verdien i utslippsvannet ikke overstige 8.</article></article><article class="futureLegalArticle" data-name="§33-7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 33-7</span>. <span class="legalArticleTitle">Diffuse utslipp</span></span><article class="legalP" id="kapittel-1-foreslåttparagraf-7-ledd-1">Diffuse utslipp fra produksjonsprosesser og utearealer skal begrenses mest mulig, og skal ikke medføre skade eller ulempe for miljøet.</article><article class="legalP" id="kapittel-1-foreslåttparagraf-7-ledd-2">Virksomheten skal redusere sitt utslipp av støv mest mulig ved å forhindre støvflukt fra trafikkarealer og åpne lagre av råvarer, produkter, betongavfall mv.</article><article class="legalP" id="kapittel-1-foreslåttparagraf-7-ledd-3">Tiltak for å begrense diffuse utslipp skal dokumenteres i virksomhetens internkontroll.</article></article><article class="futureLegalArticle" data-name="§33-8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 33-8</span>. <span class="legalArticleTitle">Støy</span></span><article class="legalP" id="kapittel-1-foreslåttparagraf-8-ledd-1">Virksomhetens bidrag til utendørs støy ved nabo skal ikke overskride følgende grenser, målt eller beregnet som frittfeltsverdi ved mest støyutsatte fasade: <table><thead><tr><th data-text-align="left" data-vertical-align="top"><i>Mandag–fredag</i></th><th data-text-align="left" data-vertical-align="top"><i>Kveld<br />mandag–fredag</i></th><th data-text-align="left" data-vertical-align="top"><i>Lørdag</i></th><th data-text-align="left" data-vertical-align="top"><i>Søn-/helligdager</i></th><th data-text-align="left" data-vertical-align="top"><i>Natt</i><br /><i>(kl. 23–07)</i></th><th data-text-align="left" data-vertical-align="top"><i>Natt</i><br /><i>(kl. 23–07)</i></th></tr></thead><tbody><tr><td data-text-align="left" data-vertical-align="top">55 L<sub>den</sub></td><td data-text-align="left" data-vertical-align="top">50 L<sub>evening</sub></td><td data-text-align="left" data-vertical-align="top">50 L<sub>den</sub></td><td data-text-align="left" data-vertical-align="top">45 L<sub>den</sub></td><td data-text-align="left" data-vertical-align="top">45 L<sub>night</sub></td><td data-text-align="left" data-vertical-align="top">60 L<sub>AFmax</sub></td></tr></tbody></table></article><article class="legalP" id="kapittel-1-foreslåttparagraf-8-ledd-2">L<sub>den</sub> er definert som døgnmiddel. Med impulsstøy eller rentonelyd er grensen 5 dBA lavere. Den strengeste grenseverdien legges til grunn når impulslyd opptrer med i gjennomsnitt mer enn 10 hendelser pr. time.</article><article class="legalP" id="kapittel-1-foreslåttparagraf-8-ledd-3">L<sub>evening</sub> er A-veiet ekvivalentnivå for 4 timers kveldsperiode fra kl. 19–23.</article><article class="legalP" id="kapittel-1-foreslåttparagraf-8-ledd-4">L<sub>night</sub> er A-veiet ekvivalentnivå for 8 timers nattperiode fra kl. 23–07.</article><article class="legalP" id="kapittel-1-foreslåttparagraf-8-ledd-5">L<sub>AFmax</sub> er gjennomsnitt av de 5–10 høyeste forekommende støynivåene L<sub>AF</sub> (A-veid maksimalnivå målt med tidskonstant «Fast» på 125 ms.) fra en industribedrift i nattperioden 23–07.</article><article class="legalP" id="kapittel-1-foreslåttparagraf-8-ledd-6">Med impulslyd menes kortvarige, støtvise lydtrykk med varighet på under 1 sekund som definert i retningslinje T-1442/2021 kapittel 8.</article><article class="legalP" id="kapittel-1-foreslåttparagraf-8-ledd-7">Støygrensene gjelder all støy fra virksomhetens ordinære virksomhet, inkludert intern transport på bedriftsområdet og lossing og lasting av råvarer og produkter. Støy fra midlertidig bygge- og anleggsvirksomhet og fra ordinær persontransport av virksomhetens ansatte er likevel ikke omfattet av grensene.</article><article class="legalP" id="kapittel-1-foreslåttparagraf-8-ledd-8">Støygrensene gjelder ikke for nabobebyggelse som er etablert etter at dette kapittelet trer i kraft.</article></article><article class="futureLegalArticle" data-name="§33-9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 33-9</span>. <span class="legalArticleTitle">Måling og beregning av vannforbruk og utslipp av prosessavløpsvann</span></span><article class="legalP" id="kapittel-1-foreslåttparagraf-9-ledd-1">Virksomheten skal måle eller beregne vannforbruk.</article><article class="legalP" id="kapittel-1-foreslåttparagraf-9-ledd-2">Ved utslipp av prosessavløpsvann skal virksomheten måle pH, suspendert stoff og relevante utslippskomponenter jf. § 33-5 og § 33-6, og andre stoffer som kan ha miljømessig betydning. Målingene skal gjøres ved at det prøvetas i utslippspunktet til resipient. Analysene av tungmetaller skal gjøres på filtrerte prøver.</article></article><article class="futureLegalArticle" data-name="§33-10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 33-10</span>. <span class="legalArticleTitle">Måling og beregning av støy</span></span><article class="legalP" id="kapittel-1-foreslåttparagraf-10-ledd-1">Virksomheten skal måle eller beregne sitt støybidrag ved nærmeste påvirkede nabo første gang innen ett år etter at dette kapittelet trer i kraft.</article><article class="legalP" id="kapittel-1-foreslåttparagraf-10-ledd-2">Målingene og beregningene skal dokumentere at grenseverdiene i § 33-8 overholdes.</article></article><article class="futureLegalArticle" data-name="§33-11" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 33-11</span>. <span class="legalArticleTitle">Måleprogram</span></span><article class="legalP" id="kapittel-1-foreslåttparagraf-11-ledd-1">Virksomheten skal innen ett år etter dette kapittelet trer i kraft iverksette et måleprogram for kontrollmåling av utslipp av vann og støy som skal inngå i virksomhetens dokumenterte internkontroll. Måleprogrammets prøvetakingspunkter og -frekvens skal være representative for normal drift.</article><article class="legalP" id="kapittel-1-foreslåttparagraf-11-ledd-2">Prøvetaking og analyse skal utføres etter Norsk Standard (NS), der slik standard finnes. Dersom annen metode brukes der NS finnes skal det dokumenteres at den metoden som brukes gir minst samme nøyaktighet som NS. Prøvetaking og måling skal være kvalitetssikret.</article></article><article class="futureLegalArticle" data-name="§33-12" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 33-12</span>. <span class="legalArticleTitle">Håndtering av betongavfall</span></span><article class="legalP" id="kapittel-1-foreslåttparagraf-12-ledd-1">Lagring av eget betongavfall skal ikke føre til skade eller ulempe for miljøet.</article><article class="legalP" id="kapittel-1-foreslåttparagraf-12-ledd-2">Betongavfall kan mellomlagres i påvente av gjenvinning i inntil tre år. Betongavfall som ikke kan gjenvinnes jf. § 33-13, skal leveres til lovlig avfallsanlegg innen ett år.</article><article class="legalP" id="kapittel-1-foreslåttparagraf-12-ledd-3">Betongslam som mellomlagres før endelig disponering, skal avvannes på tett dekke med drenering mot tilfredsstillende renseløsning.</article><article class="legalP" id="kapittel-1-foreslåttparagraf-12-ledd-4">Det skal lages en plan for håndtering av betongavfall. Planen skal være tilgjengelig ved kontroll eller på forespørsel fra forurensningsmyndigheten.</article></article><article class="futureLegalArticle" data-name="§33-13" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 33-13</span>. <span class="legalArticleTitle">Gjenvinning av betongavfall</span></span><article class="legalP" id="kapittel-1-foreslåttparagraf-13-ledd-1">Betongavfall skal primært gjenvinnes ved at det brukes som tilslag i produksjonen av ny betong eller brukes på annen måte i egen produksjon slik at det kommer til nytte ved å erstatte materialer som ellers ville blitt brukt.</article><article class="legalP" id="kapittel-1-foreslåttparagraf-13-ledd-2">Betongavfall som ikke brukes i egen produksjon jf. første ledd, kan gjenvinnes på annen måte ved at det kommer til nytte ved å erstatte materialer som ellers ville blitt brukt dersom følgende krav er oppfylt:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-13-ledd-2-punkt-1"><article class="legalP" id="kapittel-1-foreslåttparagraf-13-ledd-2-punkt-1-ledd-1">Innholdet av metaller i betongrestene og -slammet må ikke overstige de til enhver tid gjeldende grenseverdier for betongavfall i forskrift 1. juni 2004 nr. 930 om gjenvinning og behandling av avfall (avfallsforskriften) kap. 14A.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-13-ledd-2-punkt-2"><article class="legalP" id="kapittel-1-foreslåttparagraf-13-ledd-2-punkt-2-ledd-1">Betongrestene og -slammet må ikke være tilsatt eller påført kjemikalier som inneholder andre stoffer enn de som er nevnt i bokstav a og som kan føre til nevneverdige skader eller ulemper for helse eller miljø.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-13-ledd-2-punkt-3"><article class="legalP" id="kapittel-1-foreslåttparagraf-13-ledd-2-punkt-3-ledd-1">Betongrestene og -slammet må ikke inneholde armeringsjern eller plast.</article></article></li></ul></article><article class="legalP" id="kapittel-1-foreslåttparagraf-13-ledd-3">Betongavfall som ikke gjenvinnes jf. første og andre ledd, skal leveres til lovlig avfallsanlegg.</article></article><article class="futureLegalArticle" data-name="§33-14" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 33-14</span>. <span class="legalArticleTitle">Håndtering av plastarmering</span></span><article class="legalP" id="kapittel-1-foreslåttparagraf-14-ledd-1">Plastarmeringsfibre, som skilles ut fra prosessavløpsvannet, skal håndteres som en egen avfallsfraksjon uten å blandes inn i andre masser. Avfallet skal leveres til godkjent mottak.</article></article><article class="futureLegalArticle" data-name="§33-15" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 33-15</span>. <span class="legalArticleTitle">Journalføring og dokumentasjon</span></span><article class="legalP" id="kapittel-1-foreslåttparagraf-15-ledd-1">Virksomheten skal fortløpende journalføre opplysninger om<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-15-ledd-1-punkt-1"><article class="legalP" id="kapittel-1-foreslåttparagraf-15-ledd-1-punkt-1-ledd-1">resultat av utslippsmålinger, inkludert suspendert stoff og pH, jf. § 33-9,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-15-ledd-1-punkt-2"><article class="legalP" id="kapittel-1-foreslåttparagraf-15-ledd-1-punkt-2-ledd-1">mengde og type kjemikalier benyttet i produksjonen, og</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-15-ledd-1-punkt-3"><article class="legalP" id="kapittel-1-foreslåttparagraf-15-ledd-1-punkt-3-ledd-1">mengde og type avfall fra produksjonen, og hvordan dette er disponert, jf. § 33-12.</article></article></li></ul></article><article class="legalP" id="kapittel-1-foreslåttparagraf-15-ledd-2">Virksomheten skal kunne legge frem dokumentert beregning eller måling av hvor store vannmengder som lar seg gjenbruke og hvor mye vann som vil bli sluppet ut per døgn og per år.</article><article class="legalP" id="kapittel-1-foreslåttparagraf-15-ledd-3">Journalførte opplysninger skal tas vare på i minst 5 år og være tilgjengelig ved tilsyn eller på forespørsel fra forurensningsmyndigheten.</article><article class="legalP" id="kapittel-1-foreslåttparagraf-15-ledd-4">Journalførte opplysninger skal inngå i virksomhetens internkontroll.</article></article><article class="futureLegalArticle" data-name="§33-16" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 33-16</span>. <span class="legalArticleTitle">Meldeplikt</span></span><article class="legalP" id="kapittel-1-foreslåttparagraf-16-ledd-1">Den ansvarlige for en virksomhet som omfattes av dette kapittelet, skal sende melding til statsforvalteren i god tid før oppstart og nedlegging, og dersom det foretas endringer og utvidelser av driften.</article><article class="legalP" id="kapittel-1-foreslåttparagraf-16-ledd-2">Den ansvarlige for eksisterende virksomhet som omfattes av dette kapittelet, skal sende melding til statsforvalteren innen ett år etter at dette kapittelet trer i kraft.</article><article class="legalP" id="kapittel-1-foreslåttparagraf-16-ledd-3">Meldingen skal minst omfatte følgende opplysninger om virksomheten som er i drift, skal etableres, endres eller legges ned:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-16-ledd-3-punkt-1"><article class="legalP" id="kapittel-1-foreslåttparagraf-16-ledd-3-punkt-1-ledd-1">virksomhetens størrelse og produksjonsforhold,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-16-ledd-3-punkt-2"><article class="legalP" id="kapittel-1-foreslåttparagraf-16-ledd-3-punkt-2-ledd-1">driftstid,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-16-ledd-3-punkt-3"><article class="legalP" id="kapittel-1-foreslåttparagraf-16-ledd-3-punkt-3-ledd-1">virksomhetens plassering,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-16-ledd-3-punkt-4"><article class="legalP" id="kapittel-1-foreslåttparagraf-16-ledd-3-punkt-4-ledd-1">beskrivelse av resipienten og dens miljøtilstand</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-16-ledd-3-punkt-5"><article class="legalP" id="kapittel-1-foreslåttparagraf-16-ledd-3-punkt-5-ledd-1">beskrivelse av renseløsning</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-16-ledd-3-punkt-6"><article class="legalP" id="kapittel-1-foreslåttparagraf-16-ledd-3-punkt-6-ledd-1">planlagt avfallshåndtering,</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-16-ledd-3-punkt-7"><article class="legalP" id="kapittel-1-foreslåttparagraf-16-ledd-3-punkt-7-ledd-1">hvilke endringer som skal gjennomføres,</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-16-ledd-3-punkt-8"><article class="legalP" id="kapittel-1-foreslåttparagraf-16-ledd-3-punkt-8-ledd-1">hvilken miljømessig betydning endringen vil få, og</article></article></li><li data-li-identifier="i." data-name="i."><article class="listArticle" id="kapittel-1-foreslåttparagraf-16-ledd-3-punkt-9"><article class="legalP" id="kapittel-1-foreslåttparagraf-16-ledd-3-punkt-9-ledd-1">andre opplysninger som kan være relevante for å dokumentere at forskriftens vilkår overholdes.</article></article></li></ul></article><article class="legalP" id="kapittel-1-foreslåttparagraf-16-ledd-4">Dokumentasjon på at virksomheten er i samsvar med endelige planer etter plan- og bygningsloven, skal legges ved meldingen.</article></article><article class="futureLegalArticle" data-name="§33-17" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 33-17</span>. <span class="legalArticleTitle">Unntak, tilsyn, klage, straff mv.</span></span><article class="legalP" id="kapittel-1-foreslåttparagraf-17-ledd-1">Forhold som gjelder unntak, tilsyn, klage, straff mv. er regulert i forurensningsforskriftens kapittel 41. Statsforvalteren fører tilsyn med og kan gjøre unntak fra bestemmelsene i dette kapittelet.</article></article><article class="futureLegalArticle" data-name="§33-18" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 33-18</span>. <span class="legalArticleTitle">Overgangsbestemmelser</span></span><article class="legalP" id="kapittel-1-foreslåttparagraf-18-ledd-1">For nye virksomheter gjelder dette kapittelet fra ikrafttredelse 1. januar 2023.</article><article class="legalP" id="kapittel-1-foreslåttparagraf-18-ledd-2">For eksisterende virksomheter som ikke har tillatelse etter forurensningsloven § 11, eller som har tillatelse med lempeligere krav enn fastsatt i dette kapittelet, gjelder:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-18-ledd-2-punkt-1"><article class="legalP" id="kapittel-1-foreslåttparagraf-18-ledd-2-punkt-1-ledd-1">§ 33-5 og § 33-6 tre år etter ikraftredelse.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-18-ledd-2-punkt-2"><article class="legalP" id="kapittel-1-foreslåttparagraf-18-ledd-2-punkt-2-ledd-1">de øvrige bestemmelsene i dette kapittelet fra ikraftredelse 1. januar 2023.</article></article></li></ul></article><article class="legalP" id="kapittel-1-foreslåttparagraf-18-ledd-3">Krav i tillatelse fastsatt før dette kapittelet trer i kraft, som er strengere enn krav fastsatt i dette kapittelet, gjelder inntil statsforvalteren opphever eller endrer tillatelsen med enkeltvedtak.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2022-12-20-2450/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2023.</article></section></main></body></html>