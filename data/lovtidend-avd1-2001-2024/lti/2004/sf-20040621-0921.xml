<!DOCTYPE html><html lang="no"><head><title>Instruks for Sivilforsvarets distriktssjefer og om inndeling av Sivilforsvarets distrikter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-06-21-921</dd><dt class="dokid">DokumentID</dt><dd class="dokid">LTI/forskrift/2004-06-21-921</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 7 s 1092</dd><dt class="dateInForce">I kraft fra</dt><dd class="dateInForce">2004-06-21</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-12-19-1788</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1953-07-17-9/§8</li></ul></dd><dt class="dateOfPublication">Kunngjort</dt><dd class="dateOfPublication">2004-06-22</dd><dt class="journalNumber">Journalnummer</dt><dd class="journalNumber">2004-0846</dd><dt class="titleShort">Korttittel</dt><dd class="titleShort">Instruks for Sivilforsvarets distriktssjefer</dd><dt class="title">Tittel</dt><dd class="title">Instruks for Sivilforsvarets distriktssjefer og om inndeling av Sivilforsvarets distrikter.</dd><dt class="miscInformation">Annet om dokumentet</dt><dd class="miscInformation">Fastsatt av Justis- og politidepartementet 21. juni 2004 med hjemmel i lov 17. juli 1953 nr. 9 om sivilforsvaret § 8.</dd><dt class="refid">RefID</dt><dd class="refid">forskrift/2004-06-21-921</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Instruks for Sivilforsvarets distriktssjefer og om inndeling av Sivilforsvarets distrikter.<ul class="tocSubUl"><li>I. Overordnede ansvars- og myndighetsforhold<ul class="tocSubUl"><li>§ 1.</li><li>§ 2.</li></ul></li><li>II. Operative forhold<ul class="tocSubUl"><li>§ 3.</li><li>§ 4.</li><li>§ 5.</li><li>§ 6.</li></ul></li><li>III. Planlegging, administrasjon og samarbeid<ul class="tocSubUl"><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li></ul></li><li>IV. Tilsyn og inspeksjonsrett<ul class="tocSubUl"><li>§ 14.</li><li>§ 15.</li></ul></li><li>V. Delegering av distriktssjefens myndighet<ul class="tocSubUl"><li>§ 16.</li></ul></li><li>VI. Sivilforsvarets distrikter<ul class="tocSubUl"><li>§ 17.</li></ul></li><li>VII. Ikrafttredelse<ul class="tocSubUl"><li>§ 18.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2004-06-21-921" id="dokument"><h1>Instruks for Sivilforsvarets distriktssjefer og om inndeling av Sivilforsvarets distrikter.</h1><section class="section" data-name="kapI" id="kapittel-1" data-lovdata-URL="LTI/forskrift/2004-06-21-921/KAPITTEL_1"><h2>I. Overordnede ansvars- og myndighetsforhold</h2><article class="legalArticle" data-lovdata-URL="LTI/forskrift/2004-06-21-921/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1">Riket er inndelt i sivilforsvarsdistrikter med en distriktssjef som leder av hvert distrikt. Distriktssjefen er øverste leder for sivilforsvarsstyrkene i distriktet og har ansvaret for planlegging og gjennomføring av alle sivilforsvarstiltak i distriktet. Innen rammen av fastsatte mål, krav, gjeldende bestemmelser og gitte bevilgninger har distriktssjefen ansvaret for at Sivilforsvaret i distriktet kan løse sine oppgaver i fred, ved sikkerhetspolitiske kriser og i krig.</article></article><article class="legalArticle" data-lovdata-URL="LTI/forskrift/2004-06-21-921/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-1-paragraf-2-ledd-1">Distriktssjefenes nærmeste foresatte er Direktoratet for samfunnssikkerhet og beredskap (DSB).</article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-06-21-921/KAPITTEL_2"><h2>II. Operative forhold</h2><article class="legalArticle" data-lovdata-URL="LTI/forskrift/2004-06-21-921/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-2-paragraf-1-ledd-1">Distriktssjefen er administrativ og operativ leder av distriktets sivilforsvarsstyrker. Distriktssjefen skal legge forholdene til rette for at nødetatene og andre kan bruke sivilforsvarsstyrkene og Sivilforsvarets materiell ved behov.</article></article><article class="legalArticle" data-lovdata-URL="LTI/forskrift/2004-06-21-921/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-2-paragraf-2-ledd-1">Ved behov kan distriktssjefen anmode et nabodistrikt om støtte. Når slik støtte gis har distriktssjefen i distriktet som anmoder om støtte den samlede ledelse av sivilforsvarsstyrken. Omdisponering av sivilforsvarsressursene ut over dette, avgjøres av DSB eller den direktoratet bemyndiger.</article></article><article class="legalArticle" data-lovdata-URL="LTI/forskrift/2004-06-21-921/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-2-paragraf-3-ledd-1">Distriktssjefen plikter å motta oppnevning i lokal redningssentral (LRS) og å tiltre LRS når denne etableres.</article></article><article class="legalArticle" data-lovdata-URL="LTI/forskrift/2004-06-21-921/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>.</h3><article class="legalP" id="kapittel-2-paragraf-4-ledd-1">Blir forbindelsen med DSB brutt i krig, utøver distriktssjefen på eget ansvar og i samarbeid med sivile og militære myndigheter nødvendig myndighet for å ivareta Sivilforsvarets oppgaver.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2004-06-21-921/KAPITTEL_3"><h2>III. Planlegging, administrasjon og samarbeid</h2><article class="legalArticle" data-lovdata-URL="LTI/forskrift/2004-06-21-921/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>.</h3><article class="legalP" id="kapittel-3-paragraf-1-ledd-1">Distriktssjefen skal sørge for at sivilforsvarsdistriktet har utarbeidet beredskapsplaner. Beredskapsplanene skal sikre at ivaretakelsen av de oppgaver Sivilforsvaret skal utføre under kriser og krig er planlagt.</article></article><article class="legalArticle" data-lovdata-URL="LTI/forskrift/2004-06-21-921/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>.</h3><article class="legalP" id="kapittel-3-paragraf-2-ledd-1">Distriktssjefen skal ta initiativ til og følge opp samarbeid med nødetatene, kommunene, fylkesmennene, militære myndigheter, frivillige organisasjoner og andre det er naturlig å etablere og utvikle samarbeid med.</article></article><article class="legalArticle" data-lovdata-URL="LTI/forskrift/2004-06-21-921/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>.</h3><article class="legalP" id="kapittel-3-paragraf-3-ledd-1">Distriktssjefen gir pålegg om tjenesteplikt for kvinner og menn i sitt sivilforsvarsdistrikt iht. lov 17. juli 1953 nr. 9 om Sivilforsvaret, og kan gi tjenestepliktige pålegg om tjenestegjøring som befal eller instruktør og å gjennomgå den nødvendige utdannelse for stillingen. Distriktssjefen skal ha oversikt over sivilforsvarsdistriktets personell i tråd med de til enhver tid gjeldende bestemmelser for Sivilforsvarets personellforvaltning.</article></article><article class="legalArticle" data-lovdata-URL="LTI/forskrift/2004-06-21-921/§10" data-name="§10" id="kapittel-3-paragraf-4"><h3 class="legalArticleHeader"><span class="legalArticleValue">§ 10</span>.</h3><article class="legalP" id="kapittel-3-paragraf-4-ledd-1">Distriktssjefen skal påse at opplæring og øvelsesaktiviteter gjennomføres i tråd med gjeldende direktiver.</article></article><article class="legalArticle" data-lovdata-URL="LTI/forskrift/2004-06-21-921/§11" data-name="§11" id="kapittel-3-paragraf-5"><h3 class="legalArticleHeader"><span class="legalArticleValue">§ 11</span>.</h3><article class="legalP" id="kapittel-3-paragraf-5-ledd-1">Distriktssjefen har budsjett- og økonomiansvar for tjenestestedet iht. gjeldende bestemmelser, instrukser, tildelingsbrev mv.</article></article><article class="legalArticle" data-lovdata-URL="LTI/forskrift/2004-06-21-921/§12" data-name="§12" id="kapittel-3-paragraf-6"><h3 class="legalArticleHeader"><span class="legalArticleValue">§ 12</span>.</h3><article class="legalP" id="kapittel-3-paragraf-6-ledd-1">Distriktssjefen er ansvarlig for at forvaltning, drift og vedlikehold av Sivilforsvarets bygg, anlegg og materiell i distriktet gjennomføres i tråd med gjeldende instrukser.</article></article><article class="legalArticle" data-lovdata-URL="LTI/forskrift/2004-06-21-921/§13" data-name="§13" id="kapittel-3-paragraf-7"><h3 class="legalArticleHeader"><span class="legalArticleValue">§ 13</span>.</h3><article class="legalP" id="kapittel-3-paragraf-7-ledd-1">Distriktssjefen skal utøve disiplinærmyndighet etter forskrifter 29. juni 1973 nr. 9785 for sivilforsvaret (Disiplinærreglement).</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2004-06-21-921/KAPITTEL_4"><h2>IV. Tilsyn og inspeksjonsrett</h2><article class="legalArticle" data-lovdata-URL="LTI/forskrift/2004-06-21-921/§14" data-name="§14" id="kapittel-4-paragraf-1"><h3 class="legalArticleHeader"><span class="legalArticleValue">§ 14</span>.</h3><article class="legalP" id="kapittel-4-paragraf-1-ledd-1">Distriktssjefen skal føre tilsyn med at bygging, drift, vedlikehold og bruk av offentlige og private tilfluktsrom i sivilforsvarsdistriktet skjer i samsvar med gjeldende forskrifter.</article></article><article class="legalArticle" data-lovdata-URL="LTI/forskrift/2004-06-21-921/§15" data-name="§15" id="kapittel-4-paragraf-2"><h3 class="legalArticleHeader"><span class="legalArticleValue">§ 15</span>.</h3><article class="legalP" id="kapittel-4-paragraf-2-ledd-1">Distriktssjefen har inspeksjonsrett overfor industrivernet. Mangler ved industrivernet rapporteres til DSB.</article></article></section><section class="section" data-name="kapV" id="kapittel-5" data-lovdata-URL="LTI/forskrift/2004-06-21-921/KAPITTEL_5"><h2>V. Delegering av distriktssjefens myndighet</h2><article class="legalArticle" data-lovdata-URL="LTI/forskrift/2004-06-21-921/§16" data-name="§16" id="kapittel-5-paragraf-1"><h3 class="legalArticleHeader"><span class="legalArticleValue">§ 16</span>.</h3><article class="legalP" id="kapittel-5-paragraf-1-ledd-1">Distriktssjefen kan delegere fullmakt til å utføre de oppgaver som fremgår av denne instruksen, med unntak av:<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-1-ledd-1-punkt-1"><article class="legalP" id="kapittel-5-paragraf-1-ledd-1-punkt-1-ledd-1">Avgjørelser om omfordeling av sivilforsvarsressurser, jf. § 4.</article></article></li><li data-li-identifier="b)" data-name="b)"><article class="listArticle" id="kapittel-5-paragraf-1-ledd-1-punkt-2"><article class="legalP" id="kapittel-5-paragraf-1-ledd-1-punkt-2-ledd-1">Myndighetsutøvelse i samsvar med § 6.</article></article></li><li data-li-identifier="c)" data-name="c)"><article class="listArticle" id="kapittel-5-paragraf-1-ledd-1-punkt-3"><article class="legalP" id="kapittel-5-paragraf-1-ledd-1-punkt-3-ledd-1">Pålegg om tjenesteplikt etter sivilforsvarslovens § 23 og § 24, jf. denne instruks § 9.</article></article></li><li data-li-identifier="d)" data-name="d)"><article class="listArticle" id="kapittel-5-paragraf-1-ledd-1-punkt-4"><article class="legalP" id="kapittel-5-paragraf-1-ledd-1-punkt-4-ledd-1">Utøvelse av disiplinærmyndighet, jf. § 13.</article></article></li></ul></article></article></section><section class="section" data-name="kapVI" id="kapittel-6" data-lovdata-URL="LTI/forskrift/2004-06-21-921/KAPITTEL_6"><h2>VI. Sivilforsvarets distrikter</h2><article class="legalArticle" data-lovdata-URL="LTI/forskrift/2004-06-21-921/§17" data-name="§17" id="kapittel-6-paragraf-1"><h3 class="legalArticleHeader"><span class="legalArticleValue">§ 17</span>.</h3><article class="legalP" id="kapittel-6-paragraf-1-ledd-1">Sivilforsvarets distrikter er inndelt fylkesvis. I Nord-Norge følger distriktene grensene for politidistriktene i Midtre-Hålogaland, Troms, Vest-Finnmark og Øst-Finnmark.</article></article></section><section class="section" data-name="kapVII" id="kapittel-7" data-lovdata-URL="LTI/forskrift/2004-06-21-921/KAPITTEL_7"><h2>VII. Ikrafttredelse</h2><article class="legalArticle" data-lovdata-URL="LTI/forskrift/2004-06-21-921/§18" data-name="§18" id="kapittel-7-paragraf-1"><h3 class="legalArticleHeader"><span class="legalArticleValue">§ 18</span>.</h3><article class="legalP" id="kapittel-7-paragraf-1-ledd-1">Denne instruksen trer i kraft straks. Fra samme tid oppheves midlertidig instruks 19. desember 2003 nr. 1788 for Sivilforsvarets krets- og distriktssjefer, fastsatt av Justis- og politidepartementet.</article></article></section></main></body></html>