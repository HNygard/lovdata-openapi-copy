<!DOCTYPE html><html lang="no"><head><title>Instruks om Riksrevisjonens virksomhet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-03-11-700</dd><dt class="dokid">DokumentID</dt><dd class="dokid">LTI/forskrift/2004-03-11-700</dd><dt class="ministry">Departement</dt><dd class="ministry"><ul><li>Stortinget</li></ul></dd><dt class="publishedIn">Publisert i</dt><dd class="publishedIn">I 2004 hefte 6 s 891</dd><dt class="dateInForce">I kraft fra</dt><dd class="dateInForce">2004-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-06-14-1713</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2004-05-07-21/§3</li></ul></dd><dt class="dateOfPublication">Kunngjort</dt><dd class="dateOfPublication">2004-05-07</dd><dt class="journalNumber">Journalnummer</dt><dd class="journalNumber">2004-0618</dd><dt class="titleShort">Korttittel</dt><dd class="titleShort">Instruks om Riksrevisjonens virksomhet</dd><dt class="title">Tittel</dt><dd class="title">Instruks om Riksrevisjonens virksomhet.</dd><dt class="miscInformation">Annet om dokumentet</dt><dd class="miscInformation">Fastsatt av Stortinget 11. mars 2004 med hjemmel i lov 7. mai 2004 nr. 21 om Riksrevisjonen § 3.</dd><dt class="refid">RefID</dt><dd class="refid">forskrift/2004-03-11-700</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Instruks om Riksrevisjonens virksomhet.<ul class="tocSubUl"><li>Kapittel 1. Ledelse og organisering av arbeidet i Riksrevisjonen<ul class="tocSubUl"><li>§ 1. Riksrevisorkollegiet (Kollegiet)</li><li>§ 2. Ledelsen av Riksrevisjonen</li></ul></li><li>Kapittel 2. Regnskapsrevisjon<ul class="tocSubUl"><li>§ 3. Revisjonens innhold</li><li>§ 4. Innsending av regnskap, nødvendig materiale m.m. til Riksrevisjonen</li></ul></li><li>Kapittel 3. Selskapskontroll<ul class="tocSubUl"><li>§ 5. Kontrollens innhold og omfang</li><li>§ 6. Informasjon fra hel- og deleide statlige selskaper</li><li>§ 7. Statsrådens rapportering til Riksrevisjonen</li><li>§ 8. Innsending av møteprotokoller m.m.</li></ul></li><li>Kapittel 4. Forvaltningsrevisjon<ul class="tocSubUl"><li>§ 9. Revisjonens innhold</li><li>§ 10. Innsending av nødvendig materiale til Riksrevisjonen</li></ul></li><li>Kapittel 5. Riksrevisjonens kontroll med Norges Bank<ul class="tocSubUl"><li>§ 11. Kontrollens innhold og omfang</li><li>§ 12. Innsending av materiale og innsynsrett</li></ul></li><li>Kapittel 6. Riksrevisjonens forhold til offentlighetsloven og sikkerhetsloven<ul class="tocSubUl"><li>§ 13. Allmennhetens innsynsrett – offentlighetslovens anvendelse på Riksrevisjonen</li><li>§ 14. Riksrevisjonens behandling av sikkerhetsgradert informasjon</li></ul></li><li>Kapittel 7. Rapportering til Stortinget og forvaltningen<ul class="tocSubUl"><li>§ 15. Rapportering om Riksrevisjonens årlige revisjon og kontroll</li><li>§ 16. Rapportering om gjennomførte forvaltningsrevisjoner</li><li>§ 17. Rapport om Riksrevisjonens virksomhet</li></ul></li><li>Kapittel 8. Øvrige bestemmelser<ul class="tocSubUl"><li>§ 18. Ikraftsetting. Oppheving av andre instrukser</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2004-03-11-700" id="dokument"><h1>Instruks om Riksrevisjonens virksomhet.</h1><section class="section" data-name="kap1" id="kapittel-1" data-lovdata-URL="LTI/forskrift/2004-03-11-700/KAPITTEL_1"><h2>Kapittel 1. Ledelse og organisering av arbeidet i Riksrevisjonen</h2><article class="legalArticle" data-lovdata-URL="LTI/forskrift/2004-03-11-700/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Riksrevisorkollegiet (Kollegiet)</span></h3><article class="legalP" id="kapittel-1-paragraf-1-ledd-1">Kollegiet er Riksrevisjonens øverste organ og skal behandle saker av viktighet og prinsipiell betydning.</article><article class="legalP" id="kapittel-1-paragraf-1-ledd-2">Alle saker som Riksrevisjonen sender til Stortinget, skal være behandlet av Kollegiet. Den enkelte riksrevisor har rett til å la egne bemerkninger følge de saker som rapporteres til Stortinget.</article><article class="legalP" id="kapittel-1-paragraf-1-ledd-3">Kollegiet eller den det bemyndiger fastsetter nødvendige bestemmelser for Riksrevisjonens tjenestemenn og arbeidsordningen i virksomheten.</article><article class="legalP" id="kapittel-1-paragraf-1-ledd-4">Beslutninger fattet av Kollegiet krever at minst tre riksrevisorer er enige.</article><article class="legalP" id="kapittel-1-paragraf-1-ledd-5">Kollegiets leder skal innkalle de øvrige riksrevisorene til møter så ofte dette finnes nødvendig, eller dersom en riksrevisor ber om det. Kollegiets leder, eller nestleder ved dennes fravær, leder møtet.</article><article class="legalP" id="kapittel-1-paragraf-1-ledd-6">Arbeidsdelingen mellom Kollegiet og daglig leder kan suppleres med interne retningslinjer fastsatt av Kollegiet.</article><article class="legalP" id="kapittel-1-paragraf-1-ledd-7">Revisjonsråden er fast sekretær for Kollegiet.</article></article><article class="legalArticle" data-lovdata-URL="LTI/forskrift/2004-03-11-700/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Ledelsen av Riksrevisjonen</span></h3><article class="legalP" id="kapittel-1-paragraf-2-ledd-1">Lederen i Kollegiet har det daglige administrative, økonomiske, personalmessige og faglige ansvaret for Riksrevisjonen.</article><article class="legalP" id="kapittel-1-paragraf-2-ledd-2">Revisjonsråden er etatens øverste tjenestemann. Revisjonsråden ivaretar de oppgaver i den daglige ledelse som følger av stillingsinstruks fastsatt av Kollegiet, og er fast stedfortreder for lederen ved behandling av og avgjørelser i faglige og administrative spørsmål som ellers behandles eller avgjøres av lederen.</article><article class="legalP" id="kapittel-1-paragraf-2-ledd-3">Revisjonsråden leder Riksrevisjonen i daglig leders fravær. Nestleder i Kollegiet trer inn som daglig leder inntil ny leder eventuelt er valgt dersom lederen ikke lenger kan ivareta den daglige ledelse på grunn av langvarig sykdom eller død i valgperioden.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2004-03-11-700/KAPITTEL_2"><h2>Kapittel 2. Regnskapsrevisjon</h2><article class="legalArticle" data-lovdata-URL="LTI/forskrift/2004-03-11-700/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Revisjonens innhold</span></h3><article class="legalP" id="kapittel-2-paragraf-1-ledd-1">Riksrevisjonen skal ved revisjon av regnskapene kontrollere om regnskapet gir et riktig bilde av den økonomiske virksomhet, herunder:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">bekrefte at regnskapene ikke inneholder vesentlige feil og mangler, og</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">kontrollere om de disposisjoner som ligger til grunn for regnskapet er i samsvar med Stortingets vedtak og forutsetninger og gjeldende regelverk, og om disposisjonene er akseptable ut fra normer og standarder for statlig økonomiforvaltning.</article></article></li></ul></article></article><article class="legalArticle" data-lovdata-URL="LTI/forskrift/2004-03-11-700/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Innsending av regnskap, nødvendig materiale m.m. til Riksrevisjonen</span></h3><article class="legalP" id="kapittel-2-paragraf-2-ledd-1">Departementene og de statlige virksomhetene som Riksrevisjonen har revisjonsansvar for, skal sende Riksrevisjonen det materiale som antas å være nødvendig for Riksrevisjonens revisjon og kontroll.</article><article class="legalP" id="kapittel-2-paragraf-2-ledd-2">Følgende materiale skal sendes til Riksrevisjonen så snart som mulig og senest innen de frister som er fastsatt av Finansdepartementet:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-2-ledd-2-punkt-1"><article class="legalP" id="kapittel-2-paragraf-2-ledd-2-punkt-1-ledd-1">statsregnskapet og øvrige regnskaper avlagt av virksomhetene,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-2-ledd-2-punkt-2"><article class="legalP" id="kapittel-2-paragraf-2-ledd-2-punkt-2-ledd-1">andre oppgaver som skal avgis i samsvar med bevilgningsreglementet § 13,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-2-ledd-2-punkt-3"><article class="legalP" id="kapittel-2-paragraf-2-ledd-2-punkt-3-ledd-1">forklaringer knyttet til bevilgnings- og kapitalregnskapet, og</article></article></li><li data-li-identifier="d)" data-name="d)"><article class="listArticle" id="kapittel-2-paragraf-2-ledd-2-punkt-4"><article class="legalP" id="kapittel-2-paragraf-2-ledd-2-punkt-4-ledd-1">gjenpart av alle tildelingsbrev og årsrapporter.</article></article></li></ul></article><article class="legalP" id="kapittel-2-paragraf-2-ledd-3">Riksrevisjonen kan selv bestemme hvilket annet materiale som skal sendes Riksrevisjonen og fastsette frister for dette.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2004-03-11-700/KAPITTEL_3"><h2>Kapittel 3. Selskapskontroll</h2><article class="legalArticle" data-lovdata-URL="LTI/forskrift/2004-03-11-700/§5" data-name="§5" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Kontrollens innhold og omfang</span></h3><article class="legalP" id="kapittel-3-paragraf-1-ledd-1">Riksrevisjonen skal gjennom sin kontroll med forvaltningen av statens interesser i selskaper m.m. vurdere om statsråden har utøvet sin oppgave som forvalter av statens interesser i samsvar med Stortingets vedtak og forutsetninger.</article><article class="legalP" id="kapittel-3-paragraf-1-ledd-2">I kontrollen inngår de undersøkelser m.m. som anses nødvendige for at Riksrevisjonen skal kunne gi en kvalifisert vurdering av den enkelte statsråds forvaltning av statens interesser. I heleide selskaper mv. og heleide datterselskaper til disse kan kontrollen også omfatte systematiske undersøkelser av selskapets økonomi, produktivitet, måloppnåelse og virkninger ut fra Stortingets vedtak og forutsetninger.</article><article class="legalP" id="kapittel-3-paragraf-1-ledd-3">Kontrollen etter første ledd omfatter selskaper hvor staten eier så mange aksjer at de representerer 50 prosent eller mer av stemmene, eller hvor staten på grunn av aksjeeie eller ved statlig kontroll av selskapsinteresser mv. har dominerende innflytelse. Riksrevisjonen avgjør i det enkelte tilfellet om staten anses å ha en dominerende innflytelse.</article><article class="legalP" id="kapittel-3-paragraf-1-ledd-4">Bestemmelsene i denne instruksen gjelder også for kontroll med statlig eierskap i selskaper i utlandet så langt dette ikke strider mot landets lov.</article></article><article class="legalArticle" data-lovdata-URL="LTI/forskrift/2004-03-11-700/§6" data-name="§6" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Informasjon fra hel- og deleide statlige selskaper</span></h3><article class="legalP" id="kapittel-3-paragraf-2-ledd-1">I selskaper som i sin helhet eies av staten skal det, med unntak av faktiske opplysninger knyttet til regnskapet, ordinært avtales med daglig leder eller tilsatt som utpekes av denne hvordan Riksrevisjonen kan innhente informasjon, dokumenter o.a. fra øvrige tilsatte. Når Riksrevisjonen finner det påkrevd, kan den likevel kreve opplysninger og oversendelse av dokumenter direkte av enhver tilsatt.</article><article class="legalP" id="kapittel-3-paragraf-2-ledd-2">Når Riksrevisjonen finner det nødvendig for sin kontroll, kan den gjennom departementet eller gjennom statlig heleid virksomhet kreve at den som representerer statlige interesser i generalforsamling i deleid selskap, skal framsette krav om at generalforsamlingen pålegger valgt revisor å gi opplysninger innen rammen av dennes oppgaver.</article><article class="legalP" id="kapittel-3-paragraf-2-ledd-3">For selskaper i utlandet med statlig eierskap vil, om ikke annet er avtalt, kommunikasjon skje gjennom vedkommende departement eller statlig heleid norsk virksomhet som forvalter statens interesser.</article></article><article class="legalArticle" data-lovdata-URL="LTI/forskrift/2004-03-11-700/§7" data-name="§7" id="kapittel-3-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Statsrådens rapportering til Riksrevisjonen</span></h3><article class="legalP" id="kapittel-3-paragraf-3-ledd-1">Vedkommende statsråd skal senest en måned etter at generalforsamling, foretaksmøte eller lignende er avholdt oversende til Riksrevisjonen:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">virksomhetens årsregnskap og eventuelle konsernregnskap med revisors beretning,</article></article></li><li data-li-identifier="b)" data-name="b)"><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">styrets årsberetning,</article></article></li><li data-li-identifier="c)" data-name="c)"><article class="listArticle" id="kapittel-3-paragraf-3-ledd-1-punkt-3"><article class="legalP" id="kapittel-3-paragraf-3-ledd-1-punkt-3-ledd-1">protokoller/referater fra møter i virksomhetens styrende og kontrollerende organer vedrørende behandlingen og fastsettelsen av virksomhetens årsoppgjør, og</article></article></li><li data-li-identifier="d)" data-name="d)"><article class="listArticle" id="kapittel-3-paragraf-3-ledd-1-punkt-4"><article class="legalP" id="kapittel-3-paragraf-3-ledd-1-punkt-4-ledd-1">statsrådens beretning om forvaltningen av statens interesser i den enkelte virksomhet eller det enkelte konsern. Det gis særskilt beretning for hver virksomhet eller hvert konsern. Riksrevisjonen kan gi nærmere retningslinjer for hvilke forhold m.m. beretningen fra statsråden skal omhandle.</article></article></li></ul></article><article class="legalP" id="kapittel-3-paragraf-3-ledd-2">Riksrevisjonen bestemmer i hvilken grad dokumenter som nevnt i første ledd bokstav a til c innhentes for datterselskaper og datterselskapers interesser i andre selskaper når statens interesser i morselskapet forvaltes av vedkommende departement.</article><article class="legalP" id="kapittel-3-paragraf-3-ledd-3">I virksomheter som ikke har organer som generalforsamling, foretaksmøte eller lignende, skal vedkommende statsråd sende Riksrevisjonen dokumenter og beretning som nevnt i første ledd senest en måned etter at regnskapet for vedkommende virksomhet er godkjent.</article></article><article class="legalArticle" data-lovdata-URL="LTI/forskrift/2004-03-11-700/§8" data-name="§8" id="kapittel-3-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Innsending av møteprotokoller m.m.</span></h3><article class="legalP" id="kapittel-3-paragraf-4-ledd-1">Riksrevisjonen kan kreve å få tilsendt gjenpart av møteprotokoller og korrespondanse, herunder rapporter, notater o.a., mellom selskapene og vedkommende departement.</article><article class="legalP" id="kapittel-3-paragraf-4-ledd-2">De selskaper som er heleide av staten, skal rutinemessig sende Riksrevisjonen fullstendige utskrifter av møteprotokoller fra møter i samtlige styrende og kontrollerende organer i virksomheten.</article><article class="legalP" id="kapittel-3-paragraf-4-ledd-3">Riksrevisjonen bestemmer i hvilken grad dokumenter som nevnt i første og annet ledd skal innhentes vedrørende enkelte datterselskaper og selskaper disse eier når morselskapets interesser forvaltes av departementet.</article><article class="legalP" id="kapittel-3-paragraf-4-ledd-4">Statsråden skal rutinemessig sende Riksrevisjonen den informasjon vedkommende mottar eller innhenter som gjelder deleide selskaper statsråden forvalter statlige interesser i eller hvor statsråden forvalter statlige interesser i morselskapet. Det kan avtales med statsråden om denne informasjonen skal sendes til Riksrevisjonen fra statsråden eller direkte fra virksomhetene.</article><article class="legalP" id="kapittel-3-paragraf-4-ledd-5">Når den finner det nødvendig for sin kontroll, kan Riksrevisjonen kreve at statsråden innhenter enhver informasjon statsråden eller en statlig virksomhet som eier kan kreve tilgang til. Riksrevisjonen kan innhente fra departementet korrespondanse og annet mellom departementet og selskapet som staten har eierandeler i.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2004-03-11-700/KAPITTEL_4"><h2>Kapittel 4. Forvaltningsrevisjon</h2><article class="legalArticle" data-lovdata-URL="LTI/forskrift/2004-03-11-700/§9" data-name="§9" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Revisjonens innhold</span></h3><article class="legalP" id="kapittel-4-paragraf-1-ledd-1">Riksrevisjonen skal gjennom systematiske undersøkelser av økonomi, produktivitet, måloppnåelse og virkninger ut fra Stortingets vedtak og forutsetninger, fremskaffe relevant informasjon til Stortinget om iverksettelse og virkninger av offentlige tiltak e.l., herunder om:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">forvaltningen bruker ressurser til å løse oppgaver som samsvarer med Stortingets vedtak og forutsetninger,</article></article></li><li data-li-identifier="b)" data-name="b)"><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">forvaltningens ressursbruk og virkemidler er effektive i forhold til de målene som Stortinget har satt på området,</article></article></li><li data-li-identifier="c)" data-name="c)"><article class="listArticle" id="kapittel-4-paragraf-1-ledd-1-punkt-3"><article class="legalP" id="kapittel-4-paragraf-1-ledd-1-punkt-3-ledd-1">regelverk fastsatt av Stortinget etterleves,</article></article></li><li data-li-identifier="d)" data-name="d)"><article class="listArticle" id="kapittel-4-paragraf-1-ledd-1-punkt-4"><article class="legalP" id="kapittel-4-paragraf-1-ledd-1-punkt-4-ledd-1">forvaltningens styringsverktøy, virkemidler og regelverk er effektive og hensiktsmessige for å følge opp Stortingets vedtak og forutsetninger,</article></article></li><li data-li-identifier="e)" data-name="e)"><article class="listArticle" id="kapittel-4-paragraf-1-ledd-1-punkt-5"><article class="legalP" id="kapittel-4-paragraf-1-ledd-1-punkt-5-ledd-1">beslutningsgrunnlaget fra regjeringen til Stortinget er tilstrekkelig, og</article></article></li><li data-li-identifier="f)" data-name="f)"><article class="listArticle" id="kapittel-4-paragraf-1-ledd-1-punkt-6"><article class="legalP" id="kapittel-4-paragraf-1-ledd-1-punkt-6-ledd-1">forvaltningen gjennomfører vedtatt miljøpolitikk slik at prinsippet om bærekraftig utvikling og god forvaltning av naturressursene etterleves.</article></article></li></ul></article><article class="legalP" id="kapittel-4-paragraf-1-ledd-2">Forvaltningsrevisjon bør begrenses til saker av prinsipiell, økonomisk eller stor samfunnsmessig betydning.</article></article><article class="legalArticle" data-lovdata-URL="LTI/forskrift/2004-03-11-700/§10" data-name="§10" id="kapittel-4-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Innsending av nødvendig materiale til Riksrevisjonen</span></h3><article class="legalP" id="kapittel-4-paragraf-2-ledd-1">Ved Riksrevisjonens utførelse av forvaltningsrevisjon gjelder § 4 første og tredje ledd tilsvarende.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2004-03-11-700/KAPITTEL_5"><h2>Kapittel 5. Riksrevisjonens kontroll med Norges Bank</h2><article class="legalArticle" data-lovdata-URL="LTI/forskrift/2004-03-11-700/§11" data-name="§11" id="kapittel-5-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Kontrollens innhold og omfang</span></h3><article class="legalP" id="kapittel-5-paragraf-1-ledd-1">Riksrevisjonen fører kontroll med statsrådens myndighetsutøvelse overfor Norges Bank, jf. sentralbankloven § 2 fjerde ledd. Riksrevisjonen fører ikke kontroll med om banken har utøvd sin virksomhet i samsvar med de økonomisk-politiske retningslinjer som er fastlagt av statsmyndighetene, jf. sentralbankloven § 2 første ledd.</article></article><article class="legalArticle" data-lovdata-URL="LTI/forskrift/2004-03-11-700/§12" data-name="§12" id="kapittel-5-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Innsending av materiale og innsynsrett</span></h3><article class="legalP" id="kapittel-5-paragraf-2-ledd-1">Statsråden skal snarest mulig etter at Norges Banks årsregnskap og årsberetning er mottatt i departementet oversende til Riksrevisjonen:<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-2-ledd-1-punkt-1"><article class="legalP" id="kapittel-5-paragraf-2-ledd-1-punkt-1-ledd-1">bankens årsregnskap, fastsatt av representantskapet, med revisjonens beretning,</article></article></li><li data-li-identifier="b)" data-name="b)"><article class="listArticle" id="kapittel-5-paragraf-2-ledd-1-punkt-2"><article class="legalP" id="kapittel-5-paragraf-2-ledd-1-punkt-2-ledd-1">hovedstyrets årsberetning,</article></article></li><li data-li-identifier="c)" data-name="c)"><article class="listArticle" id="kapittel-5-paragraf-2-ledd-1-punkt-3"><article class="legalP" id="kapittel-5-paragraf-2-ledd-1-punkt-3-ledd-1">representantskapets uttalelse om hovedstyrets protokoller og eventuelt om andre forhold vedrørende banken, og</article></article></li><li data-li-identifier="d)" data-name="d)"><article class="listArticle" id="kapittel-5-paragraf-2-ledd-1-punkt-4"><article class="legalP" id="kapittel-5-paragraf-2-ledd-1-punkt-4-ledd-1">statsrådens beretning vedrørende departementets og regjeringens myndighetsutøvelse i saker som gjelder Norges Bank.</article></article></li></ul></article><article class="legalP" id="kapittel-5-paragraf-2-ledd-2">Riksrevisjonen skal fortløpende sendes kopier av hovedstyrets og representantskapets møteprotokoller.</article><article class="legalP" id="kapittel-5-paragraf-2-ledd-3">Riksrevisjonen har rett til å kreve de opplysninger den finner nødvendig for sin kontroll fra vedkommende departement, banken og dens revisjon.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2004-03-11-700/KAPITTEL_6"><h2>Kapittel 6. Riksrevisjonens forhold til offentlighetsloven og sikkerhetsloven</h2><article class="legalArticle" data-lovdata-URL="LTI/forskrift/2004-03-11-700/§13" data-name="§13" id="kapittel-6-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Allmennhetens innsynsrett – offentlighetslovens anvendelse på Riksrevisjonen</span></h3><article class="legalP" id="kapittel-6-paragraf-1-ledd-1">Med dokumenter i en bestemt sak som nevnt i lov om Riksrevisjonen § 18, menes korrespondanse til og fra Riksrevisjonen om samme saksforhold. Dokumenter som foreligger hos kontrollert virksomhet og som følger som vedlegg i en sak, eller som innhentes som ledd i Riksrevisjonens kontroll, er ikke offentlige hos Riksrevisjonen. Det samme gjelder dokumenter som rutinemessig sendes i kopi til Riksrevisjonen.</article><article class="legalP" id="kapittel-6-paragraf-1-ledd-2">Dokumenter som utveksles mellom Stortinget og Riksrevisjonen og som gjelder Riksrevisjonens budsjett og interne administrasjon, kan unntas fra offentlighet.</article><article class="legalP" id="kapittel-6-paragraf-1-ledd-3">Dokumenter som utveksles mellom Riksrevisjonens ledelse, administrasjon og tilsatte, kan unntas fra offentlighet.</article><article class="legalP" id="kapittel-6-paragraf-1-ledd-4">Den som nektes innsyn i en sak i Riksrevisjonen, kan påklage vedtaket til Riksrevisjonens kollegium. Riksrevisjonens kollegium avgjør med endelig virkning om det skal gis innsyn.</article><article class="legalP" id="kapittel-6-paragraf-1-ledd-5">Forskrifter gitt med hjemmel i offentlighetsloven § 11 gjelder tilsvarende for Riksrevisjonen så langt de passer. Riksrevisjonen kan gi bestemmelser tilsvarende forskrifter som Kongen kan gi etter offentlighetsloven § 8.</article></article><article class="legalArticle" data-lovdata-URL="LTI/forskrift/2004-03-11-700/§14" data-name="§14" id="kapittel-6-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Riksrevisjonens behandling av sikkerhetsgradert informasjon</span></h3><article class="legalP" id="kapittel-6-paragraf-2-ledd-1">Sikkerhetsloven § 9 første ledd bokstav c og § 10 gjelder ikke for Riksrevisjonen.</article><article class="legalP" id="kapittel-6-paragraf-2-ledd-2">Riksrevisjonen er klareringsmyndighet for personell i Riksrevisjonen og for personell ansatt hos eller engasjert av leverandør i forbindelse med sikkerhetsgraderte anskaffelser foretatt av Riksrevisjonen.</article><article class="legalP" id="kapittel-6-paragraf-2-ledd-3">Ved utøvelse av forebyggende sikkerhetstjeneste kan Riksrevisjonen søke bistand fra Nasjonal sikkerhetsmyndighet.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2004-03-11-700/KAPITTEL_7"><h2>Kapittel 7. Rapportering til Stortinget og forvaltningen</h2><article class="legalArticle" data-lovdata-URL="LTI/forskrift/2004-03-11-700/§15" data-name="§15" id="kapittel-7-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Rapportering om Riksrevisjonens årlige revisjon og kontroll</span></h3><article class="legalP" id="kapittel-7-paragraf-1-ledd-1">Riksrevisjonen skal årlig oversende til Stortinget en rapport som skal inneholde:<ul class="defaultList"><li data-li-identifier="a)" data-name="a)"><article class="listArticle" id="kapittel-7-paragraf-1-ledd-1-punkt-1"><article class="legalP" id="kapittel-7-paragraf-1-ledd-1-punkt-1-ledd-1">resultatet av revisjonen av foregående års statsregnskap, underliggende virksomheters regnskaper og regnskap for administrasjonen av Svalbard,</article></article></li><li data-li-identifier="b)" data-name="b)"><article class="listArticle" id="kapittel-7-paragraf-1-ledd-1-punkt-2"><article class="legalP" id="kapittel-7-paragraf-1-ledd-1-punkt-2-ledd-1">resultatet av kontrollen med forvaltningen foregående år av statens interesser i selskaper m.m. Riksrevisjonen skal også rapportere til Stortinget mulige bemerkninger til statsrådens myndighetsutøvelse overfor Norges Bank,</article></article></li><li data-li-identifier="c)" data-name="c)"><article class="listArticle" id="kapittel-7-paragraf-1-ledd-1-punkt-3"><article class="legalP" id="kapittel-7-paragraf-1-ledd-1-punkt-3-ledd-1">departementenes oppfølging av tidligere saker som ikke er løst på en tilfredsstillende måte, og</article></article></li><li data-li-identifier="d)" data-name="d)"><article class="listArticle" id="kapittel-7-paragraf-1-ledd-1-punkt-4"><article class="legalP" id="kapittel-7-paragraf-1-ledd-1-punkt-4-ledd-1">andre forhold av betydning for en vurdering av departementets totale forvaltning.</article></article></li></ul></article><article class="legalP" id="kapittel-7-paragraf-1-ledd-2">Riksrevisjonen skal meddele resultatet fra regnskapsrevisjonen til revidert virksomhet. Det tas i det enkelte tilfellet stilling til om resultatet også skal meddeles overordnet departement. Ved avslutningen av årets revisjon skal Riksrevisjonen sende revidert virksomhet et avsluttende revisjonsbrev som oppsummerer revisjonen for det aktuelle regnskapsåret.</article></article><article class="legalArticle" data-lovdata-URL="LTI/forskrift/2004-03-11-700/§16" data-name="§16" id="kapittel-7-paragraf-2"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Rapportering om gjennomførte forvaltningsrevisjoner</span></h3><article class="legalP" id="kapittel-7-paragraf-2-ledd-1">Riksrevisjonen skal rapportere fortløpende til Stortinget om gjennomførte forvaltningsrevisjoner.</article></article><article class="legalArticle" data-lovdata-URL="LTI/forskrift/2004-03-11-700/§17" data-name="§17" id="kapittel-7-paragraf-3"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Rapport om Riksrevisjonens virksomhet</span></h3><article class="legalP" id="kapittel-7-paragraf-3-ledd-1">Riksrevisjonen skal hvert år sende en melding til Stortinget om Riksrevisjonens virksomhet. Meldingen skal inneholde en generell oversikt over foregående års aktiviteter og regnskap.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2004-03-11-700/KAPITTEL_8"><h2>Kapittel 8. Øvrige bestemmelser</h2><article class="legalArticle" data-lovdata-URL="LTI/forskrift/2004-03-11-700/§18" data-name="§18" id="kapittel-8-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Ikraftsetting. Oppheving av andre instrukser</span></h3><article class="legalP" id="kapittel-8-paragraf-1-ledd-1">Denne instruksen trer i kraft 1. juli 2004.</article><article class="legalP" id="kapittel-8-paragraf-1-ledd-2">Fra samme tidspunkt oppheves:<ul class="defaultList"><li data-li-identifier="1." data-name="1."><article class="listArticle" id="kapittel-8-paragraf-1-ledd-2-punkt-1"><article class="legalP" id="kapittel-8-paragraf-1-ledd-2-punkt-1-ledd-1">Instruks 30. januar 1918 for Statsrevisionen</article></article></li><li data-li-identifier="2." data-name="2."><article class="listArticle" id="kapittel-8-paragraf-1-ledd-2-punkt-2"><article class="legalP" id="kapittel-8-paragraf-1-ledd-2-punkt-2-ledd-1">Instruks 27. mai 1977<sup class="footnotereference" data-footnotereferencevalue="1" data-unique-footnote-counter="1">1</sup> for Riksrevisjonens kontroll med forvaltningen av statens interesser i statsbedrifter, aksjeselskaper og enkelte organer mv. organisert ved særskilt lov</article></article></li><li data-li-identifier="3." data-name="3."><article class="listArticle" id="kapittel-8-paragraf-1-ledd-2-punkt-3"><article class="legalP" id="kapittel-8-paragraf-1-ledd-2-punkt-3-ledd-1">Instruks 10. april 1987<sup class="footnotereference" data-footnotereferencevalue="1" data-unique-footnote-counter="1">1</sup> for Riksrevisjonens kontroll vedrørende Norges Bank</article></article></li><li data-li-identifier="4." data-name="4."><article class="listArticle" id="kapittel-8-paragraf-1-ledd-2-punkt-4"><article class="legalP" id="kapittel-8-paragraf-1-ledd-2-punkt-4-ledd-1">Instruks 10. mars 1992<sup class="footnotereference" data-footnotereferencevalue="1" data-unique-footnote-counter="1">1</sup> for Riksrevisjonens kontroll med forvaltningen av virksomheter organisert etter lov om statsforetak av 30. august 1991</article></article></li><li data-li-identifier="5." data-name="5."><article class="listArticle" id="kapittel-8-paragraf-1-ledd-2-punkt-5"><article class="legalP" id="kapittel-8-paragraf-1-ledd-2-punkt-5-ledd-1">Midlertidig instruks 14. juni 2000 nr. 1713 om offentlighet for Riksrevisjon.</article></article></li></ul></article><article class="legalP" id="kapittel-8-paragraf-1-ledd-3">Instruks 10. juni 1994<sup class="footnotereference" data-footnotereferencevalue="1" data-unique-footnote-counter="1">1</sup> for Riksrevisjonens kontroll med/revisjon av stiftelser organisert etter lov om stiftelser m.m. av 23. mai 1980 nr. 11 (stiftelsesloven) oppheves fra 1. januar 2005.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ikke kunngjort i Norsk Lovtidend.</article></footer></article></section></main></body></html>