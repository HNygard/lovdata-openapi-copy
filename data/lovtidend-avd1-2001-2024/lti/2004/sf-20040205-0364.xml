<!DOCTYPE html><html lang="no"><head><title>Forskrift om kjøttproduksjon.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-02-05-364</dd><dt class="dokid">DokumentID</dt><dd class="dokid">LTI/forskrift/2004-02-05-364</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 3 s 491</dd><dt class="dateInForce">I kraft fra</dt><dd class="dateInForce">2004-02-05</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§16</li><li>lov/2003-12-19-124/§19</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2004-02-17</dd><dt class="journalNumber">Journalnummer</dt><dd class="journalNumber">2004-0370</dd><dt class="titleShort">Korttittel</dt><dd class="titleShort">Forskrift om kjøttproduksjon</dd><dt class="title">Tittel</dt><dd class="title">Forskrift om kjøttproduksjon.</dd><dt class="miscInformation">Annet om dokumentet</dt><dd class="miscInformation">Fastsatt av Helsedepartementet og Landbruksdepartementet 5. februar 2004 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 16 andre ledd og § 19 tredje ledd, jf. delegeringsvedtak av 19. desember 2003 nr. 1790.</dd><dt class="refid">RefID</dt><dd class="refid">forskrift/2004-02-05-364</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kjøttproduksjon.<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Krav til slaktedyr</li><li>§ 4. Kjøttkontroll</li><li>§ 5. Tilsyn og vedtak</li><li>§ 6. Dispensasjon</li><li>§ 7. Straff</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2004-02-05-364" id="dokument"><h1>Forskrift om kjøttproduksjon.</h1><article class="legalArticle" data-lovdata-URL="LTI/forskrift/2004-02-05-364/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å sikre helsemessig trygge næringsmidler og fremme helse, kvalitet og forbrukerhensyn ved produksjon av kjøtt fra dyr.</article></article><article class="legalArticle" data-lovdata-URL="LTI/forskrift/2004-02-05-364/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2> <article class="defaultP" margin-top="true"><i>Dyr:</i> alle virveldyr unntatt fisk.</article> <article class="defaultP" margin-top="true"><i>Kjøtt:</i> alle spiselige deler av dyr.</article> <article class="defaultP" margin-top="true"><i>Kjøttkontroll:</i> offentlig kontroll og godkjenning av kjøtt som gir virksomheten anledning til å omsette sine produkter på et internasjonalt, nasjonalt eller lokalt marked.</article></article><article class="legalArticle" data-lovdata-URL="LTI/forskrift/2004-02-05-364/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til slaktedyr</span></h2><article class="legalP" id="paragraf-3-ledd-1">Dyr som skal slaktes, skal være rene, ikke lide av sykdom og ikke inneholde rester av medisiner, forurensninger eller smittestoff og heller ikke ha andre stoffer i eller på kroppen, som kan medføre helsefare ved konsum av kjøtt.</article></article><article class="legalArticle" data-lovdata-URL="LTI/forskrift/2004-02-05-364/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kjøttkontroll</span></h2><article class="legalP" id="paragraf-4-ledd-1">Alt kjøtt fra dyr som omsettes til folkemat, skal ha vært gjenstand for kjøttkontroll og godkjent av tilsynsveterinær. Kjøtt skal framstilles for kjøttkontroll så raskt som mulig etter at slaktebehandlingen er avsluttet og før omsetning til neste ledd. Kjøtt som finnes egnet til folkemat, skal godkjennes og påføres stempelmerke.</article><article class="legalP" id="paragraf-4-ledd-2">Første ledd gjelder ikke kjøtt som etter særskilt forskrift kan omsettes uten godkjenning eller stempelmerke.</article></article><article class="legalArticle" data-lovdata-URL="LTI/forskrift/2004-02-05-364/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilsyn og vedtak</span></h2><article class="legalP" id="paragraf-5-ledd-1">Mattilsynet fører tilsyn og fatter vedtak for å gjennomføre bestemmelsene gitt i og i medhold av denne forskriften.</article></article><article class="legalArticle" data-lovdata-URL="LTI/forskrift/2004-02-05-364/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dispensasjon</span></h2><article class="legalP" id="paragraf-6-ledd-1">Mattilsynet kan i særlige tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="LTI/forskrift/2004-02-05-364/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straff</span></h2><article class="legalP" id="paragraf-7-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til matloven § 28.</article></article><article class="legalArticle" data-lovdata-URL="LTI/forskrift/2004-02-05-364/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft straks.</article></article></main></body></html>