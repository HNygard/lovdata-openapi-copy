<!DOCTYPE html><html lang="no"><head><title>Forskrift om jakt, fangst og fiske i statsallmenning.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-03-08-515</dd><dt class="dokid">DokumentID</dt><dd class="dokid">LTI/forskrift/2004-03-08-515</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 4 s 709</dd><dt class="dateInForce">I kraft fra</dt><dd class="dateInForce">2004-03-08</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-04-17-425</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1975-06-06-31/§25</li><li>lov/1975-06-06-31/§26</li><li>lov/1975-06-06-31/§29</li><li>forskrift/1975-11-21-4</li><li>forskrift/1976-01-08-4297</li></ul></dd><dt class="dateOfPublication">Kunngjort</dt><dd class="dateOfPublication">2004-03-16</dd><dt class="journalNumber">Journalnummer</dt><dd class="journalNumber">2004-0506</dd><dt class="titleShort">Korttittel</dt><dd class="titleShort">Forskrift om jakt mv i statsallmenning</dd><dt class="title">Tittel</dt><dd class="title">Forskrift om jakt, fangst og fiske i statsallmenning.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for naturforvaltning 8. mars 2004 med hjemmel i lov 6. juni 1975 nr. 31 om utnytting av rettar og lunnende m.m. i statsallmenningane (fjellova) § 25, § 26 og § 29, delegeringsvedtak 21. november 1975 nr. 4 og delegeringsvedtak 8. januar 1976 nr. 4297.</dd><dt class="refid">RefID</dt><dd class="refid">forskrift/2004-03-08-515</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om jakt, fangst og fiske i statsallmenning.<ul class="tocSubUl"><li>Kapittel I. Generelle bestemmelser<ul class="tocSubUl"><li>§ 1. Formål</li><li>§ 2. Virkeområde og administrasjon</li><li>§ 3. Retten til jakt, fangst og fiske</li><li>§ 4. Sammenslåing av jakt- og fiskeområder</li><li>§ 5. Rapporteringsplikt</li></ul></li><li>Kapittel II. Salg av fiske, småviltjakt og fangst<ul class="tocSubUl"><li>§ 6. Følgende korttyper skal være tilgjengelige:</li><li>§ 7. Beverjakt og -fangst</li></ul></li><li>Kapittel III. Salg av storviltjakt<ul class="tocSubUl"><li>§ 8. Elg og hjort</li><li>§ 9. Villrein</li><li>§ 10. Jaktlag under villreinjakt</li><li>§ 11. Rådyr og gaupe</li></ul></li><li>Kapittel IV. Priser<ul class="tocSubUl"><li>§ 12. Prisrammer</li><li>§ 13. Maksimalpriser for elg, hjort, rådyr, gaupe og bever</li></ul></li><li>Kapittel V. Avsluttende bestemmelser<ul class="tocSubUl"><li>§ 14. Retningslinjer og dispensasjoner</li><li>§ 15. Straff</li><li>§ 16. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2004-03-08-515" id="dokument"><h1>Forskrift om jakt, fangst og fiske i statsallmenning.</h1><section class="section" data-name="kapI" id="kapittel-1" data-lovdata-URL="LTI/forskrift/2004-03-08-515/KAPITTEL_1"><h2>Kapittel I. Generelle bestemmelser</h2><article class="legalArticle" data-lovdata-URL="LTI/forskrift/2004-03-08-515/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Viltet og fisken skal forvaltes slik at hensynet til det biologiske mangfoldet ivaretas. Innenfor denne ramme skal ressursen utvikles med sikte på å ivareta rettigheter etter fjelloven og sikre allmennhetens adgang til jakt, fiske og friluftsliv.</article></article><article class="legalArticle" data-lovdata-URL="LTI/forskrift/2004-03-08-515/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde og administrasjon</span></h3><article class="legalP" id="kapittel-1-paragraf-2-ledd-1">Forskriften regulerer jakt, fangst og fiske i statsallmenningene.</article><article class="legalP" id="kapittel-1-paragraf-2-ledd-2">Fjellstyret er ansvarlig for administrasjon i samsvar med fjelloven 6. juni 1975 nr. 31.</article></article><article class="legalArticle" data-lovdata-URL="LTI/forskrift/2004-03-08-515/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Retten til jakt, fangst og fiske</span></h3><article class="legalP" id="kapittel-1-paragraf-3-ledd-1">All jakt, fangst og fiske skal bys ut på en måte som er akseptabel for allmennheten.</article><article class="legalP" id="kapittel-1-paragraf-3-ledd-2">Dersom det for elg, hjort, rådyr, gaupe, bever og småviltjakt uten hund, er nødvendig å regulere antall jegere, skal det påses at det er en rimelig fordeling mellom innenbygdsboende og utenbygdsboende jegere/jaktlag.</article></article><article class="legalArticle" data-lovdata-URL="LTI/forskrift/2004-03-08-515/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Sammenslåing av jakt- og fiskeområder</span></h3><article class="legalP" id="kapittel-1-paragraf-4-ledd-1">Mindre statsallmenninger eller mindre deler av statsallmenninger som ikke egner seg for fritt salg av jakt- eller fiskekort eller selvstendig forvaltning, skal fortrinnsvis slås sammen med naboeiendommer til felles forvaltningsområder for å oppnå en rasjonell og forsvarlig forvaltning i området.</article></article><article class="legalArticle" data-lovdata-URL="LTI/forskrift/2004-03-08-515/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Rapporteringsplikt</span></h3><article class="legalP" id="kapittel-1-paragraf-5-ledd-1">Fjellstyret kan kreve at jegere og fiskere leverer rapport om jakt- og fiskeresultatet og returnerer ubrukte fellingstillatelser straks jakten er avsluttet.</article><article class="legalP" id="kapittel-1-paragraf-5-ledd-2">Straks fjellstyrets vedtak om prisfastsettelse er endelig, skal avskrift sendes Direktoratet for naturforvaltning, Tungasletta 2, 7485 Trondheim, på særskilt fastsatt skjema.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-03-08-515/KAPITTEL_2"><h2>Kapittel II. Salg av fiske, småviltjakt og fangst</h2><article class="legalArticle" data-lovdata-URL="LTI/forskrift/2004-03-08-515/§6" data-name="§6" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Følgende korttyper skal være tilgjengelige:</span></h3><ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-1-punkt-1"><article class="legalP" id="kapittel-2-paragraf-1-punkt-1-ledd-1">Korttidskort 1-3 dager.</article></article></li><li data-li-identifier="2." data-name="2."><article class="listArticle" id="kapittel-2-paragraf-1-punkt-2"><article class="legalP" id="kapittel-2-paragraf-1-punkt-2-ledd-1">Ukekort.</article></article></li><li data-li-identifier="3." data-name="3."><article class="listArticle" id="kapittel-2-paragraf-1-punkt-3"><article class="legalP" id="kapittel-2-paragraf-1-punkt-3-ledd-1">Sesongkort.</article></article></li><li data-li-identifier="4." data-name="4."><article class="listArticle" id="kapittel-2-paragraf-1-punkt-4"><article class="legalP" id="kapittel-2-paragraf-1-punkt-4-ledd-1">Familiekort for fiske (ektepar, samboerpar og enslige) m/barn under 20 år. Fjellstyrer med felles fiskekortordning jf. fjellovens § 31, kan søke Direktoratet for naturforvaltning om fritak.</article></article></li><li data-li-identifier="5." data-name="5."><article class="listArticle" id="kapittel-2-paragraf-1-punkt-5"><article class="legalP" id="kapittel-2-paragraf-1-punkt-5-ledd-1">Fjellstyret kan dessuten: <ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-punkt-5-ledd-1-punkt-1"><article class="legalP" id="kapittel-2-paragraf-1-punkt-5-ledd-1-punkt-1-ledd-1">fastsette særskilte kortordninger for, ungdom mellom 16 og 20 år, personer over 67 år og for grupper på kortere turer hvor jakt og fiske ikke er det primære formålet (ekskursjoner, skoleklasser på tur).</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-punkt-5-ledd-1-punkt-2"><article class="legalP" id="kapittel-2-paragraf-1-punkt-5-ledd-1-punkt-2-ledd-1">bestemme at personer som etter forskrift 22. mars 2002 nr. 313 om utøvelse av jakt og fangst § 6 helt eller delvis skal slippe å betale for jaktkortet.</article></article></li></ul></article></article></li></ul></article><article class="legalArticle" data-lovdata-URL="LTI/forskrift/2004-03-08-515/§7" data-name="§7" id="kapittel-2-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Beverjakt og -fangst</span></h3><article class="legalP" id="kapittel-2-paragraf-2-ledd-1">Beverjakt og fangst skal utbys etter en nærmere fastsatt kortpris. Slik jakt kan også leies bort ved ett- eller flerårige kontrakter. Likevel ikke for lengre enn totalt 4 jaktår.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2004-03-08-515/KAPITTEL_3"><h2>Kapittel III. Salg av storviltjakt</h2><article class="legalArticle" data-lovdata-URL="LTI/forskrift/2004-03-08-515/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Elg og hjort</span></h3><article class="legalP" id="kapittel-3-paragraf-1-ledd-1">Følgende alternative utbudsmåter skal gjelde:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">Fast pris pr. kg kjøtt for felt dyr. Det skal betales en fast grunnavgift for hvert enkelt dyr som tildeles. Innbetalt grunnavgift trekkes fra i det endelige oppgjør for felte dyr.</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">I særlige tilfeller kan jaktretten leies ut til fast pris pr. dyr.</article></article></li></ul></article><article class="legalP" id="kapittel-3-paragraf-1-ledd-2">Er det flere søkere skal tildeling skje ved loddtrekning.</article><article class="legalP" id="kapittel-3-paragraf-1-ledd-3">Slik jakt kan leies bort ved ett- eller flerårige kontrakter. Likevel ikke for lengre enn totalt 4 jaktår.</article><article class="legalP" id="kapittel-3-paragraf-1-ledd-4">Personer som disponerer egen eiendom eller deltar i jaktlag på privat grunn med fellingskvote på minst ett dyr, skal ved tildelingen prioriteres etter søkere som ikke har tilsvarende jaktmulighet.</article><article class="legalP" id="kapittel-3-paragraf-1-ledd-5">Elg- og hjortejakt på statsallmenningsgrunn skal utlyses slik at det gjøres kjent for alle bosatte i Norge. Utlysing skal skje i Norsk lysingsblad og en landsdekkende avis. Utlysingsteksten skal også gjøres tilgjengelig på Internett.</article></article><article class="legalArticle" data-lovdata-URL="LTI/forskrift/2004-03-08-515/§9" data-name="§9" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Villrein</span></h3><article class="legalP" id="kapittel-3-paragraf-2-ledd-1">Følgende alternative utbudsmåter skal gjelde:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">Pris pr. dyr, fastsatt etter kjønn og alder.</article></article></li><li data-li-identifier="b)" data-name="b)"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">Kilopris.</article></article></li><li data-li-identifier="c)" data-name="c)"><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">Pris basert på vektklasser etter gjennomsnittsvektene i den lokale villreinstammen.</article></article></li></ul></article><article class="legalP" id="kapittel-3-paragraf-2-ledd-2">Fjellstyret kan bestemme at det skal betales en fast grunnavgift for hvert enkelt dyr som tildeles. Slik innbetalt grunnavgift skal trekkes fra i det endelige oppgjør for felte dyr.</article></article><article class="legalArticle" data-lovdata-URL="LTI/forskrift/2004-03-08-515/§10" data-name="§10" id="kapittel-3-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Jaktlag under villreinjakt</span></h3><article class="legalP" id="kapittel-3-paragraf-3-ledd-1">Fjellstyret kan tillate at jegere som har fått tildelt fellingstillatelse på villrein organiserer seg i jaktlag på inntil 5 personer. Tillatelsen skal inneholde opplysninger om<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">hvem som er ansvarlig jaktleder</article></article></li><li data-li-identifier="b)" data-name="b)"><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">navn på samtlige jaktlagsmedlemmer</article></article></li><li data-li-identifier="c)" data-name="c)"><article class="listArticle" id="kapittel-3-paragraf-3-ledd-1-punkt-3"><article class="legalP" id="kapittel-3-paragraf-3-ledd-1-punkt-3-ledd-1">spesifisert oppgave over hvilke dyr laget har rett til å felle.</article></article></li></ul></article><article class="legalP" id="kapittel-3-paragraf-3-ledd-2">En person kan bare være medlem av ett jaktlag. Tillatelsen skal alltid medbringes under jakta av den som til enhver tid er ansvarlig for jaktlaget.</article></article><article class="legalArticle" data-lovdata-URL="LTI/forskrift/2004-03-08-515/§11" data-name="§11" id="kapittel-3-paragraf-4"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Rådyr og gaupe</span></h3><article class="legalP" id="kapittel-3-paragraf-4-ledd-1">Rådyr skal utbys etter en nærmere fastsatt kortpris. Slik jakt kan også leies bort ved ett- eller flerårige kontrakter. Likevel ikke for lengre enn totalt 4 jaktår.</article><article class="legalP" id="kapittel-3-paragraf-4-ledd-2">Gaupejakt kan tilbys i de områder fylkesmannen har fastsatt kvote og områder hvor jakt er tillatt uten kvotebegrensning.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2004-03-08-515/KAPITTEL_4"><h2>Kapittel IV. Priser</h2><article class="legalArticle" data-lovdata-URL="LTI/forskrift/2004-03-08-515/§12" data-name="§12" id="kapittel-4-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Prisrammer</span></h3><article class="legalP" id="kapittel-4-paragraf-1-ledd-1">Følgende prisrammer er gjeldende frem til 31. mars 2006. For de ulike korttyper skal øvre prisramme for utenbygdsboende fiskere/jegere være:</article> <article class="defaultP" margin-top="true"><i>Fiske:</i><table><tbody><tr><td data-text-align="left" data-vertical-align="top">1-, 2- og 3-dagerskort</td><td data-text-align="right" data-vertical-align="top">kr</td><td data-text-align="right" data-vertical-align="top">65,-</td><td data-text-align="right" data-vertical-align="top">kr</td><td data-text-align="right" data-vertical-align="top">110,-</td><td data-text-align="right" data-vertical-align="top">kr</td><td data-text-align="right" data-vertical-align="top">165,-</td></tr><tr><td data-text-align="left" data-vertical-align="top">Ukekort</td><td data-text-align="right" data-vertical-align="top">kr</td><td data-text-align="right" data-vertical-align="top">220,-</td><td data-text-align="right" data-vertical-align="top" /><td data-text-align="right" data-vertical-align="top" /><td data-text-align="right" data-vertical-align="top" /><td data-text-align="right" data-vertical-align="top" /></tr><tr><td data-text-align="left" data-vertical-align="top">Sesongkort</td><td data-text-align="right" data-vertical-align="top">kr</td><td data-text-align="right" data-vertical-align="top">450,-</td><td data-text-align="right" data-vertical-align="top" /><td data-text-align="right" data-vertical-align="top" /><td data-text-align="right" data-vertical-align="top" /><td data-text-align="right" data-vertical-align="top" /></tr></tbody></table></article> <article class="defaultP" margin-top="true"><i>Familiekort:</i><table><tbody><tr><td data-text-align="left" data-vertical-align="top">1-, 2- og 3-dagerskort</td><td data-text-align="right" data-vertical-align="top">kr</td><td data-text-align="right" data-vertical-align="top">115,-</td><td data-text-align="right" data-vertical-align="top">kr</td><td data-text-align="right" data-vertical-align="top">200,-</td><td data-text-align="right" data-vertical-align="top">kr</td><td data-text-align="right" data-vertical-align="top">300,-</td></tr><tr><td data-text-align="left" data-vertical-align="top">Ukekort</td><td data-text-align="right" data-vertical-align="top">kr</td><td data-text-align="right" data-vertical-align="top">400,-</td><td data-text-align="right" data-vertical-align="top" /><td data-text-align="right" data-vertical-align="top" /><td data-text-align="right" data-vertical-align="top" /><td data-text-align="right" data-vertical-align="top" /></tr></tbody></table></article> <article class="defaultP" margin-top="true"><i>Småviltjakt og fangst:</i><table><tbody><tr><td data-text-align="left" data-vertical-align="top">1-, 2- og 3-dagerskort</td><td data-text-align="right" data-vertical-align="top">kr</td><td data-text-align="right" data-vertical-align="top">110,-</td><td data-text-align="right" data-vertical-align="top">kr</td><td data-text-align="right" data-vertical-align="top">200,-</td><td data-text-align="right" data-vertical-align="top">kr</td><td data-text-align="right" data-vertical-align="top">300,-</td></tr><tr><td data-text-align="left" data-vertical-align="top">Ukekort</td><td data-text-align="right" data-vertical-align="top">kr</td><td data-text-align="right" data-vertical-align="top">650,-</td><td data-text-align="right" data-vertical-align="top" /><td data-text-align="right" data-vertical-align="top" /><td data-text-align="right" data-vertical-align="top" /><td data-text-align="right" data-vertical-align="top" /></tr><tr><td data-text-align="left" data-vertical-align="top">Sesongkort</td><td data-text-align="right" data-vertical-align="top">kr</td><td data-text-align="right" data-vertical-align="top">1.200,-</td><td data-text-align="right" data-vertical-align="top" /><td data-text-align="right" data-vertical-align="top" /><td data-text-align="right" data-vertical-align="top" /><td data-text-align="right" data-vertical-align="top" /></tr></tbody></table></article> <article class="defaultP" margin-top="true"><i>Villreinjakt:</i><table><tbody><tr><td data-text-align="left" data-vertical-align="top">Fritt dyr</td><td data-text-align="right" data-vertical-align="top">kr</td><td data-text-align="right" data-vertical-align="top">5.000,-</td></tr><tr><td data-text-align="left" data-vertical-align="top">Liten bukk inntil 55 kg</td><td data-text-align="right" data-vertical-align="top">kr</td><td data-text-align="right" data-vertical-align="top">4.000,-</td></tr><tr><td data-text-align="left" data-vertical-align="top">Simle/ungdyr</td><td data-text-align="right" data-vertical-align="top">kr</td><td data-text-align="right" data-vertical-align="top">2.700,-</td></tr><tr><td data-text-align="left" data-vertical-align="top">Kalv</td><td data-text-align="right" data-vertical-align="top">kr</td><td data-text-align="right" data-vertical-align="top">1.200,-</td></tr></tbody></table></article><article class="legalP" id="kapittel-4-paragraf-1-ledd-2">Prisen på småviltjakt og villreinjakt for utenbygdsboende kan overstige prisen for innenbygdsboende med inntil det dobbelte. Ved prisfastsettelse etter § 9 første ledd bokstav b, skal prisen ikke overstige den øvre prisrammen som er fastsatt.</article><article class="legalP" id="kapittel-4-paragraf-1-ledd-3">Når statsallmenning blir slått sammen med andre eiendommer slik at småviltjakt/fisketilbudet blir vesentlig forbedret, kan de fastsatte prisrammer overstiges med inntil det dobbelte. Dersom større utmarkstrekninger blir slått sammen til felles kortområder kan fjellstyret med DNs samtykke fastsette særskilt pris på slike felleskort.</article><article class="legalP" id="kapittel-4-paragraf-1-ledd-4">Prisen for fiske med garn og oter og fiskekort for personer som ikke er bosatt i Norge (utlendinger) kan overstige de fastsatte priser med inntil det dobbelte.</article></article><article class="legalArticle" data-lovdata-URL="LTI/forskrift/2004-03-08-515/§13" data-name="§13" id="kapittel-4-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Maksimalpriser for elg, hjort, rådyr, gaupe og bever</span></h3><article class="legalP" id="kapittel-4-paragraf-2-ledd-1">Prisene på utleie av jaktrett på elg, hjort, rådyr, gaupe og bever fastsettes av fjellstyret. Dersom det anses nødvendig, kan Direktoratet for naturforvaltning fastsette maksimalpriser.</article><article class="legalP" id="kapittel-4-paragraf-2-ledd-2">Det skal være lik pris for innen- og utenbysboende jeger for jakt på disse artene.</article></article></section><section class="section" data-name="kapV" id="kapittel-5" data-lovdata-URL="LTI/forskrift/2004-03-08-515/KAPITTEL_5"><h2>Kapittel V. Avsluttende bestemmelser</h2><article class="legalArticle" data-lovdata-URL="LTI/forskrift/2004-03-08-515/§14" data-name="§14" id="kapittel-5-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Retningslinjer og dispensasjoner</span></h3><article class="legalP" id="kapittel-5-paragraf-1-ledd-1">Direktoratet for naturforvaltning kan gi nærmere retningslinjer for praktiseringen av disse forskriftene. Direktoratet for naturforvaltning kan i særlige tilfeller på bakgrunn av søknad gi dispensasjon fra bestemmelsene i denne forskrift.</article></article><article class="legalArticle" data-lovdata-URL="LTI/forskrift/2004-03-08-515/§15" data-name="§15" id="kapittel-5-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Straff</span></h3><article class="legalP" id="kapittel-5-paragraf-2-ledd-1">Overtredelse av denne forskrift § 5, første ledd er straffbart, jf. fjelloven 6. juni 1975 nr. 31 § 37.</article></article><article class="legalArticle" data-lovdata-URL="LTI/forskrift/2004-03-08-515/§16" data-name="§16" id="kapittel-5-paragraf-3"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-3-ledd-1">Disse bestemmelser trer i kraft straks.</article><article class="legalP" id="kapittel-5-paragraf-3-ledd-2">Er priser og korttyper alt fastsatt, gjelder de ut sesongen med mindre fjellstyret bestemmer noe annet. Forskrift 17. april 2001 nr. 425 om korttyper og prisrammer for fiske, jakt og villreinjakt i statsallmenning, oppheves fra samme dato.</article></article></section></main></body></html>