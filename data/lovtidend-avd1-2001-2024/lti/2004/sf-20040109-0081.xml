<!DOCTYPE html><html lang="no"><head><title>Forskrift om endring i forskrift om forebygging, begrensning og utrydding av Gyrodactylus salaris.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-01-09-81</dd><dt class="dokid">DokumentID</dt><dd class="dokid">LTI/forskrift/2004-01-09-81</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 1 s 160</dd><dt class="dateInForce">I kraft fra</dt><dd class="dateInForce">2004-01-09</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-02-28-199</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§33</li><li>lov/2003-12-19-124/§36</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2004-01-20</dd><dt class="journalNumber">Journalnummer</dt><dd class="journalNumber">2004-0089</dd><dt class="titleShort">Korttittel</dt><dd class="titleShort">Endr. i forskrift om Gyrodactylus salaris</dd><dt class="title">Tittel</dt><dd class="title">Forskrift om endring i forskrift om forebygging, begrensning og utrydding av Gyrodactylus salaris.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 9. januar 2004 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790.</dd><dt class="refid">RefID</dt><dd class="refid">forskrift/2004-01-09-81</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om forebygging, begrensning og utrydding av Gyrodactylus salaris.<ul class="tocSubUl"><li>I<ul class="tocSubUl"><li>§ 1. Formål</li><li>§ 2. Virkeområde</li><li>§ 4. Meldeplikt</li><li>§ 5. Stadfesting av diagnose, overvåking og kontroll</li><li>§ 6. Restriksjoner i vassdrag</li><li>§ 9. Dispensasjon</li><li>§ 10. Straff</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-01-09-81" id="dokument"><h1>Forskrift om endring i forskrift om forebygging, begrensning og utrydding av Gyrodactylus salaris.</h1><section class="section" data-name="kapI" id="kapittel-1" data-lovdata-URL="LTI/forskrift/2004-01-09-81/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 28. februar 1997 nr. 199 om forebygging, begrensning og utrydding av Gyrodactylus salaris gjøres følgende endringer:</article> <article class="defaultP" margin-top="true">Forskriftens hjemmelsfelt skal lyde:</article><article class="legalP" id="kapittel-1-ledd-2">Fastsatt av Landbruksdepartementet 28. februar 1997 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790.</article> <article class="defaultP" margin-top="true">§ 1 og § 2 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Formålet med denne forskrift er å forebygge spredning av, begrense forekomsten av og utrydde parasitten <i>Gyrodactylus salaris</i>.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-2-ledd-1">Forskriften gjelder for akvatiske organismer som kan bli smittet eller være bærer av parasitten <i>G. salaris</i>, samt virksomhet som kan medføre fare for spredning av parasitten.</article></article> <article class="defaultP" margin-top="true">§ 4, § 5 og § 6 skal lyde:</article><article class="futureLegalArticle" data-name="§4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Meldeplikt</span></span><article class="legalP" id="kapittel-1-foreslåttparagraf-3-ledd-1">Eier og annen som har ansvaret for akvatiske organismer skal straks varsle offentlig veterinær i Mattilsynet når det er grunn til å tro at akvatiske organismer er angrepet av <i>G. salaris</i>.</article></article><article class="futureLegalArticle" data-name="§5" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Stadfesting av diagnose, overvåking og kontroll</span></span><article class="legalP" id="kapittel-1-foreslåttparagraf-4-ledd-1">Mattilsynet stadfester diagnose av infeksjon med <i>G. salaris</i> på grunnlag av laboratoriediagnose fra Veterinærinstituttet.</article><article class="legalP" id="kapittel-1-foreslåttparagraf-4-ledd-2">Ved mistanke om <i>G. salaris</i> på akvatiske organismer i akvakulturanlegg eller vassdrag skal fylkesveterinæren pålegge intensivert helseovervåking og andre nødvendige kontrolltiltak for å bekrefte eller avkrefte mistanken, samt iverksette tiltak for å redusere mulig smittefare (jf. § 7 og § 8).</article></article><article class="futureLegalArticle" data-name="§6" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Restriksjoner i vassdrag</span></span><article class="legalP" id="kapittel-1-foreslåttparagraf-5-ledd-1">Det er forbudt å flytte levende eller døde akvatiske organismer eller vann fra vassdrag der <i>G. salaris</i> er påvist, eller hvor det foreligger mistanke om forekomst av parasitten, til andre vassdrag, eller andre deler av samme vassdrag. Flytting av fiskeutstyr, båter og andre gjenstander fra slike vassdrag, eller mellom ulike deler av vassdraget, kan kun skje etter forutgående desinfeksjon i henhold til retningslinjer gitt av Mattilsynet.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. forskrift av 4. juli 1991 nr. 509 om forebygging, begrensning og utrydding av sjukdommer hos akvatiske organismer.</article></footer></article> <article class="defaultP" margin-top="true">§ 7 første ledd skal lyde:</article><article class="legalP" id="kapittel-1-ledd-3">Mattilsynet kan bestemme at akvatiske organismer i hele, eller deler av vassdrag der <i>G. salaris</i> er påvist, skal behandles eller avlives, i den hensikt å begrense eller utrydde parasitten fra vassdraget.</article> <article class="defaultP" margin-top="true">§ 7 tredje ledd oppheves.</article> <article class="defaultP" margin-top="true">§ 8 første, andre og tredje ledd skal lyde:</article><article class="legalP" id="kapittel-1-ledd-4">Ved påvisning av <i>G. salaris</i> på akvatiske organismer i akvakulturanlegg, skal anlegget saneres. Mattilsynet gir nærmere retningslinjer for gjennomføring av saneringen.</article><article class="legalP" id="kapittel-1-ledd-5">Ved mistanke om <i>G. salaris</i> i akvakulturanlegg, kan Mattilsynet gi pålegg om sanering av slike anlegg dersom det kan påvirke resultatet av en planlagt behandling av vassdrag.</article><article class="legalP" id="kapittel-1-ledd-6">Mattilsynet kan for akvakulturanlegg som ligger spesielt utsatt til i forhold til vassdrag, også pålegge ekstra sikkerhetstiltak for å forebygge spredning av <i>G. salaris</i>.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Jf. forskrift av 20. februar 1997 nr. 192 om desinfeksjon av inntaksvann til, og avløpsvann fra akvakulturrelatert virksomhet.</article></footer> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Dispensasjon</span></span><article class="legalP" id="kapittel-1-foreslåttparagraf-6-ledd-1">Mattilsynet kan i særlige tilfeller dispensere fra bestemmelsene i denne forskriftens § 6, når det finner at formålet i forskriften likevel blir ivaretatt, forutsatt at det ikke vil stride mot Norges internasjonale forpliktelser, herunder EØS-avtalen.</article></article> <article class="defaultP" margin-top="true">§ 10 oppheves.</article> <article class="defaultP" margin-top="true">Nåværende § 11 og § 12 blir § 10 og § 11.</article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-7-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til matloven § 28.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-01-09-81/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>