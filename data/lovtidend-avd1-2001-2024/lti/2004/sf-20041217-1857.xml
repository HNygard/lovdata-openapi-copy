<!DOCTYPE html><html lang="no"><head><title>Forskrift om endring i forskrift om sveising m.m. om bord på skip.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-12-17-1857</dd><dt class="dokid">DokumentID</dt><dd class="dokid">LTI/forskrift/2004-12-17-1857</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 1 s 36</dd><dt class="dateInForce">I kraft fra</dt><dd class="dateInForce">2005-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-04-25-422</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7/§1</li><li>lov/1903-06-09-7/§42</li><li>lov/1903-06-09-7/§41</li><li>lov/1903-06-09-7/§41a</li><li>lov/1903-06-09-7/§94</li><li>lov/1903-06-09-7/§96</li><li>lov/1903-06-09-7/§97</li><li>lov/1903-06-09-7/§100</li><li>forskrift/1963-04-05-9</li><li>forskrift/1978-12-01-1</li></ul></dd><dt class="dateOfPublication">Kunngjort</dt><dd class="dateOfPublication">2005-01-11</dd><dt class="journalNumber">Journalnummer</dt><dd class="journalNumber">2004-1594</dd><dt class="titleShort">Korttittel</dt><dd class="titleShort">Endr. i forskrift om sveising m.m. på skip</dd><dt class="title">Tittel</dt><dd class="title">Forskrift om endring i forskrift om sveising m.m. om bord på skip.</dd><dt class="miscInformation">Annet om dokumentet</dt><dd class="miscInformation">Fastsatt av Sjøfartsdirektoratet 17. desember 2004 med hjemmel i lov 9. juni 1903 nr. 7 om Statskontrol med Skibes Sjødygtighed m.v. § 1 første ledd og tredje ledd og § 42, samt § 41, § 41a, § 94, § 96, § 97 og § 100, jf. delegeringsvedtak 5. april 1963 nr. 9 og delegeringsvedtak 1. desember 1978 nr. 1. Jf. EØS-avtalen vedlegg II (direktiv 1998/34/EF).</dd><dt class="refid">RefID</dt><dd class="refid">forskrift/2004-12-17-1857</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om sveising m.m. om bord på skip.<ul class="tocSubUl"><li>I<ul class="tocSubUl"><li>§ 5. Godkjenning</li><li>§ 8. Sikkerhetsinstrukser i forbindelse med varmt arbeid og bruk av sveiseutstyr</li><li>§ 15. Gassflasker, armatur m.m.</li><li>§ 25. Særskilte tiltak ved bruk av elektrisk sveiseutstyr</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-12-17-1857" id="dokument"><h1>Forskrift om endring i forskrift om sveising m.m. om bord på skip.</h1><section class="section" data-name="kapI" id="kapittel-1" data-lovdata-URL="LTI/forskrift/2004-12-17-1857/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 25. april 2002 nr. 422 om sveising m.m. om bord på skip gjøres følgende endringer:</article> <article class="defaultP" margin-top="true">Forskriftens tittel skal lyde:<p class="leddfortsettelse"><i>Forskrift om sveising, sveiseutstyr, varmt arbeid og oppbevaring av gassflasker på skip</i></p></article> <article class="defaultP" margin-top="true">§ 1 første, andre og tredje ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Kapittel I, IV og V gjelder alle skip uansett størrelse. For flyttbare innretninger gjelder forskrift 11. april 2003 nr. 480 om sveiseutstyr m.v. for sveisegassene acetylen og oksygen på flyttbare innretninger.</article><article class="numberedLegalP" data-numerator="2" id="kapittel-1-nummer-2">(2) Forskriften gjelder også oppbevaring av andre gasser under trykk om bord på skip til andre formål enn sveising, hvor ikke særlig regulering kommer til anvendelse.</article><article class="numberedLegalP" data-numerator="3" id="kapittel-1-nummer-3">(3) Med mindre noe annet er bestemt gjelder kapittel III alle skip som har installert sentralanlegg 1. september 1977 eller senere. Skip som har installert sentralanlegg før 1. september 1977 skal i tillegg tilfredsstille § 15, 1., 2. og 4. ledd; § 16, 1. ledd bokstav c) og 3. ledd bokstav d); § 18, 2. og 3. ledd; § 19; § 20; § 22; og § 23 i denne forskrift.</article> <article class="defaultP" margin-top="true">§ 1 femte og sjette ledd skal lyde:</article><article class="numberedLegalP" data-numerator="5" id="kapittel-1-nummer-4">(5) Kapittel II og IV kommer ikke til anvendelse under havne- og verkstedsopphold i Norge, der arbeidsmiljøloven og forskrifter gitt i medhold av denne, kommer til anvendelse.</article><article class="numberedLegalP" data-numerator="6" id="kapittel-1-nummer-5">(6) Under havne- eller verkstedsopphold i utlandet kommer ikke kapittel II i denne forskrift til anvendelse dersom myndighetene i vedkommende land har regler eller forskrifter for slikt sveisearbeid, med mindre skipsføreren finner sikkerhetstiltakene utilstrekkelige.</article> <article class="defaultP" margin-top="true">§ 2 ny bokstav l skal lyde:<ul class="defaultList"><li data-li-identifier="l)" data-name="l)"><article class="listArticle" id="kapittel-1-nummer-5-punkt-1"><article class="legalP" id="kapittel-1-nummer-5-punkt-1-ledd-1"><i>Slop:</i> Ved slop forstås oljeblandet vann etter tankrengjøring.</article></article></li></ul></article> <article class="defaultP" margin-top="true">§ 2 nåværende bokstav l og m blir bokstav m og n.</article> <article class="defaultP" margin-top="true">§ 2 ny bokstav o skal lyde:<ul class="defaultList"><li data-li-identifier="o)" data-name="o)"><article class="listArticle" id="kapittel-1-nummer-5-punkt-2"><article class="legalP" id="kapittel-1-nummer-5-punkt-2-ledd-1"><i>Varmt arbeid:</i> Arbeid som medfører bruk av åpen flamme i forbindelse med sveising, høy temperatur eller bruk av gnistfremkallende verktøy.</article></article></li></ul></article> <article class="defaultP" margin-top="true">§ 5 overskriften og nytt første ledd skal lyde:</article><article class="futureLegalArticle" data-name="§5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Godkjenning</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Gassflasker og annet utstyr skal være godkjent av anerkjent klasseinstitusjon eller offentlig myndighet. Det tillates ikke flasker med større volum enn 50 liter.</article></article> <article class="defaultP" margin-top="true">§ 5 nåværende første ledd blir annet ledd.</article> <article class="defaultP" margin-top="true">§ 5 annet ledd nytt siste punktum skal lyde:</article><article class="legalP" id="kapittel-1-ledd-2">Det skal om nødvendig gis særskilte opplysninger om sikkerhet og beskyttelse av liv og helse m.m.</article> <article class="defaultP" margin-top="true">§ 5 annet ledd parentesen oppheves.</article> <article class="defaultP" margin-top="true">§ 6 første ledd tredje punktum skal lyde:</article><article class="legalP" id="kapittel-1-ledd-3">Tegningene og relevant dokumentasjon skal til enhver tid være tilgjengelige om bord.</article> <article class="defaultP" margin-top="true">§ 7 ny bokstav d skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">inneha godkjenning fra et anerkjent klasseselskap.</article></article></li></ul></article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Sikkerhetsinstrukser i forbindelse med varmt arbeid og bruk av sveiseutstyr</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Skipet skal ha instruks for varmt arbeid og bruk av sveiseutstyr om bord. I instruksen skal det gå fram hvem som har ansvaret for kontroll og vedlikehold av sveiseutstyret, hvem som har tillatelse til å sveise og hvilke sikkerhetstiltak som skal gjennomføres ved sveising. Skipets fører skal sørge for at alle som utfører sveising om bord gjøres kjent med instruksen.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Alle som benytter sveiseutstyret skal ha gjennomgått nødvendig opplæring i bruk av dette.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Alle som benytter sveiseutstyret skal være iført nødvendig beskyttelsesutstyr. Det skal tas særlige forholdsregler ved sveising i trange rom, spesielt skal nødvendig ventilasjon iverksettes før og under sveising. Særlige forholdsregler skal også tas med hensyn til høye temperaturer eller høy fuktighet.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) Ved sveising og varmt arbeid utenfor skipets verksted skal sveiseren assisteres av sveisevakt som også skal være iført nødvendig beskyttelsesutstyr.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Sjøfartsdirektoratet har utarbeidet en veiledning vedrørende forberedelse til sveising eller varmt arbeid i lastetank, bunkerstank og lignende. Denne ligger på direktoratets hjemmesider: <i> http://www.sjofartsdir.no </i>.</article></footer></article> <article class="defaultP" margin-top="true">Kapittel II overskriften skal lyde:</article><span class="futuretitle" id="kapittel-1-foreslåttittel-1">Kapittel II. Sveising og annet varmt arbeid</span> <article class="defaultP" margin-top="true">§ 9 første ledd bokstav a punkt 2.2. skal lyde:</article><article class="legalP" id="kapittel-1-ledd-4">For skip uten nøytralgassanlegg skal alle tomme lastetanker rengjøres. Slop skal pumpes til den tank med størst mulig avstand til arbeidsområdet. Tanken skal holdes lukket.</article> <article class="defaultP" margin-top="true">§ 9 tredje ledd annet punktum skal lyde:</article><article class="legalP" id="kapittel-1-ledd-5">Spyling kan sløyfes dersom gassen kan fjernes fullstendig ved ventilering eller utluftning.</article> <article class="defaultP" margin-top="true">§ 10 første ledd skal lyde:</article><article class="legalP" id="kapittel-1-ledd-6">I tanker eller rom som har inneholdt olje eller kondenserte gasser skal det før det settes i gang varmt arbeid i tillegg til spyling og rengjøring, gjøres grundig rent i tankens bunn og på konstruksjonselementer. Sjekklister over slikt arbeid skal være tilgjengelig, og en kopi av utfylte sjekklister skal oppbevares på broen.</article> <article class="defaultP" margin-top="true">§ 11 annet ledd skal lyde:</article><article class="legalP" id="kapittel-1-ledd-7">Sveising eller bruk av åpen flamme på skip som har ført last med flammepunkt under 60 °C, må kun forekomme når det er nødvendig for å opprettholde sikker drift av skipet. Unntatt er slike arbeider dersom de utføres i maskinverksted eller annet rom som er spesielt beregnet for slike arbeider.</article> <article class="defaultP" margin-top="true">§ 12 første ledd skal lyde:</article><article class="legalP" id="kapittel-1-ledd-8">Gassmålinger og undersøkelser i forbindelse med rengjøring og gassfriing, skal foretas av en offiser samt skipets verneombud. Disse skal ha gjennomgått godkjent opplæringskurs i henhold til de til enhver tid gjeldende bestemmelser vedrørende krav til opplæring og kvalifikasjoner for personell på tankskip.</article> <article class="defaultP" margin-top="true">§ 15 skal lyde:</article><article class="futureLegalArticle" data-name="§15" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Gassflasker, armatur m.m.</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Gassflasker og reserveflasker, herunder oksygenflasker til medisinsk bruk, skal være anbrakt i oppreist stilling og skal være forsvarlig festet og på et egnet sted. Festearrangementet skal være utført slik at hurtig framontering av flasker kan foretas.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Flasker med brannfarlige gasser under trykk tillates ikke oppbevart i maskinrom.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Brennere, avstengningsventiler, regulatorer, tilbakeslagssikringer, høytrykksrør og annen armatur i tilknytning til sveiseutstyret skal være av fabrikater som tilfredsstiller relevante standarder, jf. § 17.</article><article class="numberedLegalP" data-numerator="4" id="kapittel-1-foreslåttparagraf-3-nummer-4">(4) Når sentralanlegget ikke er i bruk, skal gassflaskeventilene og øvrige ventiler være stengt.</article></article> <article class="defaultP" margin-top="true">§ 19 femte ledd skal lyde:</article><article class="numberedLegalP" data-numerator="5" id="kapittel-1-nummer-6">(5) Installasjonsbeviset (originalen) skal være slått opp i gassflaskesentralen, og innrammet slik at det kan tas ut for påtegning av årlige kontroller.</article> <article class="defaultP" margin-top="true">§ 24 og § 25 skal lyde:</article><article class="numberedLegalP" data-numerator="1" id="kapittel-1-nummer-7">(1) Elektrisk sveiseaggregat skal tilfredsstille de til enhver tid gjeldende krav til elektrisk utstyr om bord i skip som er fastsatt i forskrifter utferdiget av Direktoratet for samfunnssikkerhet og beredskap (DSB).</article><article class="numberedLegalP" data-numerator="2" id="kapittel-1-nummer-8">(2) Utstyr og installasjoner av sveiseaggregater skal være i samsvar med de tekniske spesifikasjoner som følger av CEI/IEC 60974-1 og de internasjonale normer som følger av CEI/IEC 60974-7 utarbeidet av International Electrotechnical Commission.</article><article class="futureLegalArticle" data-name="§25" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 25</span>. <span class="legalArticleTitle">Særskilte tiltak ved bruk av elektrisk sveiseutstyr</span></span><article class="legalP" id="kapittel-1-foreslåttparagraf-4-ledd-1">Anbefalingene i teknisk spesifikasjon CEI/IEC 62081 (Arc welding equipment – Installation and use) gjelder som norsk forskrift.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-12-17-1857/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene i kraft 1. januar 2005.</article></section></main></body></html>