<!DOCTYPE html><html lang="no"><head><title>Forskrift om minstestørrelser på forsikringssummer for passasjer- og tredjemannsansvaret.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-07-06-1101</dd><dt class="dokid">DokumentID</dt><dd class="dokid">LTI/forskrift/2004-07-06-1101</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 11 s 1585</dd><dt class="dateInForce">I kraft fra</dt><dd class="dateInForce">2004-09-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§10-38a</li><li>lov/1993-06-11-101/§11-2</li><li>forskrift/2004-06-25-989</li></ul></dd><dt class="dateOfPublication">Kunngjort</dt><dd class="dateOfPublication">2004-07-09</dd><dt class="journalNumber">Journalnummer</dt><dd class="journalNumber">2004-0993</dd><dt class="titleShort">Korttittel</dt><dd class="titleShort">Forskrift om minstestørrelse, forsikringssummer</dd><dt class="title">Tittel</dt><dd class="title">Forskrift om minstestørrelser på forsikringssummer for passasjer- og tredjemannsansvaret.</dd><dt class="miscInformation">Annet om dokumentet</dt><dd class="miscInformation">Fastsatt av Samferdselsdepartementet 6. juli 2004 med hjemmel i lov 11. juni 1993 nr. 101 om luftfart (luftfartsloven) § 10-38a tredje ledd og § 11-2, jf. delegeringsvedtak 25. juni 2004 nr. 989.</dd><dt class="refid">RefID</dt><dd class="refid">forskrift/2004-07-06-1101</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om minstestørrelser på forsikringssummer for passasjer- og tredjemannsansvaret.<ul class="tocSubUl"><li>§ 1. Formål</li><li>§ 2. Forsikringsplikt</li><li>§ 3. Passasjeransvaret</li><li>§ 4. Tredjemannsansvaret</li><li>§ 5. Garantierklæring</li><li>§ 6. Tilbakekall</li><li>§ 7. Ikrafttredelse – Gjennomføringsbestemmelser</li></ul></li></ul></dd></dl></header><main class="documentBody" data-lovdata-URL="LTI/forskrift/2004-07-06-1101" id="dokument"><h1>Forskrift om minstestørrelser på forsikringssummer for passasjer- og tredjemannsansvaret.</h1><article class="legalArticle" data-lovdata-URL="LTI/forskrift/2004-07-06-1101/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å sikre at alle luftfartøy som brukes til luftfart innenfor norsk område til enhver tid innehar de nødvendige forsikringer for passasjer- og tredjemannsansvaret.</article></article><article class="legalArticle" data-lovdata-URL="LTI/forskrift/2004-07-06-1101/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forsikringsplikt</span></h2><article class="legalP" id="paragraf-2-ledd-1">For luftfartøy som brukes til luftfart innenfor norsk område skal det foreligge forsikring eller annen sikkerhetsstillelse til dekning av erstatningsplikt som omhandlet i lov 11. juni 1993 nr. 101 om luftfart.</article><article class="legalP" id="paragraf-2-ledd-2">Bevis for gyldig forsikring for tredjemannsansvaret og passasjeransvaret må til enhver tid kunne fremlegges ved forespørsel.</article></article><article class="legalArticle" data-lovdata-URL="LTI/forskrift/2004-07-06-1101/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Passasjeransvaret</span></h2><article class="legalP" id="paragraf-3-ledd-1">Enhver som benytter luftfartøy, ervervsmessig eller privat, må ha tegnet forsikring eller ha annen sikkerhetsstillelse dekkende minimum 250.000 SDR for hver passasjer i det tilfelle at passasjer(er) blir drept eller skadd på legeme eller helbred.</article></article><article class="legalArticle" data-lovdata-URL="LTI/forskrift/2004-07-06-1101/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tredjemannsansvaret</span></h2><article class="legalP" id="paragraf-4-ledd-1">Forsikring eller annen sikkerhetsstillelse skal minst være av en slik størrelse som angitt nedenfor: <table><thead><tr><th data-text-align="left" data-vertical-align="top"><i>Luftfartøyets maksimale startvekt i kilo (MTOM):</i></th><th data-text-align="left" data-vertical-align="top"><i>Sum tredjemannsansvar pr. skadetilfelle:</i></th></tr></thead><tbody><tr><td data-text-align="left" data-vertical-align="top">&lt; 2.000 kg</td><td data-text-align="left" data-vertical-align="top">1.500.000 SDR</td></tr><tr><td data-text-align="left" data-vertical-align="top">&lt; 6.000 kg</td><td data-text-align="left" data-vertical-align="top">4.500.000 SDR</td></tr><tr><td data-text-align="left" data-vertical-align="top">&lt; 25.000 kg</td><td data-text-align="left" data-vertical-align="top">12.000.000 SDR</td></tr><tr><td data-text-align="left" data-vertical-align="top">&lt; 100.000 kg</td><td data-text-align="left" data-vertical-align="top">50.000.000 SDR</td></tr><tr><td data-text-align="left" data-vertical-align="top">&gt; 100.000 kg</td><td data-text-align="left" data-vertical-align="top">90.000.000 SDR</td></tr></tbody></table></article></article><article class="legalArticle" data-lovdata-URL="LTI/forskrift/2004-07-06-1101/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Garantierklæring</span></h2><article class="legalP" id="paragraf-5-ledd-1">I tilslutning til forsikring for tredjemann må det for norskregistrerte luftfartøyer være deponert i Luftfartstilsynet en garantierklæring fra forsikringsselskap på 500.000 NOK. Slik garantierklæring står ved lag inntil 2 måneder etter at skriftlig oppsigelse er mottatt i Luftfartstilsynet. Luftfartstilsynet kan etter søknad frita fra plikten til å innlevere slik erklæring.</article></article><article class="legalArticle" data-lovdata-URL="LTI/forskrift/2004-07-06-1101/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilbakekall</span></h2><article class="legalP" id="paragraf-6-ledd-1">Dersom et norskregistrert luftfartøy ikke er forsikret i henhold til denne forskrift kan Luftfartstilsynet trekke tilbake luftfartøyets luftdyktighetsbevis.</article></article><article class="legalArticle" data-lovdata-URL="LTI/forskrift/2004-07-06-1101/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse – Gjennomføringsbestemmelser</span></h2><article class="legalP" id="paragraf-7-ledd-1">Forskriften trer i kraft 1. september 2004.</article><article class="legalP" id="paragraf-7-ledd-2">Fra samme tidspunkt oppheves:<ul class="defaultList"><li data-li-identifier="-" data-name="-"><article class="listArticle" id="paragraf-7-ledd-2-punkt-1"><article class="legalP" id="paragraf-7-ledd-2-punkt-1-ledd-1">Forskrift 11. juli 1973 om minstestørrelsen på forsikringssummene i forbindelse med forsikringsplikten vedrørende tredjemannsansvaret.</article></article></li><li data-li-identifier="-" data-name="-"><article class="listArticle" id="paragraf-7-ledd-2-punkt-2"><article class="legalP" id="paragraf-7-ledd-2-punkt-2-ledd-1">Bestemmelse 18. november 1961 om forsikringsplikt vedrørende tredjemannsansvaret.</article></article></li></ul></article></article></main></body></html>