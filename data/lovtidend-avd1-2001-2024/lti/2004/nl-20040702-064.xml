<!DOCTYPE html><html lang="no"><head><title>Midlertidig lov om prøveordning med lokaler for injeksjon av narkotika (sprøyteromsordning)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2004-07-02-64</dd><dt class="dokid">DokumentID</dt><dd class="dokid">LTI/lov/2004-07-02-64</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 10 s 1426</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="dateOfPublication">Kunngjort</dt><dd class="dateOfPublication">2004-07-02</dd><dt class="journalNumber">Journalnummer</dt><dd class="journalNumber">2004-0837</dd><dt class="titleShort">Korttittel</dt><dd class="titleShort">Sprøyteromloven</dd><dt class="title">Tittel</dt><dd class="title">Midlertidig lov om prøveordning med lokaler for injeksjon av narkotika (sprøyteromsordning)</dd><dt class="miscInformation">Annet om dokumentet</dt><dd class="miscInformation">Ot.prp.nr.56 (2003–2004), Innst.O.nr.104 (2003–2004) og Besl.O.nr.104 (2003–2004). Odels- og lagtingsvedtak hhv. 14. og 17. juni 2004. Fremmet av Justis- og politidepartementet.</dd><dt class="refid">RefID</dt><dd class="refid">lov/2004-07-02-64</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig lov om prøveordning med lokaler for injeksjon av narkotika (sprøyteromsordning)<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTI/lov/2004-07-02-64" id="dokument"><h1>Midlertidig lov om prøveordning med lokaler for injeksjon av narkotika (sprøyteromsordning)</h1><article class="legalArticle" data-lovdata-URL="LTI/lov/2004-07-02-64/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Kongen kan som en prøveordning bestemme at det kan etableres lokaler for injeksjon av narkotika (sprøyteromsordning).</article></article><article class="legalArticle" data-lovdata-URL="LTI/lov/2004-07-02-64/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Den som med lovlig adgang til sprøyterommet<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">injiserer narkotika i et godkjent sprøyterom, eller</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">besitter en brukerdose narkotika til eget bruk i et godkjent sprøyterom eller tilstøtende venterom eller samtalerom, kan ikke straffes for dette etter legemiddelloven § 31, jf. § 24 første ledd.</article></article></li></ul></article></article><article class="legalArticle" data-lovdata-URL="LTI/lov/2004-07-02-64/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">En kommune som etablerer en godkjent sprøyteromsordning, kan føre register og behandle personopplysninger som nevnt i personopplysningsloven § 2 nr. 1 og 8 i den grad det er nødvendig for å oppfylle reglene gitt i eller i medhold av loven her.</article></article><article class="legalArticle" data-lovdata-URL="LTI/lov/2004-07-02-64/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">En avgjørelse om adgang til bruk av sprøyteromslokalene er ikke enkeltvedtak etter forvaltningsloven.</article><article class="legalP" id="paragraf-4-ledd-2">Har politiet mistanke om straffbar besittelse eller bruk av narkotika i sprøyteromslokalene, skal personalet uten hinder av taushetsplikten i forvaltningsloven §§ 13 til 13 e og på begjæring gi politiet opplysning om hvorvidt en identifisert person er registrert bruker av sprøyterommet eller ikke.</article></article><article class="legalArticle" data-lovdata-URL="LTI/lov/2004-07-02-64/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Fylkesmannen skal føre tilsyn med kommunens virksomhet etter denne loven og påse at virksomheten drives i samsvar med reglene gitt i eller i medhold av loven her.</article></article><article class="legalArticle" data-lovdata-URL="LTI/lov/2004-07-02-64/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Kongen kan gi nærmere bestemmelser om gjennomføringen av ordningen med sprøyterom, og kan blant annet bestemme<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">hvem ordningen skal gjelde for,</article></article></li><li data-li-identifier="b)" data-name="b)"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">ordninger for adgangsregulering,</article></article></li><li data-li-identifier="c)" data-name="c)"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">type og mengde narkotika som straffriheten skal omfatte,</article></article></li><li data-li-identifier="d)" data-name="d)"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">ordninger for kontroll av type og mengde narkotika en person har med seg inn i sprøyteromslokalene,</article></article></li><li data-li-identifier="e)" data-name="e)"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">hvilken adgang politiet skal ha til sprøyteromslokalene,</article></article></li><li data-li-identifier="f)" data-name="f)"><article class="listArticle" id="paragraf-6-ledd-1-punkt-6"><article class="legalP" id="paragraf-6-ledd-1-punkt-6-ledd-1">krav til personalet som har ansvar for sprøyteromslokalene,</article></article></li><li data-li-identifier="g)" data-name="g)"><article class="listArticle" id="paragraf-6-ledd-1-punkt-7"><article class="legalP" id="paragraf-6-ledd-1-punkt-7-ledd-1">hvordan personopplysninger i registeret kan behandles,</article></article></li><li data-li-identifier="h)" data-name="h)"><article class="listArticle" id="paragraf-6-ledd-1-punkt-8"><article class="legalP" id="paragraf-6-ledd-1-punkt-8-ledd-1">krav for å bli godkjent kommune for ordningen,</article></article></li><li data-li-identifier="i)" data-name="i)"><article class="listArticle" id="paragraf-6-ledd-1-punkt-9"><article class="legalP" id="paragraf-6-ledd-1-punkt-9-ledd-1">krav til internkontroll med ordningen,</article></article></li><li data-li-identifier="j)" data-name="j)"><article class="listArticle" id="paragraf-6-ledd-1-punkt-10"><article class="legalP" id="paragraf-6-ledd-1-punkt-10-ledd-1">plikt for kommunen til å avgi opplysninger av betydning for evalueringen av ordningen.</article></article></li></ul></article></article><article class="legalArticle" data-lovdata-URL="LTI/lov/2004-07-02-64/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Denne lov trer i kraft fra den tid Kongen bestemmer, og gjelder i tre år fra ikrafttredelsen.</article></article></main></body></html>