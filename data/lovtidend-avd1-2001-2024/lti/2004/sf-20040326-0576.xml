<!DOCTYPE html><html lang="no"><head><title>Instruks for Direktoratet for utviklingssamarbeid (NORAD).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-03-26-576</dd><dt class="dokid">DokumentID</dt><dd class="dokid">LTI/forskrift/2004-03-26-576</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 5 s 770</dd><dt class="dateInForce">I kraft fra</dt><dd class="dateInForce">2004-04-01</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">2004-03-30</dd><dt class="journalNumber">Journalnummer</dt><dd class="journalNumber">2004-0563</dd><dt class="titleShort">Korttittel</dt><dd class="titleShort">Instruks for NORAD</dd><dt class="title">Tittel</dt><dd class="title">Instruks for Direktoratet for utviklingssamarbeid (NORAD).</dd><dt class="miscInformation">Annet om dokumentet</dt><dd class="miscInformation">Fastsatt ved Kronprinsreg.res. 26. mars 2004. Fremmet av Utenriksdepartementet.</dd><dt class="refid">RefID</dt><dd class="refid">forskrift/2004-03-26-576</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Instruks for Direktoratet for utviklingssamarbeid (NORAD).<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li></ul></dd></dl></header><main class="documentBody" data-lovdata-URL="LTI/forskrift/2004-03-26-576" id="dokument"><h1>Instruks for Direktoratet for utviklingssamarbeid (NORAD).</h1><article class="legalArticle" data-lovdata-URL="LTI/forskrift/2004-03-26-576/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Direktoratet for utviklingssamarbeid (NORAD) er en fagetat underlagt Utenriksdepartementet (UD).</article></article><article class="legalArticle" data-lovdata-URL="LTI/forskrift/2004-03-26-576/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">NORAD har som hovedoppgave å:<ul class="defaultList"><li data-li-identifier="-" data-name="-"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">bistå Utenriksdepartementet og utenriksstasjonene med faglig rådgivning på det utviklingspolitiske området</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">bistå Utenriksdepartementet og utenriksstasjonene i arbeidet med kvalitetssikring av norsk utviklingssamarbeid</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">initiere og gjennomføre uavhengige evalueringer av utviklingssamarbeidet</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">forvalte tilskuddsordninger på utviklingsfeltet i henhold til årlig tildeling fra Utenriksdepartementet.</article></article></li></ul></article></article><article class="legalArticle" data-lovdata-URL="LTI/forskrift/2004-03-26-576/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Fagetaten NORAD er en integrert del av det forvaltningsmessige apparat for utviklingssamarbeidet. NORADs faglige tjenesteyting overfor Utenriksdepartementet og utenriksstasjonene forutsettes ivaretatt gjennom horisontalt samarbeid mellom berørte organisasjonsledd.</article><article class="legalP" id="paragraf-3-ledd-2">Direktoratets oppgaver skal utføres i tråd med regelverk, prinsipper, retningslinjer og instrukser som til enhver tid gjelder.</article></article><article class="legalArticle" data-lovdata-URL="LTI/forskrift/2004-03-26-576/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">NORAD ledes av en direktør som beskikkes av Kongen etter innstilling fra Utviklingsministeren.</article></article><article class="legalArticle" data-lovdata-URL="LTI/forskrift/2004-03-26-576/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">NORADs øvrige (faste og midlertidige) tjenestemenn tilsettes av NORADs Tilsettingsråd.</article></article><article class="legalArticle" data-lovdata-URL="LTI/forskrift/2004-03-26-576/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Følgende saker innenfor NORADs ansvarsområde, jf. § 2, skal legges frem for departementet:<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">Saker som reiser spørsmål av prinsipiell eller politisk art.</article></article></li><li data-li-identifier="b)" data-name="b)"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">Budsjettsaker, herunder bevilgningsforslag og spørsmål om endring av bevilgninger, forslag til opprettelse av nye stillinger eller fagområder, samt forslag til omdisponeringer utover de fullmakter NORAD er gitt til enhver tid.</article></article></li><li data-li-identifier="c)" data-name="c)"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">Årlig rapport om virksomheten med regnskapsoversikt.</article></article></li><li data-li-identifier="d)" data-name="d)"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">Saker som i følge § 7 ligger utenfor direktørens fullmakter.</article></article></li><li data-li-identifier="e)" data-name="e)"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">Andre saker etter departementets bestemmelse.</article></article></li></ul></article></article><article class="legalArticle" data-lovdata-URL="LTI/forskrift/2004-03-26-576/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Direktoratet disponerer de årlige bevilgninger i samsvar med budsjettforutsetningene og departementets nærmere bestemmelser.</article></article><article class="legalArticle" data-lovdata-URL="LTI/forskrift/2004-03-26-576/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" id="paragraf-8-ledd-1">Utenriksdepartementet gis fullmakt til å endre denne instruks.</article></article><article class="legalArticle" data-lovdata-URL="LTI/forskrift/2004-03-26-576/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" id="paragraf-9-ledd-1">Denne instruks trer i kraft 1. april 2004.</article><article class="legalP" id="paragraf-9-ledd-2">Samtidig oppheves tidligere instruks godkjent 1. januar 1995.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ikke kunngjort i Norsk Lovtidend.</article></footer></article></main></body></html>