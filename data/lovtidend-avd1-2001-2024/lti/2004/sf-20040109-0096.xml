<!DOCTYPE html><html lang="no"><head><title>Forskrift om endring i forskrift om feltstasjon og samlingsstasjon for kunstig sædoverføring hos rev.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-01-09-96</dd><dt class="dokid">DokumentID</dt><dd class="dokid">LTI/forskrift/2004-01-09-96</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 2 s 190</dd><dt class="dateInForce">I kraft fra</dt><dd class="dateInForce">2004-01-09</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-03-06-240</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§33</li><li>lov/2003-12-19-124/§36</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2004-01-22</dd><dt class="journalNumber">Journalnummer</dt><dd class="journalNumber">2004-0084</dd><dt class="titleShort">Korttittel</dt><dd class="titleShort">Endr. i kunstig sædoverføring hos rev</dd><dt class="title">Tittel</dt><dd class="title">Forskrift om endring i forskrift om feltstasjon og samlingsstasjon for kunstig sædoverføring hos rev.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 9. januar 2004 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790.</dd><dt class="refid">RefID</dt><dd class="refid">forskrift/2004-01-09-96</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om feltstasjon og samlingsstasjon for kunstig sædoverføring hos rev.<ul class="tocSubUl"><li>I<ul class="tocSubUl"><li>§ 8. Godkjenning og tilsyn</li><li>§ 9. Dispensasjon</li><li>§ 10. Straff</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-01-09-96" id="dokument"><h1>Forskrift om endring i forskrift om feltstasjon og samlingsstasjon for kunstig sædoverføring hos rev.</h1><section class="section" data-name="kapI" id="kapittel-1" data-lovdata-URL="LTI/forskrift/2004-01-09-96/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 6. mars 1995 nr. 240 om feltstasjon og samlingsstasjon for kunstig sædoverføring hos rev gjøres følgende endringer:</article> <article class="defaultP" margin-top="true">Forskriftens hjemmelsfelt skal lyde:</article><article class="legalP" id="kapittel-1-ledd-2">Fastsatt av Landbruksdepartementet 6. mars 1995 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790.</article> <article class="defaultP" margin-top="true">§ 3 skal lyde:</article><article class="legalP" id="kapittel-1-ledd-3">Ved etablering av en feltstasjon skal denne godkjennes av Mattilsynet. For at Mattilsynet skal kunne gi godkjenning, må stasjonen tilfredsstille kravene i § 4.</article><article class="legalP" id="kapittel-1-ledd-4">Feltstasjon skal ha en ansvarlig leder, og det lokale Mattilsynet skal underrettes om hvem dette er.</article><article class="legalP" id="kapittel-1-ledd-5">Hanndyr som skal brukes som donorer av sæd, skal være plassert på stasjonen før parringssesongen starter. Hvert dyr skal være kontrollert og godkjent av veterinær foran hver sesong. De skal ikke benyttes til naturlig parring mens de står på feltstasjonen.</article><article class="legalP" id="kapittel-1-ledd-6">Ved mistanke om smittsom sjukdom skal veterinær straks kontaktes.</article><article class="legalP" id="kapittel-1-ledd-7">Uvedkommende skal ikke ha adgang til stasjonen.</article><article class="legalP" id="kapittel-1-ledd-8">Mattilsynet kan trekke tilbake godkjenningen hvis anlegget ikke lenger tilfredsstiller kravene i denne forskrift.</article> <article class="defaultP" margin-top="true">§ 5 skal lyde:</article><article class="legalP" id="kapittel-1-ledd-9">Samlingsstasjonen og driften av denne skal godkjennes av Mattilsynet.</article><article class="legalP" id="kapittel-1-ledd-10">Samlingsstasjon skal ha en ansvarlig leder, og det lokale Mattilsynet skal underrettes om hvem dette er. Før parringssesongen starter, skal ansvarlig leder legge fram navneliste over de oppdrettere som planlegger å komme med dyr. Denne listen skal godkjennes av Mattilsynet. Kun de oppdrettere som står oppført på listen, kan bringe dyr til samlingsstasjonen. Dersom en oppdretter ønsker å få ført opp dyr på listen etter at parringssesongen er begynt, skal oppføringen godkjennes av Mattilsynet.</article><article class="legalP" id="kapittel-1-ledd-11">Alle dyr som bringes til en samlingsstasjon skal tilhøre det distrikt hvor samlingsstasjonen ligger. Mattilsynet kan dispensere fra dette kravet.</article><article class="legalP" id="kapittel-1-ledd-12">Oppdretterne skal legge fram skriftlig egenerklæring om dyras helsetilstand før dyra tas inn på samlingsstasjonen. Det skal også følge med veterinærattest som ikke er eldre enn 7 dager, hvor det går fram at dyra kommer fra farm som er fri for smittsom sjukdom. Ved alle senere besøk i samme avlssesong skal oppdretterne avgi skriftlig egenerklæring til stasjonens ansvarlige leder om helsetilstanden i egen farm.</article><article class="legalP" id="kapittel-1-ledd-13">Eier og inseminør skal påse at dyr som kommer inn på samlingsstasjon, ikke viser tegn på smittsom sjukdom. Dersom dyr viser tegn på smittsom sjukdom, skal de avvises og veterinær skal kontaktes.</article><article class="legalP" id="kapittel-1-ledd-14">Mattilsynet kan trekke tilbake godkjenningen hvis samlingsstasjonen ikke lenger tilfredsstiller kravene i denne forskrift.</article> <article class="defaultP" margin-top="true">§ 7 andre ledd skal lyde:</article><article class="legalP" id="kapittel-1-ledd-15">Mattilsynet kan tillate at enkelte hanndyr fra andre farmer innen området står fast oppstallet på samlingsstasjonen i parringssesongen. Før disse tas inn, må det framlegges veterinærattest som ikke er eldre enn 7 dager.</article> <article class="defaultP" margin-top="true">§ 8, § 9 og § 10 skal lyde:</article><article class="futureLegalArticle" data-name="§8" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Godkjenning og tilsyn</span></span><article class="legalP" id="kapittel-1-foreslåttparagraf-1-ledd-1">Feltstasjon og samlingsstasjon skal hvert år før parringssesongen starter, godkjennes av Mattilsynet.</article><article class="legalP" id="kapittel-1-foreslåttparagraf-1-ledd-2">Mattilsynet skal, i den utstrekning det finnes nødvendig, føre tilsyn med virksomheten gjennom parringssesongen.</article></article><article class="futureLegalArticle" data-name="§9" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Dispensasjon</span></span><article class="legalP" id="kapittel-1-foreslåttparagraf-2-ledd-1">Mattilsynet kan i særlige tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="futureLegalArticle" data-name="§10" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-3-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til matloven § 28.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-01-09-96/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>