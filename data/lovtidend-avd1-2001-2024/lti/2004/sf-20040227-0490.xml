<!DOCTYPE html><html lang="no"><head><title>Forskrift om brannfarlig eller trykksatt stoff.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-02-27-490</dd><dt class="dokid">DokumentID</dt><dd class="dokid">LTI/forskrift/2004-02-27-490</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 4 s 684</dd><dt class="dateInForce">I kraft fra</dt><dd class="dateInForce">2004-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1953-04-20-3472</li><li>forskrift/1993-02-11-99</li><li>forskrift/1993-02-11-100</li><li>forskrift/1996-07-16-725</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2002-06-14-20/§5</li><li>lov/2002-06-14-20/§6</li><li>lov/2002-06-14-20/§22</li><li>lov/2002-06-14-20/§26</li><li>lov/2002-06-14-20/§27</li><li>lov/2002-06-14-20/§43</li><li>forskrift/2003-09-01-1161</li></ul></dd><dt class="dateOfPublication">Kunngjort</dt><dd class="dateOfPublication">2004-03-12</dd><dt class="journalNumber">Journalnummer</dt><dd class="journalNumber">2004-0475</dd><dt class="titleShort">Korttittel</dt><dd class="titleShort">Forskrift om brannfarlig eller trykksatt stoff</dd><dt class="title">Tittel</dt><dd class="title">Forskrift om brannfarlig eller trykksatt stoff.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for samfunnssikkerhet og beredskap 27. februar 2004 med hjemmel i lov 14. juni 2002 nr. 20 om vern mot brann, eksplosjon og ulykker med farlige stoffer og om brannvesenets redningsoppgaver (brann- og eksplosjonsvernloven) § 5, § 6, § 22, § 26, § 27 og § 43 bokstav a og b, jf. delegeringsvedtak 1. september 2003 nr. 1161. Jf. EØS-avtalen vedlegg II kap. XIX nr. 1 (direktiv 98/34/EF).</dd><dt class="refid">RefID</dt><dd class="refid">forskrift/2004-02-27-490</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om brannfarlig eller trykksatt stoff.<ul class="tocSubUl"><li>Kapittel 1. Innledende bestemmelser<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Pliktsubjekt</li><li>§ 4. Definisjoner og forklaringer</li></ul></li><li>Kapittel 2. Alminnelige bestemmelser<ul class="tocSubUl"><li>§ 5. Krav til aktsomhet</li><li>§ 6. Krav til utstyr og anlegg</li><li>§ 7. Merking av utstyr og anlegg</li><li>§ 8. Kontroll</li><li>§ 9. Vurdering av anleggets risiko</li><li>§ 10. Samarbeid mellom nabovirksomheter og -anlegg</li><li>§ 11. Dokumentasjon</li><li>§ 12. Søknad og melding</li></ul></li><li>Kapittel 3. Krav til plassering og utforming av bygning og anlegg for håndtering av brannfarlig eller trykksatt stoff<ul class="tocSubUl"><li>§ 13. Plassering, utforming og arealmessige begrensninger</li><li>§ 14. Bygg- og anleggstekniske forhold</li><li>§ 15. Særlig om prosessmessig håndtering</li><li>§ 16. Brannfarlig gass, utstyr, apparat og krav til installatør</li><li>§ 17. Elektriske installasjoner</li></ul></li><li>Kapittel 4. Krav til utstyr og anlegg under drift<ul class="tocSubUl"><li>§ 18. Drift og vedlikehold</li><li>§ 19. Systematisk tilstandskontroll</li><li>§ 20. Forebyggende tiltak og beredskap</li><li>§ 21. Fylling, tømming og omtapping</li><li>§ 22. Endring av utstyr og anlegg i driftsfasen</li><li>§ 23. Varsling og uhellsrapportering</li><li>§ 24. Opphør</li></ul></li><li>Kapittel 5. Avsluttende bestemmelser<ul class="tocSubUl"><li>§ 25. Fravik</li><li>§ 26. Tilsynsmyndighet</li><li>§ 27. Klage</li><li>§ 28. Reaksjonsmidler</li><li>§ 29. Ikrafttredelse og overgangsbestemmelser</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2004-02-27-490" id="dokument"><h1>Forskrift om brannfarlig eller trykksatt stoff.</h1><section class="section" data-name="kap1" id="kapittel-1" data-lovdata-URL="LTI/forskrift/2004-02-27-490/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="LTI/forskrift/2004-02-27-490/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriften skal sikre at håndtering av brannfarlig eller trykksatt stoff skjer på en slik måte at risikoen for brann, eksplosjon, uhell og ulykker er redusert til et nivå som med rimelighet kan oppnås.</article></article><article class="legalArticle" data-lovdata-URL="LTI/forskrift/2004-02-27-490/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften regulerer håndtering av brannfarlig eller trykksatt stoff.</article><article class="legalP" id="kapittel-1-paragraf-2-ledd-2">Forskriften regulerer også konstruksjon, produksjon, plassering, montering, bruk og vedlikehold av utstyr og anlegg som benyttes ved håndtering av brannfarlig eller trykksatt stoff.</article><article class="legalP" id="kapittel-1-paragraf-2-ledd-3">Unntatt fra forskriften er konstruksjon, produksjon og samsvarsvurdering av utstyr og enheter som faller inn under:<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-2-ledd-3-punkt-1"><article class="legalP" id="kapittel-1-paragraf-2-ledd-3-punkt-1-ledd-1">forskrift om trykkpåkjent utstyr</article></article></li><li data-li-identifier="b." data-name="b."><article class="listArticle" id="kapittel-1-paragraf-2-ledd-3-punkt-2"><article class="legalP" id="kapittel-1-paragraf-2-ledd-3-punkt-2-ledd-1">forskrift om enkle trykkbeholdere</article></article></li><li data-li-identifier="c." data-name="c."><article class="listArticle" id="kapittel-1-paragraf-2-ledd-3-punkt-3"><article class="legalP" id="kapittel-1-paragraf-2-ledd-3-punkt-3-ledd-1">forskrift om transport av farlig gods på veg og jernbane</article></article></li><li data-li-identifier="d." data-name="d."><article class="listArticle" id="kapittel-1-paragraf-2-ledd-3-punkt-4"><article class="legalP" id="kapittel-1-paragraf-2-ledd-3-punkt-4-ledd-1">forskrift om transportabelt trykkutstyr for farlig gods</article></article></li><li data-li-identifier="e." data-name="e."><article class="listArticle" id="kapittel-1-paragraf-2-ledd-3-punkt-5"><article class="legalP" id="kapittel-1-paragraf-2-ledd-3-punkt-5-ledd-1">forskrift om transport av petroleum i rørledning over land</article></article></li><li data-li-identifier="f." data-name="f."><article class="listArticle" id="kapittel-1-paragraf-2-ledd-3-punkt-6"><article class="legalP" id="kapittel-1-paragraf-2-ledd-3-punkt-6-ledd-1">forskrift om utstyr og sikkerhetssystem til bruk i eksplosjonsfarlig område.</article></article></li></ul></article><article class="legalP" id="kapittel-1-paragraf-2-ledd-4">Forskriften gjelder også på Svalbard.</article></article><article class="legalArticle" data-lovdata-URL="LTI/forskrift/2004-02-27-490/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Pliktsubjekt</span></h3><article class="legalP" id="kapittel-1-paragraf-3-ledd-1">Virksomheter og privatpersoner som i egenskap av eier eller bruker håndterer brannfarlig eller trykksatt stoff og tilhørende utstyr og anlegg plikter å oppfylle forskriftens krav.</article><article class="legalP" id="kapittel-1-paragraf-3-ledd-2">Virksomheter og privatpersoner som utfører tjenester som omfattes av forskriften plikter å oppfylle de bestemmelser som gjelder for slike tjenester.</article><article class="legalP" id="kapittel-1-paragraf-3-ledd-3">Enhver plikter å oppfylle forskriftens krav til generell aktsomhet.</article></article><article class="legalArticle" data-lovdata-URL="LTI/forskrift/2004-02-27-490/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Definisjoner og forklaringer</span></h3><article class="legalP" id="kapittel-1-paragraf-4-ledd-1">I forskriften skal følgende uttrykk forstås slik:</article> <article class="defaultP" margin-top="true"><i>Anerkjent norm:</i> Standard, veiledning mv. som er internasjonalt og/eller nasjonalt anerkjent innenfor et fagområde.</article> <article class="defaultP" margin-top="true"><i>Arealdisponeringsplan:</i> Oversikt som viser planlagt plassering av utstyr og anlegg, atkomstveier, internt trafikkmønster og inngjerding.</article> <article class="defaultP" margin-top="true"><i>Brannfarlig stoff:</i> Fast, flytende eller gassformig stoff, stoffblanding, samt stoff som forekommer i kombinasjoner av slike tilstander, som i kraft av sitt flammepunkt, kontakt med andre stoffer, trykk, temperatur eller andre kjemiske egenskaper representerer en fare for brann.</article> <article class="defaultP" margin-top="true"><i>Brannfarlig vare:</i><ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-4-ledd-1-punkt-1"><article class="legalP" id="kapittel-1-paragraf-4-ledd-1-punkt-1-ledd-1"><i>Brannfarlig væske</i> – vare i flytende eller halvfast form som har et flammepunkt ved høyst +55 °C samt – uansett flammepunkt – motorbrensel og fyringsolje</article></article></li><li data-li-identifier="b." data-name="b."><article class="listArticle" id="kapittel-1-paragraf-4-ledd-1-punkt-2"><article class="legalP" id="kapittel-1-paragraf-4-ledd-1-punkt-2-ledd-1"><i>Brannfarlig gass</i> – gass som etter antennelse kan forbrenne i luft.</article></article></li></ul></article> <article class="defaultP" margin-top="true"><i>Bruker:</i> Den som i egenskap av eier, eller i henhold til avtale med eier har total eller partiell bruksrett og har tiltrådt bruksretten.</article> <article class="defaultP" margin-top="true"><i>Håndtering:</i> Omgang med brannfarlig eller trykksatt stoff slik som tilvirkning, oppbevaring, behandling, transport, lasting, lossing og bruk.</article> <article class="defaultP" margin-top="true"><i>Områdeklassifisering:</i> Klassifisering og inndeling av anlegget i eksplosjonsfarlige og ikke-eksplosjonsfarlige områder.</article> <article class="defaultP" margin-top="true"><i>Risiko:</i> Uttrykk for den fare som uønskede hendelser representerer for mennesker, miljø eller materielle verdier. Risikoen uttrykkes ved sannsynligheten for og konsekvensene av de uønskede hendelsene.</article> <article class="defaultP" margin-top="true"><i>Risikoanalyse:</i> Systematisk fremgangsmåte for å beskrive og/eller beregne risiko. Risikoanalysen utføres ved kartlegging av uønskede hendelser, og årsaker til og konsekvenser av disse.</article> <article class="defaultP" margin-top="true"><i>Risikovurdering:</i> Sammenligning av resultater fra risikoanalyse med akseptkriterier for risiko og andre beslutningskriterier.</article> <article class="defaultP" margin-top="true"><i>Trykksatt stoff:</i> Annet fast, flytende eller gassformig stoff eller stoffblanding enn brann- og eksplosjonsfarlig stoff, som er under trykk, og som derved kan representere en fare ved ukontrollert utslipp.</article> <article class="defaultP" margin-top="true"><i>Ulykkeshendelse:</i> Ukontrollert hendelse som har medført eller kan medføre tap av menneskeliv, personskader, skade på miljø eller tap av økonomiske verdier.</article> <article class="defaultP" margin-top="true"><i>Virksomhet:</i> Ethvert offentlig og privat foretak uansett om foretaket er etablert med henblikk på forretningsmessig fortjeneste eller ikke.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2004-02-27-490/KAPITTEL_2"><h2>Kapittel 2. Alminnelige bestemmelser</h2><article class="legalArticle" data-lovdata-URL="LTI/forskrift/2004-02-27-490/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Krav til aktsomhet</span></h3><article class="legalP" id="kapittel-2-paragraf-1-ledd-1">Enhver som håndterer eller oppholder seg i nærheten av anlegg eller område hvor brannfarlig eller trykksatt stoff håndteres skal vise aktsomhet og foreta det som er nødvendig for å forebygge fare for brann eller eksplosjon.</article><article class="legalP" id="kapittel-2-paragraf-1-ledd-2">Det skal være ryddig og ikke finnes unødvendig brennbart materiale på sted der brannfarlig eller trykksatt stoff håndteres.</article></article><article class="legalArticle" data-lovdata-URL="LTI/forskrift/2004-02-27-490/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Krav til utstyr og anlegg</span></h3><article class="legalP" id="kapittel-2-paragraf-2-ledd-1">Trykkpåkjent utstyr og enheter skal konstrueres, produseres, utstyres og utføres fagmessig i samsvar med kravene i forskrift om trykkpåkjent utstyr, med unntak av kravet om CE-merking.</article><article class="legalP" id="kapittel-2-paragraf-2-ledd-2">Annet utstyr og anlegg skal konstrueres, produseres, utstyres og utføres fagmessig i samsvar med anerkjente normer for å oppnå tilstrekkelig sikkerhet ved alle påregnelige driftsforhold. Det skal tas særlig hensyn til de mekaniske belastninger, temperaturforhold og miljøpåvirkninger som kan oppstå under bruk.</article><article class="legalP" id="kapittel-2-paragraf-2-ledd-3">Utstyr og anlegg som er produsert og kontrollert i overensstemmelse med regelverk som Norge gjennom internasjonal avtale er forpliktet til å følge anses godkjent i henhold til forskriften.</article></article><article class="legalArticle" data-lovdata-URL="LTI/forskrift/2004-02-27-490/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Merking av utstyr og anlegg</span></h3><article class="legalP" id="kapittel-2-paragraf-3-ledd-1">Utstyr skal ha varig identifikasjonsmerking dersom dette er nødvendig for sikker drift.</article><article class="legalP" id="kapittel-2-paragraf-3-ledd-2">Der hvor brannfarlig eller trykksatt stoff forekommer skal det opplyses om faren for brann, eksplosjon eller annen ulykke.</article><article class="legalP" id="kapittel-2-paragraf-3-ledd-3">Det skal være oppslag med forbud mot røyking og bruk av åpen ild eller andre tennkilder ved anlegg og i rom hvor det håndteres brannfarlig eller trykksatt stoff under slike forhold at brann eller eksplosjon lett kan oppstå.</article><article class="legalP" id="kapittel-2-paragraf-3-ledd-4">Nedgravde rør skal normalt markeres varig og tydelig.</article></article><article class="legalArticle" data-lovdata-URL="LTI/forskrift/2004-02-27-490/§8" data-name="§8" id="kapittel-2-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Kontroll</span></h3><article class="legalP" id="kapittel-2-paragraf-4-ledd-1">Ved konstruksjon, bygging og installasjon av utstyr og anlegg skal det gjennomføres kontroll for å påse at utstyr og anlegg er formålstjenlig og sikkert. Dette gjelder både nytt og brukt utstyr. Kontrollen skal dokumenteres.</article><article class="legalP" id="kapittel-2-paragraf-4-ledd-2">Den som utfører kontroll skal være tilstrekkelig uavhengig og ha kunnskaper og erfaring med aktuelle kontrollmetoder for å kunne gjennomføre og vurdere resultatet av kontrollen. Kvalifikasjonene til den som utfører kontrollen skal være dokumentert.</article></article><article class="legalArticle" data-lovdata-URL="LTI/forskrift/2004-02-27-490/§9" data-name="§9" id="kapittel-2-paragraf-5"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Vurdering av anleggets risiko</span></h3><article class="legalP" id="kapittel-2-paragraf-5-ledd-1">Eier eller bruker av anlegget skal gjennom en risikoanalyse identifisere de ulykkeshendelser som kan oppstå og de konsekvenser dette kan få for liv, helse, miljø og materielle verdier.</article><article class="legalP" id="kapittel-2-paragraf-5-ledd-2">Analysen skal danne grunnlaget for en vurdering av de tiltak som må iverksettes for å avverge eller begrense konsekvenser ved eventuelle ulykkeshendelser.</article></article><article class="legalArticle" data-lovdata-URL="LTI/forskrift/2004-02-27-490/§10" data-name="§10" id="kapittel-2-paragraf-6"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Samarbeid mellom nabovirksomheter og -anlegg</span></h3><article class="legalP" id="kapittel-2-paragraf-6-ledd-1">Nabovirksomheter og -anlegg som innen et geografisk avgrenset område hver for seg håndterer farlig stoff som omfattes av brann- og eksplosjonsvernloven, skal utveksle informasjon slik at de til enhver tid har full oversikt over de mengder farlig stoff som håndteres.</article><article class="legalP" id="kapittel-2-paragraf-6-ledd-2">Slike virksomheter og anlegg skal samordne tiltak slik at sikkerhet og beredskap blir ivaretatt på en forsvarlig måte.</article></article><article class="legalArticle" data-lovdata-URL="LTI/forskrift/2004-02-27-490/§11" data-name="§11" id="kapittel-2-paragraf-7"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Dokumentasjon</span></h3><article class="legalP" id="kapittel-2-paragraf-7-ledd-1">Eier eller bruker skal til enhver tid kunne dokumentere at forskriftens krav tilfredsstilles.</article><article class="legalP" id="kapittel-2-paragraf-7-ledd-2">Dokumentasjonen skal ajourføres og opprettholdes for hele utstyrets og anleggets levetid.</article></article><article class="legalArticle" data-lovdata-URL="LTI/forskrift/2004-02-27-490/§12" data-name="§12" id="kapittel-2-paragraf-8"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Søknad og melding</span></h3><article class="legalP" id="kapittel-2-paragraf-8-ledd-1">Bruker som vil oppbevare, tilvirke eller bearbeide brannfarlig vare, eller bruke slik vare til tilvirkning og bearbeiding av annen vare må ha tillatelse i henhold til forskrift om brannfarlig vare dersom mengden brannfarlig vare overstiger det som kan oppbevares uten tillatelse.</article><article class="legalP" id="kapittel-2-paragraf-8-ledd-2">Bruker som benytter kjeler som er beregnet for produksjon av damp eller hetvann med temperatur over 110 °C, og hvor produktet av trykk i bar og volum i liter er større enn 3000 og hvor trykket er større enn 0,5 bar overtrykk og volumet er større enn 100 liter skal sende melding til kommunen og sentral tilsynsmyndighet. Kjelens ytelse skal oppgis i meldingen.</article><article class="legalP" id="kapittel-2-paragraf-8-ledd-3">Bruker som benytter innretninger og anlegg som alene eller sammenkoblet inneholder mer enn 400 liter klor, 1000 liter svoveldioksid eller 1000 liter ammoniakk skal sende melding til sentral tilsynsmyndighet, med angivelse av oppbevart volum.</article><article class="legalP" id="kapittel-2-paragraf-8-ledd-4">For å forebygge fare for brann, eksplosjon eller ulykke kan det fastsettes særlige vilkår for tillatelsen. Selv om de farlige stoffene kan håndteres uten tillatelse kan det fastsettes nærmere vilkår, begrensninger eller forbud knyttet til håndteringen dersom forholdene på stedet finnes å medføre særlig fare for brann eller eksplosjon.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2004-02-27-490/KAPITTEL_3"><h2>Kapittel 3. Krav til plassering og utforming av bygning og anlegg for håndtering av brannfarlig eller trykksatt stoff</h2><article class="legalArticle" data-lovdata-URL="LTI/forskrift/2004-02-27-490/§13" data-name="§13" id="kapittel-3-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Plassering, utforming og arealmessige begrensninger</span></h3><article class="legalP" id="kapittel-3-paragraf-1-ledd-1">Bygningstekniske brannverntiltak og andre sikringstiltak samt plassering av utstyr og anlegg skal planlegges og gjennomføres på en slik måte at risikoen for brann, eksplosjon eller andre utilsiktede hendelser er redusert til et nivå som med rimelighet kan oppnås, og slik at tilgrensende utstyrs- og anleggsenheter og omgivelsene er tilfredsstillende sikret.</article><article class="legalP" id="kapittel-3-paragraf-1-ledd-2">Dersom risikoanalysen etter § 9 tilsier at det må etableres arealmessige begrensninger (sikringsfelt) i området rundt anlegg og utstyr må eier/bruker fremlegge forslag om sikringsfeltets utstrekning og aktuelle rådighetsbegrensninger for sentral tilsynsmyndighet.</article><article class="legalP" id="kapittel-3-paragraf-1-ledd-3">Med grunnlag i risikoanalysen skal det utarbeides en arealdisponeringsplan. Risikoanalysen og arealdisponeringsplanen skal legges til grunn ved plassering og utforming av utstyr og anlegg.</article><article class="legalP" id="kapittel-3-paragraf-1-ledd-4">Utførelse og oppstilling av utstyr og anlegg for brannfarlig eller trykksatt stoff skal være slik at det er tilstrekkelig atkomst for å kunne utføre kontroll, vedlikehold og reparasjoner.</article></article><article class="legalArticle" data-lovdata-URL="LTI/forskrift/2004-02-27-490/§14" data-name="§14" id="kapittel-3-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Bygg- og anleggstekniske forhold</span></h3><article class="legalP" id="kapittel-3-paragraf-2-ledd-1">Utstyr og anlegg der brannfarlig eller trykksatt stoff håndteres, skal ha bærende konstruksjoner som er dimensjonert og utformet slik at eskalering av uhell unngås. Behov for ytterligere sikringstiltak for å hindre at utstyr eller anlegg svikter og derved øker omfanget av ulykkeshendelser skal vurderes.</article><article class="legalP" id="kapittel-3-paragraf-2-ledd-2">Ved dimensjonering av bygning skal det tas hensyn til plassering av rom for brannfarlig eller trykksatt stoff i forhold til øvrige aktiviteter i bygningen. Utvendige og innvendige trykklaster i bygning skal beregnes ut fra fastlagt dimensjonerende ulykkeshendelse basert på gjennomført risikoanalyse.</article><article class="legalP" id="kapittel-3-paragraf-2-ledd-3">Bygning der brannfarlig eller trykksatt stoff håndteres skal ha effektiv ventilasjon som sikrer mot helse- og brannrisiko.</article><article class="legalP" id="kapittel-3-paragraf-2-ledd-4">Bygning som grenser til områder der brannfarlig eller trykksatt stoff håndteres skal sikres mot at farlig atmosfære kan trenge inn.</article><article class="legalP" id="kapittel-3-paragraf-2-ledd-5">I byggverk hvor det håndteres brannfarlig eller trykksatt stoff skal det være rømningsveier som til enhver tid dekker behovet for rask og sikker rømning. Rømningsveiene skal minst tilfredsstille krav gitt i eller i medhold av plan- og bygningsloven.</article></article><article class="legalArticle" data-lovdata-URL="LTI/forskrift/2004-02-27-490/§15" data-name="§15" id="kapittel-3-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Særlig om prosessmessig håndtering</span></h3><article class="legalP" id="kapittel-3-paragraf-3-ledd-1">Ved valg av prosess skal det sikkerhetsmessig beste alternativet velges på bakgrunn av gjennomført risikoanalyse av de aktuelle prosessalternativer. Utstyr og anlegg som prosesserer brannfarlig eller trykksatt stoff skal utstyres med anordninger som skal ivareta regulering og sikring av prosesser slik at uønskede hendelser ikke oppstår.</article><article class="legalP" id="kapittel-3-paragraf-3-ledd-2">Reguleringssystem skal installeres for å holde de prosessvariable innenfor fastsatte grenser slik at tilfredstillende driftsforhold oppnås.</article><article class="legalP" id="kapittel-3-paragraf-3-ledd-3">Prosessikringssystem/nødavstengningssystem skal installeres for å detektere unormale tilstander i prosessen og sørge for at unormale tilstander ikke utvikler seg til faresituasjoner. Systemet skal hindre eller begrense konsekvenser av lekkasje/utslipp og eliminere potensielle tennkilder.</article><article class="legalP" id="kapittel-3-paragraf-3-ledd-4">Det skal installeres uavbrutt nødstrømsystem for sikkerhetssystemer og annet viktig utstyr som må være i funksjon lang nok tid til at anlegget kan kjøres sikkert ned, eller til at feilen kan rettes.</article><article class="legalP" id="kapittel-3-paragraf-3-ledd-5">Trykkavlastningssystem skal installeres for anlegg hvor det er nødvendig å hindre at anlegg og utstyr utsettes for trykk (inklusiv vakuum) som går ut over tillatt maksimaltrykk. Systemet skal lede bort brannfarlig eller trykksatt stoff fra prosessen på en kontrollert måte.</article><article class="legalP" id="kapittel-3-paragraf-3-ledd-6">Dreneringssystem skal installeres i anlegg hvor det kan bli nødvendig å lede bort væske på en kontrollert måte.</article></article><article class="legalArticle" data-lovdata-URL="LTI/forskrift/2004-02-27-490/§16" data-name="§16" id="kapittel-3-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Brannfarlig gass, utstyr, apparat og krav til installatør</span></h3><article class="legalP" id="kapittel-3-paragraf-4-ledd-1">Brannfarlig gass som skal til forbruker skal være tilsatt luktstoff.</article><article class="legalP" id="kapittel-3-paragraf-4-ledd-2">Det skal normalt ikke føres brannfarlig gass i væskefase i rør inn i bygning.</article><article class="legalP" id="kapittel-3-paragraf-4-ledd-3">Det skal ikke føres brannfarlig gass med uredusert trykk inn i bolig eller publikumsanlegg.</article><article class="legalP" id="kapittel-3-paragraf-4-ledd-4">Gassanlegg skal være utstyrt med et tilstrekkelig antall stenge- og sikkerhetsventiler hensiktsmessig plassert.</article><article class="legalP" id="kapittel-3-paragraf-4-ledd-5">Gassrør skal være av egnet materiale og beskyttet mot fysiske påvirkninger. Gassrør skal være kontrollerbare.</article><article class="legalP" id="kapittel-3-paragraf-4-ledd-6">Apparat skal monteres med en avstand til brennbart materiale som ikke påfører brennbart materiale høyere temperatur enn 80 °C.</article><article class="legalP" id="kapittel-3-paragraf-4-ledd-7">For å sikre at gassanlegg i boliger og publikumsanlegg blir montert fagmessig og betryggende skal fastmontert gassforbrukende utstyr, røropplegg og beholdere være installert av montør som har dokumentert kompetanse. Montering av enkle gassinstallasjoner på fritidseiendom er unntatt fra dette kravet.</article></article><article class="legalArticle" data-lovdata-URL="LTI/forskrift/2004-02-27-490/§17" data-name="§17" id="kapittel-3-paragraf-5"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Elektriske installasjoner</span></h3><article class="legalP" id="kapittel-3-paragraf-5-ledd-1">Områder der eksplosiv atmosfære kan være tilstede skal områdeklassifiseres. Elektrisk utstyr og installasjoner skal være i samsvar med områdeklassifiseringen.</article><article class="legalP" id="kapittel-3-paragraf-5-ledd-2">Det skal installeres et jordingssystem for å hindre statisk elektrisitet i forbindelse med eksplosiv atmosfære.</article><article class="legalP" id="kapittel-3-paragraf-5-ledd-3">System for lynavledning skal vurderes.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2004-02-27-490/KAPITTEL_4"><h2>Kapittel 4. Krav til utstyr og anlegg under drift</h2><article class="legalArticle" data-lovdata-URL="LTI/forskrift/2004-02-27-490/§18" data-name="§18" id="kapittel-4-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Drift og vedlikehold</span></h3><article class="legalP" id="kapittel-4-paragraf-1-ledd-1">Eier og bruker skal sørge for at utstyr og anlegg drives og vedlikeholdes på en forsvarlig måte og i samsvar med de forutsetninger som ligger til grunn for sikkerhetsmessig betryggende håndtering av brannfarlig eller trykksatt stoff. Det skal foreligge drifts-, vedlikeholds- og sikkerhetsinstrukser tilpasset utstyrets og anleggets driftsbetingelser.</article><article class="legalP" id="kapittel-4-paragraf-1-ledd-2">Det skal foreligge et system for utarbeidelse av arbeidstillatelser for arbeidet som utføres.</article><article class="legalP" id="kapittel-4-paragraf-1-ledd-3">Den som håndterer utstyr og anlegg med brannfarlig eller trykksatt stoff skal ha tilstrekkelige kvalifikasjoner for å imøtekomme krav til sikker drift og vedlikehold.</article><article class="legalP" id="kapittel-4-paragraf-1-ledd-4">Den som skal betjene kjelanlegg med ytelse over kriterier fastsatt av sentral tilsynsmyndighet skal ha særskilt kompetansebevis.</article></article><article class="legalArticle" data-lovdata-URL="LTI/forskrift/2004-02-27-490/§19" data-name="§19" id="kapittel-4-paragraf-2"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Systematisk tilstandskontroll</span></h3><article class="legalP" id="kapittel-4-paragraf-2-ledd-1">Eier og bruker skal sørge for at utstyr og anlegg underlegges systematisk tilstandskontroll for å påse at den tekniske tilstand er tilfredsstillende. Hyppighet og omfang av tilstandskontrollen må tilpasses utstyrets og anleggets driftsbetingelser.</article><article class="legalP" id="kapittel-4-paragraf-2-ledd-2">Den som utfører kontroll skal ha tilstrekkelig uavhengighet og ha kunnskaper og erfaring med aktuelle kontrollmetoder for å kunne gjennomføre og vurdere resultatet av kontrollen. Kvalifikasjonene til den som utfører kontrollen skal være dokumentert.</article></article><article class="legalArticle" data-lovdata-URL="LTI/forskrift/2004-02-27-490/§20" data-name="§20" id="kapittel-4-paragraf-3"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Forebyggende tiltak og beredskap</span></h3><article class="legalP" id="kapittel-4-paragraf-3-ledd-1">Eier og bruker skal sørge for at forebyggende tiltak mot brann, eksplosjon og andre ulykkeshendelser planlegges og gjennomføres.</article><article class="legalP" id="kapittel-4-paragraf-3-ledd-2">I virksomhet skal det utarbeides en beredskapsplan som skal sikre at virksomheten er i stand til å håndtere uhell og ulykker som kan inntreffe. Beredskapsplanen skal redegjøre for ansvars- og oppgavefordeling under innsats ved ulykker og andre uønskede hendelser, og inneholde alarmerings-, rømnings-, rednings- og slokkeinstrukser. Beredskapsplanen skal samordnes med offentlige beredskapsplaner slik at det kan etableres et samarbeid med berørte lokale myndigheter.</article></article><article class="legalArticle" data-lovdata-URL="LTI/forskrift/2004-02-27-490/§21" data-name="§21" id="kapittel-4-paragraf-4"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Fylling, tømming og omtapping</span></h3><article class="legalP" id="kapittel-4-paragraf-4-ledd-1">Fylling, tømming og omtapping av brannfarlig eller trykksatt stoff skal foregå på en forsvarlig måte.</article><article class="legalP" id="kapittel-4-paragraf-4-ledd-2">Nødvendige prosedyrer skal utarbeides.</article><article class="legalP" id="kapittel-4-paragraf-4-ledd-3">Operatørene skal ha gjennomgått nødvendig opplæring.</article><article class="legalP" id="kapittel-4-paragraf-4-ledd-4">Beholder må ikke fylles med mer brannfarlig eller trykksatt stoff enn det den er bestemt for.</article></article><article class="legalArticle" data-lovdata-URL="LTI/forskrift/2004-02-27-490/§22" data-name="§22" id="kapittel-4-paragraf-5"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Endring av utstyr og anlegg i driftsfasen</span></h3><article class="legalP" id="kapittel-4-paragraf-5-ledd-1">Eier og bruker skal utarbeide prosedyrer for ombygging/endring av eksisterende anlegg. Prosedyren skal omfatte en risikovurdering av ombyggingen/endringen, og dens innvirkning på anlegget for øvrig.</article><article class="legalP" id="kapittel-4-paragraf-5-ledd-2">Når nytt utstyr eller anlegg bygges i tilknytning til eksisterende anlegg, skal det utarbeides prosedyrer som sikrer at drift av eksisterende anlegg kan pågå uten fare for uhell i ombygningsperioden.</article><article class="legalP" id="kapittel-4-paragraf-5-ledd-3">Når det foretas endringer eller reparasjoner som har sikkerhetsmessige konsekvenser skal det utføres kontroll for å fastslå at anlegget tilfredsstiller gjeldende regelverk. Kravene i § 8 til den som skal utføre kontrollen gjelder tilsvarende.</article></article><article class="legalArticle" data-lovdata-URL="LTI/forskrift/2004-02-27-490/§23" data-name="§23" id="kapittel-4-paragraf-6"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Varsling og uhellsrapportering</span></h3><article class="legalP" id="kapittel-4-paragraf-6-ledd-1">Større ulykker i tilknytning til utstyr og anlegg for brannfarlig eller trykksatt stoff skal meldes til sentral tilsynsmyndighet så snart som mulig.</article><article class="legalP" id="kapittel-4-paragraf-6-ledd-2">Virksomheter som håndterer brannfarlig eller trykksatt stoff skal etablere et system for registrering av ulykker, alvorlige uhell og tilløp til hendelser som kunne ha ført til en ulykke eller alvorlig uhell, og rapportere slike hendelser til sentral tilsynsmyndighet. Rapporten skal inneholde en analyse av årsaken til hendelsen og opplyse om hvilke tiltak virksomheten vil iverksette for å forhindre slike hendelser i fremtiden.</article></article><article class="legalArticle" data-lovdata-URL="LTI/forskrift/2004-02-27-490/§24" data-name="§24" id="kapittel-4-paragraf-7"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Opphør</span></h3><article class="legalP" id="kapittel-4-paragraf-7-ledd-1">Eier og bruker skal sørge for at utstyr og anlegg som ikke lenger er i drift, fjernes eller sikres permanent mot fornyet idriftsettelse, eller vedlikeholdes som om det var i ordinær drift. Vedlikeholdet skal omfatte planlagt tilstandskontroll.</article><article class="legalP" id="kapittel-4-paragraf-7-ledd-2">For utstyr og anlegg som midlertidig er satt ut av drift, kan tilsynsmyndighetene akseptere en hensiktsmessig konservering og begrenset vedlikehold hvis utstyret ikke representerer noen fare. Før utstyr og anlegg tas i bruk igjen, skal det utføres ny tilstandskontroll.</article><article class="legalP" id="kapittel-4-paragraf-7-ledd-3">Når utstyr og anlegg som faller inn under § 12 fjernes, skal melding om dette gis til tilsynsmyndigheten.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2004-02-27-490/KAPITTEL_5"><h2>Kapittel 5. Avsluttende bestemmelser</h2><article class="legalArticle" data-lovdata-URL="LTI/forskrift/2004-02-27-490/§25" data-name="§25" id="kapittel-5-paragraf-1"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Fravik</span></h3><article class="legalP" id="kapittel-5-paragraf-1-ledd-1">Sentral tilsynsmyndighet kan i det enkelte tilfelle fravike bestemmelser i forskriften når særlige grunner foreligger.</article></article><article class="legalArticle" data-lovdata-URL="LTI/forskrift/2004-02-27-490/§26" data-name="§26" id="kapittel-5-paragraf-2"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Tilsynsmyndighet</span></h3><article class="legalP" id="kapittel-5-paragraf-2-ledd-1">Sentral tilsynsmyndighet fører tilsyn med at bestemmelsene i denne forskrift oppfylles. Ved utøvelsen av tilsynet gjelder bestemmelsene i brann- og eksplosjonsvernlovens § 33 – § 36 tilsvarende.</article></article><article class="legalArticle" data-lovdata-URL="LTI/forskrift/2004-02-27-490/§27" data-name="§27" id="kapittel-5-paragraf-3"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Klage</span></h3><article class="legalP" id="kapittel-5-paragraf-3-ledd-1">Vedtak truffet av sentral tilsynsmyndighet kan påklages til departementet.</article></article><article class="legalArticle" data-lovdata-URL="LTI/forskrift/2004-02-27-490/§28" data-name="§28" id="kapittel-5-paragraf-4"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Reaksjonsmidler</span></h3><article class="legalP" id="kapittel-5-paragraf-4-ledd-1">Ved overtredelsen av forskriften eller vedtak truffet i medhold av denne, gjelder bestemmelsene i brann- og eksplosjonsvernlovens § 37 – § 40 samt § 42 på tilsvarende måte.</article></article><article class="legalArticle" data-lovdata-URL="LTI/forskrift/2004-02-27-490/§29" data-name="§29" id="kapittel-5-paragraf-5"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Ikrafttredelse og overgangsbestemmelser</span></h3><article class="legalP" id="kapittel-5-paragraf-5-ledd-1">Forskriften trer i kraft 1. mars 2004.</article><article class="legalP" id="kapittel-5-paragraf-5-ledd-2">Fra samme tid oppheves<ul class="defaultList"><li data-li-identifier="-" data-name="-"><article class="listArticle" id="kapittel-5-paragraf-5-ledd-2-punkt-1"><article class="legalP" id="kapittel-5-paragraf-5-ledd-2-punkt-1-ledd-1">Forskrift 20. april 1953 nr. 3472 om lagring og bruk av lette kondenserte kullvannstoffer</article></article></li><li data-li-identifier="-" data-name="-"><article class="listArticle" id="kapittel-5-paragraf-5-ledd-2-punkt-2"><article class="legalP" id="kapittel-5-paragraf-5-ledd-2-punkt-2-ledd-1">Forskrift 11. februar 1993 nr. 99 om innretning og anlegg for klor, svoveldioksid og ammoniakk</article></article></li><li data-li-identifier="-" data-name="-"><article class="listArticle" id="kapittel-5-paragraf-5-ledd-2-punkt-3"><article class="legalP" id="kapittel-5-paragraf-5-ledd-2-punkt-3-ledd-1">Forskrift 11. februar 1993 nr. 100 om kjelanlegg</article></article></li><li data-li-identifier="-" data-name="-"><article class="listArticle" id="kapittel-5-paragraf-5-ledd-2-punkt-4"><article class="legalP" id="kapittel-5-paragraf-5-ledd-2-punkt-4-ledd-1">Forskrift 16. juli 1996 nr. 725 om behandling av brannfarlig vare.</article></article></li></ul></article><article class="legalP" id="kapittel-5-paragraf-5-ledd-3">Dokumentasjon som viser at krav som er hjemlet i ovennevnte forskrifter er imøtekommet gjelder fortsatt inntil videre.</article></article></section></main></body></html>