<!DOCTYPE html><html lang="no"><head><title>Lov om register over opplysninger om valutaveksling og overføring av betalingsmidler inn og ut av Norge (valutaregisterloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2004-05-28-29</dd><dt class="dokid">DokumentID</dt><dd class="dokid">LTI/lov/2004-05-28-29</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 6 s 876</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1966-06-10-5</li><li>lov/1975-12-12-59</li><li>lov/1980-06-13-24</li></ul></dd><dt class="dateOfPublication">Kunngjort</dt><dd class="dateOfPublication">2004-05-28</dd><dt class="journalNumber">Journalnummer</dt><dd class="journalNumber">2004-0671</dd><dt class="titleShort">Korttittel</dt><dd class="titleShort">Valutaregisterloven</dd><dt class="title">Tittel</dt><dd class="title">Lov om register over opplysninger om valutaveksling og overføring av betalingsmidler inn og ut av Norge (valutaregisterloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.35 (2003–2004), Innst.O.nr.61 (2003–2004) og Besl.O.nr.74 (2003–2004). Odels- og lagtingsvedtak hhv. 27. april og 4. mai 2004. Fremmet av Finansdepartementet.</dd><dt class="refid">RefID</dt><dd class="refid">lov/2004-05-28-29</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om register over opplysninger om valutaveksling og overføring av betalingsmidler inn og ut av Norge (valutaregisterloven).<ul class="tocSubUl"><li>§ 1. Formål</li><li>§ 2. Begreper</li><li>§ 3. Register over valutaveksling og overføring av betalingsmidler inn og ut av Norge</li><li>§ 4. Rapporteringspliktige</li><li>§ 5. Rapporteringsplikten</li><li>§ 6. Tilgang til opplysningene i registeret</li><li>§ 7. Plikt til å slette opplysninger</li><li>§ 8. Sanksjoner</li><li>§ 9. Forskrifter</li><li>§ 10. Ikrafttredelse og overgangsbestemmelser</li><li>§ 11. Endringer i andre lover</li></ul></li></ul></dd></dl></header><main class="documentBody" data-lovdata-URL="LTI/lov/2004-05-28-29" id="dokument"><h1>Lov om register over opplysninger om valutaveksling og overføring av betalingsmidler inn og ut av Norge (valutaregisterloven).</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 10. juni 1966 nr. 5 om toll (tolloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 12. desember 1975 nr. 59 om dokumentavgift.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 13. juni 1980 nr. 24 om ligningsforvaltning (ligningsloven).</article></article></li></ul></article><article class="legalArticle" data-lovdata-URL="LTI/lov/2004-05-28-29/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med loven er å forebygge og bekjempe kriminalitet og å bidra til riktig skatte- og avgiftsbetaling, ved at kontroll- og etterforskningsorganene får tilgang til opplysninger om valutavekslinger og fysisk eller elektronisk overføringer av betalingsmidler inn og ut av Norge.</article><article class="legalP" id="paragraf-1-ledd-2">Opplysningene i registeret skal også kunne brukes til ivaretakelse av Norges Banks oppgaver etter sentralbankloven, Kredittilsynets oppgaver etter kredittilsynsloven og i forbindelse med kontroll av gjennomføring av bindende vedtak av De Forente Nasjoners sikkerhetsråd, jf. lov 7. juni 1968 nr. 4.</article></article><article class="legalArticle" data-lovdata-URL="LTI/lov/2004-05-28-29/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Begreper</span></h2><article class="legalP" id="paragraf-2-ledd-1">I denne lov forstås med:</article> <article class="defaultP" margin-top="true">1 Betalingsmidler:</article><article class="legalP" id="paragraf-2-ledd-2">Norske og utenlandske pengesedler, mynter, veksler, sjekker og andre anvisninger eller akkreditiver som gir rett til betaling i norske eller utenlandske pengesedler og mynter.</article> <article class="defaultP" margin-top="true">2 Valutaveksling:</article><article class="legalP" id="paragraf-2-ledd-3">Kjøp og salg av utenlandske betalingsmidler.</article> <article class="defaultP" margin-top="true">3 Behandlingsansvarlig:</article><article class="legalP" id="paragraf-2-ledd-4">Den enhet som er gitt i ansvar å samle inn opplysninger samt vedlikeholde og drifte registeret.</article> <article class="defaultP" margin-top="true">4 Norge:</article><article class="legalP" id="paragraf-2-ledd-5">Det norske fastland og alt område innenfor territorialgrensen.</article></article><article class="legalArticle" data-lovdata-URL="LTI/lov/2004-05-28-29/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Register over valutaveksling og overføring av betalingsmidler inn og ut av Norge</span></h2><article class="legalP" id="paragraf-3-ledd-1">Det skal føres et sentralt elektronisk register over opplysninger om valutaveksling og overføring av betalingsmidler inn og ut av Norge.</article><article class="legalP" id="paragraf-3-ledd-2">Departementet kan gi forskrifter om registerets organisasjon og om føringen av registeret.</article></article><article class="legalArticle" data-lovdata-URL="LTI/lov/2004-05-28-29/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Rapporteringspliktige</span></h2><article class="legalP" id="paragraf-4-ledd-1">Foretak som kan drive valutavirksomhet etter lov 10. juni 1988 nr. 40 om finansieringsvirksomhet og finansinstitusjoner skal rapportere til registeret om valutaveksling og om overføring av betalingsmidler inn og ut av Norge.</article><article class="legalP" id="paragraf-4-ledd-2">Toll- og avgiftsetaten skal rapportere til registeret deklareringspliktig inn- og utførsel av betalingsmidler.</article></article><article class="legalArticle" data-lovdata-URL="LTI/lov/2004-05-28-29/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Rapporteringsplikten</span></h2><article class="legalP" id="paragraf-5-ledd-1">Rapport om valutaveksling og om overføring av betalingsmidler inn og ut av Norge skal leveres elektronisk og inneholde opplysninger som identifiserer person eller foretak som mottar og sender, eller fører betalingsmidler inn eller ut av Norge, samt opplysninger om transaksjonen og betalingsmiddelet.</article><article class="legalP" id="paragraf-5-ledd-2">Departementet kan gi forskrifter om rapporteringspliktens innhold, herunder fastsette særskilte beløpsgrenser for rapportering.</article></article><article class="legalArticle" data-lovdata-URL="LTI/lov/2004-05-28-29/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilgang til opplysningene i registeret</span></h2><article class="legalP" id="paragraf-6-ledd-1">Politiet, skatteetaten, toll- og avgiftsetaten, Rikstrygdeverket og Kredittilsynet skal ha elektronisk tilgang til opplysningene i registeret. Søk i registeret skal kun skje ut fra disse etatenes behov for opplysninger i forbindelse med iverksatt etterforskning og kontrollvirksomhet og tilsyn.</article><article class="legalP" id="paragraf-6-ledd-2">Norges Bank og Utenriksdepartementet skal ha tilgang til opplysningene i registeret, jf. § 1 annet ledd. Bostyrer i konkursbo skal ha tilgang til opplysningene i registeret for å ivareta sine oppgaver etter konkursloven.</article><article class="legalP" id="paragraf-6-ledd-3">Departementet kan bestemme at andre skal ha tilgang til opplysninger fra registeret.</article><article class="legalP" id="paragraf-6-ledd-4">Departementet kan gi forskrifter om at bare nærmere definerte brukergrupper i etatene nevnt i første ledd skal ha elektronisk tilgang til opplysningene i registeret.</article></article><article class="legalArticle" data-lovdata-URL="LTI/lov/2004-05-28-29/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Plikt til å slette opplysninger</span></h2><article class="legalP" id="paragraf-7-ledd-1">Opplysninger i registeret skal slettes senest fem år etter utløpet av registreringsåret.</article></article><article class="legalArticle" data-lovdata-URL="LTI/lov/2004-05-28-29/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Sanksjoner</span></h2><article class="legalP" id="paragraf-8-ledd-1">Kredittilsynet kan gi rapporteringspliktige pålegg om at forhold i strid med denne loven eller forskrift gitt i medhold av loven skal opphøre. Kredittilsynet kan sette en frist for at forholdene bringes i samsvar med pålegget.</article><article class="legalP" id="paragraf-8-ledd-2">Kredittilsynet kan ilegge den som ikke etterkommer pålegg etter første ledd tvangsmulkt til staten i form av engangsmulkt eller løpende mulkt. Pålegg om mulkt er tvangsgrunnlag for utlegg.</article></article><article class="legalArticle" data-lovdata-URL="LTI/lov/2004-05-28-29/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Forskrifter</span></h2><article class="legalP" id="paragraf-9-ledd-1">Departementet kan i forskrift fastsette regler til utfylling og gjennomføring av bestemmelsene i loven. Departementet kan i forskrift også fastsette unntak fra enkelte eller flere av bestemmelsene i loven.</article></article><article class="legalArticle" data-lovdata-URL="LTI/lov/2004-05-28-29/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse og overgangsbestemmelser</span></h2><article class="legalP" id="paragraf-10-ledd-1">Loven trer i kraft fra det tidspunkt Kongen bestemmer.</article><article class="legalP" id="paragraf-10-ledd-2">Opplysninger fra Kontrolloppgaven fra kortselskapene, BRAVO-registeret og register over inn- og utførsel av sedler og mynt innhentet med hjemmel i lov 14. juli 1950 nr. 10 om valutaregulering, kan overføres til registeret som opprettes med hjemmel i denne lov.</article></article><article class="legalArticle" data-lovdata-URL="LTI/lov/2004-05-28-29/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Endringer i andre lover</span></h2><article class="legalP" id="paragraf-11-ledd-1">Fra den tid loven trer i kraft, gjøres følgende endringer i andre lover:<ul class="defaultList"><li data-li-identifier="1." data-name="1."><article class="listArticle" id="paragraf-11-ledd-1-punkt-1"><article class="legalP" id="paragraf-11-ledd-1-punkt-1-ledd-1">I lov 10. juni 1966 nr. 5 om toll (tolloven) skal § 8 nr. 2 bokstav b lyde:</article></article></li></ul></article><article class="legalP" id="paragraf-11-ledd-2">til offentlig myndighet for bruk i forbindelse med håndheving av lovgivningen om inn- og utførsel av varer, regnskapsplikt og regnskapsførere, revisjonsvesen eller aksjeselskaper, eller som reviderer offentlig virksomhet,<ul class="defaultList"><li data-li-identifier="2." data-name="2."><article class="listArticle" id="paragraf-11-ledd-2-punkt-1"><article class="legalP" id="paragraf-11-ledd-2-punkt-1-ledd-1">I lov 12. desember 1975 nr. 59 om dokumentavgift oppheves kapittel V.</article></article></li><li data-li-identifier="3." data-name="3."><article class="listArticle" id="paragraf-11-ledd-2-punkt-2"><article class="legalP" id="paragraf-11-ledd-2-punkt-2-ledd-1">Lov 13. juni 1980 nr. 24 om ligningsforvaltning (ligningsloven) endres slik:</article></article></li></ul></article> <article class="defaultP" margin-top="true">§ 12-1 nr. 1 bokstav c oppheves.</article> <article class="defaultP" margin-top="true">§ 3-13 nr. 2 bokstav b skal lyde:</article><article class="legalP" id="paragraf-11-ledd-3">til offentlig myndighet for bruk i forbindelse med håndheving av lovgivningen om arbeidsmiljø, regnskapsplikt og regnskapsførere, revisjonsvesen eller aksjeselskaper, eller som reviderer offentlig virksomhet,</article></article></main></body></html>