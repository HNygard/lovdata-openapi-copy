<!DOCTYPE html><html lang="no"><head><title>Forskrift om særskilte beskyttelsestiltak ved innførsel fra en rekke land i Asia i forbindelse med utbrudd av aviær influensa.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-02-13-368</dd><dt class="dokid">DokumentID</dt><dd class="dokid">LTI/forskrift/2004-02-13-368</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 3 s 498</dd><dt class="dateInForce">I kraft fra</dt><dd class="dateInForce">2004-02-13</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-01-27-220</li><li>forskrift/2004-02-03-246</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§23</li><li>lov/2003-12-19-124/§19</li></ul></dd><dt class="dateOfPublication">Kunngjort</dt><dd class="dateOfPublication">2004-02-17</dd><dt class="journalNumber">Journalnummer</dt><dd class="journalNumber">2004-0386</dd><dt class="titleShort">Korttittel</dt><dd class="titleShort">Forskrift om tiltak mot fugleinfluensa i Asia</dd><dt class="title">Tittel</dt><dd class="title">Forskrift om særskilte beskyttelsestiltak ved innførsel fra en rekke land i Asia i forbindelse med utbrudd av aviær influensa.</dd><dt class="miscInformation">Annet om dokumentet</dt><dd class="miscInformation">Fastsatt av Mattilsynet – Hovedkontoret 13. februar 2004 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 23 tredje ledd, jf. § 19. Jf. EØS-avtalen vedlegg I (vedtak 2004/122/EF).</dd><dt class="refid">RefID</dt><dd class="refid">forskrift/2004-02-13-368</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særskilte beskyttelsestiltak ved innførsel fra en rekke land i Asia i forbindelse med utbrudd av aviær influensa.<ul class="tocSubUl"><li>§ 1. Formål og virkeområde</li><li>§ 2. Forbud</li><li>§ 3. Unntak</li><li>§ 4. Helsesertifikat</li><li>§ 5. Straff</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2004-02-13-368" id="dokument"><h1>Forskrift om særskilte beskyttelsestiltak ved innførsel fra en rekke land i Asia i forbindelse med utbrudd av aviær influensa.</h1><article class="legalArticle" data-lovdata-URL="LTI/forskrift/2004-02-13-368/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Formålet med denne forskrift er å forebygge spredning av aviær influensa i forbindelse med innførsel fra Kambodsja, Indonesia, Japan, Laos, Pakistan, Kina med Hongkong, Sør-Korea, Thailand og Vietnam.</article></article><article class="legalArticle" data-lovdata-URL="LTI/forskrift/2004-02-13-368/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forbud</span></h2><article class="legalP" id="paragraf-2-ledd-1">Fra landene listet opp i § 1 er det forbudt å innføre fjær eller fjærkomponenter. Likeledes er det forbudt å innføre andre levende fugler enn fjørfe. Dette gjelder fugler som omfattes av importbestemmelsen i vedtak 2000/666/EF, samt fugler som eieren bringer med seg, herunder fugler holdt som kjæledyr.</article><article class="legalP" id="paragraf-2-ledd-2">Fra Thailand er det forbudt å innføre ferskt kjøtt av fjørfe, struts og fuglevilt, fjørfekjøttprodukter, blandingsprodukter inneholdende kjøtt fra de nevnte arter, råvarer fra ovennevnte arter til bruk i produksjon av kjæledyrfôr, ubehandlede råvarer inneholdende komponenter av ovennevnte arter til bruk i produksjon av fôr, konsumegg og ubehandlede trofeer av fugler.</article><article class="legalP" id="paragraf-2-ledd-3">Fra Kina er det forbudt å innføre ferskt kjøtt av fjørfe, blandingsprodukter inneholdende kjøtt fra fjørfe, fjørfekjøttprodukter, råvarer fra fjørfe til bruk i produksjon av kjæledyrfôr, ubehandlede råvarer inneholdende komponenter av fjørfe til bruk i produksjon av fôr, konsumegg og ubehandlede trofeer av fugler.</article><article class="legalP" id="paragraf-2-ledd-4">Fra Sør-Korea er det forbudt å innføre råvarer fra fjørfe til bruk i produksjon av kjæledyrfôr, ubehandlede råvarer inneholdende deler av fjørfe til bruk i produksjon av fôr, konsumegg, og ubehandlede trofeer fra fugler.</article></article><article class="legalArticle" data-lovdata-URL="LTI/forskrift/2004-02-13-368/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak</span></h2><article class="legalP" id="paragraf-3-ledd-1">Unntatt fra forbudet i § 2 andre ledd er produkter som omfattes av denne bestemmelsen, og hvor produktets innehold er av fugl slaktet før 1. januar 2004. Unntak gjøres også for kjøttprodukter av fjørfe, struts og fuglevilt, når kjøttproduktet er varmebehandlet i henhold til bokstavene B, C eller D i kapittel IV i vedlegg til vedtak 97/222/EF.</article><article class="legalP" id="paragraf-3-ledd-2">Fra forbudet i § 2 første ledd om forbud mot innførsel av fjær og fjærkomponenter gjøres det unntak for fjær og fjærkomponenter som er behandlet. Ved import av behandlet fjær og komponenter av fjær skal forsendelsen følges av et handelsdokument, som bekrefter at de behandlede fjærene eller komponentene av fjærene er blitt dampbehandlet, eller har gjennomgått en tilsvarende metode, hvor det sikres at det ikke skjer noen overføring av patogener. Handelsdokument kreves ikke for pyntefjær som har gjennomgått behandling, fjær gjennomgått behandling som reisende medbringer til privat bruk, eller forsendelse av fjær gjennomgått behandling sendt til privatpersoner for ikke industriell bruk.</article></article><article class="legalArticle" data-lovdata-URL="LTI/forskrift/2004-02-13-368/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Helsesertifikat</span></h2><article class="legalP" id="paragraf-4-ledd-1">Forsendelser av ferskt kjøtt av fjørfe, struts og fuglevilt, kjøttprodukter og blandingsprodukter av nevnte arter, samt råvarer fra ovennevnte arter til bruk i produksjon av kjæledyrfôr og ubehandlede råvarer som inneholder komponenter fra fjørfe, struts og fuglevilt til bruk i produksjon av fôr skal følges av et helsesertifikat som bekrefter at betingelsene i denne forskrift er oppfylt, jf. vedtak 2004/122/EF.</article></article><article class="legalArticle" data-lovdata-URL="LTI/forskrift/2004-02-13-368/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Straff</span></h2><article class="legalP" id="paragraf-5-ledd-1">Forsettlig eller uaktsom overtredelse av denne forskrift er straffbar, jf. matloven § 28.</article></article><article class="legalArticle" data-lovdata-URL="LTI/forskrift/2004-02-13-368/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskrift trer i kraft straks. Fra samme tidspunkt oppheves forskrift av 27. januar 2004 nr. 220 om særskilte beskyttelsestiltak ved innførsel fra Thailand i forbindelse med utbrudd av aviær influensa og forskrift av 3. februar 2004 nr. 246 om særskilte beskyttelsestiltak ved innførsel av andre levende fugler enn fjørfe fra Kambodsja, Indonesia, Japan, Laos, Pakistan, Kina med Hongkong, Sør-Korea, Thailand og Vietnam.</article></article></main></body></html>