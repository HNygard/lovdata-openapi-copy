<!DOCTYPE html><html lang="no"><head><title>Forskrift om pliktavhold.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-12-30-1906</dd><dt class="dokid">DokumentID</dt><dd class="dokid">LTI/forskrift/2004-12-30-1906</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 3 s 323</dd><dt class="dateInForce">I kraft fra</dt><dd class="dateInForce">2005-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2004-07-02-59/§10</li></ul></dd><dt class="dateOfPublication">Kunngjort</dt><dd class="dateOfPublication">2005-03-11</dd><dt class="journalNumber">Journalnummer</dt><dd class="journalNumber">2005-0206</dd><dt class="titleShort">Korttittel</dt><dd class="titleShort">Forskrift om pliktavhold</dd><dt class="title">Tittel</dt><dd class="title">Forskrift om pliktavhold.</dd><dt class="miscInformation">Annet om dokumentet</dt><dd class="miscInformation">Fastsatt av Forsvarsdepartementet 30. desember 2004 med hjemmel i lov 2. juli 2004 nr. 59 om personell i Forsvaret § 10.</dd><dt class="refid">RefID</dt><dd class="refid">forskrift/2004-12-30-1906</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om pliktavhold.<ul class="tocSubUl"><li>Kapittel I. Innledende bestemmelser<ul class="tocSubUl"><li>§ 1. Forskriftens virkeområde</li><li>§ 2. Definisjoner</li></ul></li><li>Kapittel II. Pliktmessig avhold<ul class="tocSubUl"><li>§ 3. Pliktmessig avhold for sivilt personell</li><li>§ 4. Pliktmessig avhold ved permisjon eller fritid</li><li>§ 5. Unntak fra avholdsplikten</li><li>§ 6. Forsvarssjefens rusmiddeldirektiv</li></ul></li><li>Kapittel III. Ikrafttredelse<ul class="tocSubUl"><li>§ 7. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2004-12-30-1906" id="dokument"><h1>Forskrift om pliktavhold.</h1><section class="section" data-name="kapI" id="kapittel-1" data-lovdata-URL="LTI/forskrift/2004-12-30-1906/KAPITTEL_1"><h2>Kapittel I. Innledende bestemmelser</h2><article class="legalArticle" data-lovdata-URL="LTI/forskrift/2004-12-30-1906/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></h3><article class="legalP" id="kapittel-1-paragraf-1-ledd-1">Denne forskrift gjelder for militært personell i Forsvarsdepartementet med underliggende etater, når annet ikke er fastsatt i denne forskrift.</article></article><article class="legalArticle" data-lovdata-URL="LTI/forskrift/2004-12-30-1906/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">Med <i>loven</i> menes i denne forskrift lov 2. juli 2004 nr. 59 om personell i Forsvaret.</article><article class="legalP" id="kapittel-1-paragraf-2-ledd-2">Med <i>vernepliktige mannskaper</i> menes militært tjenestegjørende personell som ikke er gitt tilsetting i Forsvaret.</article><article class="legalP" id="kapittel-1-paragraf-2-ledd-3">Med <i>berusende og bedøvende middel</i> menes i denne forskrift alkohol og alle de stoffer som til enhver tid står oppført på Statens legemiddelverks lister over narkotika og dopingpreparat.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-12-30-1906/KAPITTEL_2"><h2>Kapittel II. Pliktmessig avhold</h2><article class="legalArticle" data-lovdata-URL="LTI/forskrift/2004-12-30-1906/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Pliktmessig avhold for sivilt personell</span></h3><article class="legalP" id="kapittel-2-paragraf-1-ledd-1">Sivilt tilsatt personell omfattes av loven § 10 når de tjenestegjør i stillinger som har arbeidsoppgaver som tilsier at de undergis samme restriksjoner som militært personell. Nærmere bestemmelser fastsettes av Forsvarssjefen.</article></article><article class="legalArticle" data-lovdata-URL="LTI/forskrift/2004-12-30-1906/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Pliktmessig avhold ved permisjon eller fritid</span></h3><article class="legalP" id="kapittel-2-paragraf-2-ledd-1">Vernepliktige mannskaper kan ikke nyte alkohol eller annet berusende eller bedøvende middel ved permisjon eller under fritid på militært område og i den umiddelbare nærhet til slikt område. Forsvarssjefen kan bestemme at forbudet også skal gjelde for vernepliktige mannskaper ved permisjon utenfor militært område.</article><article class="legalP" id="kapittel-2-paragraf-2-ledd-2">Forsvarssjefen kan fastsette nærmere bestemmelser om pliktavhold ved permisjon eller fritid for tilsatt militært personell og sivilt personell underlagt Forsvarssjefens instruksjonsmyndighet.</article></article><article class="legalArticle" data-lovdata-URL="LTI/forskrift/2004-12-30-1906/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Unntak fra avholdsplikten</span></h3><article class="legalP" id="kapittel-2-paragraf-3-ledd-1">Tilsatt personell underlagt pliktmessig avhold kan i tjenestetiden nyte alkohol i moderate mengder i forbindelse med representasjon, godkjente sammenkomster eller etter særskilt tillatelse. Forsvarssjefen fastsetter nærmere bestemmelser.</article></article><article class="legalArticle" data-lovdata-URL="LTI/forskrift/2004-12-30-1906/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Forsvarssjefens rusmiddeldirektiv</span></h3><article class="legalP" id="kapittel-2-paragraf-4-ledd-1">Det fastsettes nærmere bestemmelser om pliktavhold i Forsvarssjefens rusmiddeldirektiv. Rusmiddeldirektivet gjelder for Forsvarets militære organisasjon og militært personell disponert i stillinger utenfor Forsvarets militære organisasjon. Bestemmelsene om pliktavhold i rusmiddeldirektivet gjelder også tilsatt personell underlagt pliktmessig avhold i Forsvarsdepartementet med underliggende etater.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2004-12-30-1906/KAPITTEL_3"><h2>Kapittel III. Ikrafttredelse</h2><article class="legalArticle" data-lovdata-URL="LTI/forskrift/2004-12-30-1906/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h3><article class="legalP" id="kapittel-3-paragraf-1-ledd-1">Forskriften trer i kraft 1. januar 2005.</article></article></section></main></body></html>