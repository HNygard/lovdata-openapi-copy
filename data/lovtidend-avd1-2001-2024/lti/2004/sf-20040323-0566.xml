<!DOCTYPE html><html lang="no"><head><title>Forskrift om endring i forskrift om regulering av fisket etter brisling i 2004.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-03-23-566</dd><dt class="dokid">DokumentID</dt><dd class="dokid">LTI/forskrift/2004-03-23-566</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 5 s 763</dd><dt class="dateInForce">I kraft fra</dt><dd class="dateInForce">2004-03-23</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-12-22-1775</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§9</li><li>lov/1983-06-03-40/§13</li><li>lov/1999-03-26-15/§12</li><li>lov/1999-03-26-15/§21</li><li>forskrift/2000-02-11-99</li></ul></dd><dt class="dateOfPublication">Kunngjort</dt><dd class="dateOfPublication">2004-03-26</dd><dt class="journalNumber">Journalnummer</dt><dd class="journalNumber">2004-0541</dd><dt class="titleShort">Korttittel</dt><dd class="titleShort">Endr. i forskrift om brislingfiske, 2004</dd><dt class="title">Tittel</dt><dd class="title">Forskrift om endring i forskrift om regulering av fisket etter brisling i 2004.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 23. mars 2004 med hjemmel i lov 3. juni 1983 nr. 40 om saltvannsfiske m.v. § 4, § 5, § 9 og § 13 og lov 26. mars 1999 nr. 15 om retten til å delta i fiske og fangst (deltakerloven) § 12 og § 21, jf. delegeringsvedtak 11. februar 2000 nr. 99.</dd><dt class="refid">RefID</dt><dd class="refid">forskrift/2004-03-23-566</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om regulering av fisket etter brisling i 2004.<ul class="tocSubUl"><li>I<ul class="tocSubUl"><li>§ 1. Forbud</li><li>§ 2. Vilkår for å delta</li><li>§ 3. Totalkvote</li><li>§ 4. Stopp i fisket etter havbrisling</li><li>§ 5. Maksimalkvote</li><li>§ 6. Bifangst</li><li>§ 7. Rapporteringsplikt</li><li>§ 8. Forbud</li><li>§ 9. Kystbrislingfisket</li><li>§ 10. Vilkår for å delta</li><li>§ 11. Kontroll og sertifisering</li><li>§ 12. Totalkvote mv</li><li>§ 13. Helligdagsfredning</li><li>§ 14. Stopp i fisket</li><li>§ 15. Bemyndigelse</li><li>§ 16. Straff</li><li>§ 17. Ikrafttredelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-03-23-566" id="dokument"><h1>Forskrift om endring i forskrift om regulering av fisket etter brisling i 2004.</h1><section class="section" data-name="kapI" id="kapittel-1" data-lovdata-URL="LTI/forskrift/2004-03-23-566/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. desember 2003 nr. 1775 om regulering av fisket etter brisling i 2004 er det foretatt vesentlige endringer. Forskriften lyder i sin helhet etter dette:</article><span class="futuretitle" id="kapittel-1-foreslåttittel-1">Kapittel 1. Havbrisling i Nordsjøen</span><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Forbud</span></span><article class="legalP" id="kapittel-1-foreslåttparagraf-1-ledd-1">Det er forbudt for norske fartøy å fiske og lande brisling i ICES statistikkområde IV i Norges indre farvann, sjøterritorium og økonomiske sone og i EU-sonen. Med statistikkområde i første punktum forstås i denne forskrift statistikkområde IV vest for en rett linje mellom Lindesnes fyr og Hanstholm fyr.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Vilkår for å delta</span></span><article class="legalP" id="kapittel-1-foreslåttparagraf-2-ledd-1">Uten hinder av forbudet i § 1 kan norske fartøy med ringnottillatelse, jf. forskrift 2. mars 1979 nr. 1 om adgang til å delta i fiske med ringnot, fartøy med nordsjøtråltillatelse, jf. forskrift 12. desember 1986 nr. 2185 om tildeling av tillatelse til å drive fiske med trål § 5-5, og fartøy med industritråltillatelse, jf. forskrift 12. desember 1986 nr. 2185 om tildeling av tillatelse til å drive fiske med trål § 5-1, delta i havbrislingfisket.</article></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Totalkvote</span></span><article class="legalP" id="kapittel-1-foreslåttparagraf-3-ledd-1">Uten hinder av forbudet i § 1 kan fartøy som nevnt i § 2 fiske og lande inntil 15.000 tonn brisling i ICES statistikkområde IV i EU-sonen.</article><article class="legalP" id="kapittel-1-foreslåttparagraf-3-ledd-2">Uten hinder av forbudet i § 1 kan Fiskeridirektoratet når kvantumet i første ledd er beregnet oppfisket, åpne for fiske etter brisling i Norges økonomiske sone.</article></article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Stopp i fisket etter havbrisling</span></span><article class="legalP" id="kapittel-1-foreslåttparagraf-4-ledd-1">Det er forbudt å fiske havbrisling fra og med 1. april til og med 30. september.</article></article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Maksimalkvote</span></span><article class="legalP" id="kapittel-1-foreslåttparagraf-5-ledd-1">Deltakende fartøy kan maksimalt fiske 900 tonn.</article><article class="legalP" id="kapittel-1-foreslåttparagraf-5-ledd-2">Fiskeridirektoratet kan endre maksimalkvoten.</article></article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Bifangst</span></span><article class="legalP" id="kapittel-1-foreslåttparagraf-6-ledd-1">Havbrislingfangster kan inneholde inntil 10% sild i vekt ved landing.</article></article><article class="futureLegalArticle" data-name="§7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Rapporteringsplikt</span></span><article class="legalP" id="kapittel-1-foreslåttparagraf-7-ledd-1">Fartøy som skal delta må melde fra til Norges Sildesalgslag før utseiling til feltet.</article></article><span class="futuretitle" id="kapittel-1-foreslåttittel-2">Kapittel 2. Brisling i Norges indre farvann, i Skagerrak mv.</span><article class="futureLegalArticle" data-name="§8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Forbud</span></span><article class="legalP" id="kapittel-1-foreslåttparagraf-8-ledd-1">Det er forbudt for norske fartøy å fiske og lande brisling i Norges indre farvann, sjøterritorium og i ICES statistikkområde IIIa i Skagerrak utenfor 4 nautiske mil fra grunnlinjene i området avgrenset i vest av en rett linje gjennom Hanstholm fyr og Lindesnes fyr og i sør av en rett linje fra Hansenøre til Grubens Spids, fra Korshage til Spodsbjerg og fra Gilbjerg Hoved til Kullen.</article></article><article class="futureLegalArticle" data-name="§9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Kystbrislingfisket</span></span><article class="legalP" id="kapittel-1-foreslåttparagraf-9-ledd-1">Uten hinder av forbudet i § 8 kan kystnotfartøy som fyller vilkårene i § 10 og § 11 fiske brisling i Norges indre farvann og sjøterritorium såfremt det i henhold til fredningsbestemmelsene i forskrift 13. november 1961 nr. 3 om fredning av brisling og hermetisk nedlegging av brisling og småsild eller oppmalingsforbudet i forskrift 17. august 1978 om forbud mot oppmaling av brisling, er adgang til å fiske kystbrisling.</article></article><article class="futureLegalArticle" data-name="§10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Vilkår for å delta</span></span><article class="legalP" id="kapittel-1-foreslåttparagraf-10-ledd-1">For å kunne delta i kystbrislingfisket må følgende vilkår være oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-10-ledd-1-punkt-1"><article class="legalP" id="kapittel-1-foreslåttparagraf-10-ledd-1-punkt-1-ledd-1">Fartøyet må være registrert i merkeregisteret, ha en største lengde på 27,50 meter og ha en lastekapasitet på 1500 hl eller mindre.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-10-ledd-1-punkt-2"><article class="legalP" id="kapittel-1-foreslåttparagraf-10-ledd-1-punkt-2-ledd-1">Eier av fartøyet må være ført på blad B i fiskermanntallet.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-10-ledd-1-punkt-3"><article class="legalP" id="kapittel-1-foreslåttparagraf-10-ledd-1-punkt-3-ledd-1">Vedkommende eier må ha minst to års erfaring fra brislingfiske, og må stå om bord under brislingfisket.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-10-ledd-1-punkt-4"><article class="legalP" id="kapittel-1-foreslåttparagraf-10-ledd-1-punkt-4-ledd-1">Fartøyet må være egnet, bemannet og utstyrt med bruk for fiske med not etter brisling. Fartøy som utøver fiske ved lysing må fremstille særskilt lysebåt.</article></article></li></ul></article><article class="legalP" id="kapittel-1-foreslåttparagraf-10-ledd-2">Dersom ikke alle vilkårene er oppfylt til enhver tid, vil adgangen til å delta falle bort.</article><article class="legalP" id="kapittel-1-foreslåttparagraf-10-ledd-3">Unntatt fra vilkårene i første ledd bokstav b) er fiske med landnot i kombinasjon med jordbruk, når eier har levert brisling til hermetikkindustrien i minst to av årene 1987, 1988 eller 1989.</article><article class="legalP" id="kapittel-1-foreslåttparagraf-10-ledd-4">Uten hinder av vilkåret i bokstav b) jf. bokstav c), kan Fiskeridirektoratets regionkontor gi dispensasjon til bas eller høvedsmann med tradisjonelt brislingbruk og kontrakt om leie av fartøy, dersom det foreligger særlige forhold. Enheten som gis dispensasjon må samlet fylle vilkårene for deltakelse.</article></article><article class="futureLegalArticle" data-name="§11" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Kontroll og sertifisering</span></span><article class="legalP" id="kapittel-1-foreslåttparagraf-11-ledd-1">Eier og fartøy må ha særskilt godkjenning for 2004 fra Fiskeridirektoratets regionkontor som viser at vilkårene for å delta er oppfylt. Fiskeridirektoratet er klageinstans.</article><article class="legalP" id="kapittel-1-foreslåttparagraf-11-ledd-2">Fiskeridirektoratet kan gi utfyllende bestemmelser vedrørende kravet til egnethet, bemanning, utstyr og fremstilling for kontroll.</article></article><article class="futureLegalArticle" data-name="§12" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Totalkvote mv</span></span><article class="legalP" id="kapittel-1-foreslåttparagraf-12-ledd-1">Uten hinder av forbudet i § 8, kan fartøy som nevnt i § 10 og § 11 fiske og lande inntil 3.750 tonn brisling i Skagerrak.</article><article class="legalP" id="kapittel-1-foreslåttparagraf-12-ledd-2">Fisket må utøves i en avstand av 4 nautiske mil fra de svenske og de danske grunnlinjene.</article></article><article class="futureLegalArticle" data-name="§13" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Helligdagsfredning</span></span><article class="legalP" id="kapittel-1-foreslåttparagraf-13-ledd-1">Det er forbudt å fiske med not i Skagerrak fra og med lørdag klokken 24.00 til og med søndag klokken 24.00.</article></article><span class="futuretitle" id="kapittel-1-foreslåttittel-3">Kapittel 3. Fellesbestemmelser</span><article class="futureLegalArticle" data-name="§14" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Stopp i fisket</span></span><article class="legalP" id="kapittel-1-foreslåttparagraf-14-ledd-1">Fiskeridirektoratet kan stoppe fisket i EU-sonen når kvoten som nevnt i § 3 er beregnet oppfisket.</article><article class="legalP" id="kapittel-1-foreslåttparagraf-14-ledd-2">Fiskeridirektoratet kan stoppe fisket i Skagerrak når kvoten som nevnt i § 12 er beregnet oppfisket.</article></article><article class="futureLegalArticle" data-name="§15" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Bemyndigelse</span></span><article class="legalP" id="kapittel-1-foreslåttparagraf-15-ledd-1">Fiskeridirektoratet kan endre denne forskrift og fastsette nærmere bestemmelser som er nødvendige for å oppnå en rasjonell og hensiktsmessig utøvelse eller gjennomføring av fisket.</article></article><span class="futuretitle" id="kapittel-1-foreslåttittel-4">Kapittel 4. Straff og ikrafttredelse</span><article class="futureLegalArticle" data-name="§16" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-16-ledd-1">Den som forsettlig eller uaktsomt overtrer bestemmelser gitt i medhold av denne forskrift eller medvirker hertil, straffes i henhold til lov 3. juni 1983 nr. 40 om saltvannsfiske m.v. § 53 og lov 26. mars 1999 nr. 15 om retten til å delta i fiske og fangst § 29. Forsøk straffes på samme måte som fullbyrdet overtredelse.</article></article><article class="futureLegalArticle" data-name="§17" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Ikrafttredelse</span></span><article class="legalP" id="kapittel-1-foreslåttparagraf-17-ledd-1">Denne forskrift trer i kraft 1. januar 2004 og gjelder til og med 31. desember 2004.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-03-23-566/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>