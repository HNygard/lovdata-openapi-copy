<!DOCTYPE html><html lang="no"><head><title>Lov om endringer i lov 4. juli 2003 nr. 84 om frittståande skolar.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2004-11-26-74</dd><dt class="dokid">DokumentID</dt><dd class="dokid">LTI/lov/2004-11-26-74</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 14 s 2028</dd><dt class="dateInForce">I kraft fra</dt><dd class="dateInForce">2004-12-01</dd><dt class="changesToDocuments">Endrer</dt><dd class="changesToDocuments"><ul><li>lov/2003-07-04-84</li></ul></dd><dt class="dateOfPublication">Kunngjort</dt><dd class="dateOfPublication">2004-11-26</dd><dt class="journalNumber">Journalnummer</dt><dd class="journalNumber">2004-1221</dd><dt class="titleShort">Korttittel</dt><dd class="titleShort">Endringslov til friskolelova</dd><dt class="title">Tittel</dt><dd class="title">Lov om endringer i lov 4. juli 2003 nr. 84 om frittståande skolar.</dd><dt class="miscInformation">Annet om dokumentet</dt><dd class="miscInformation">Ot.prp.nr.64 (2003–2004), Innst.O.nr.1 (2004–2005) og Besl.O.nr.1 (2004–2005). Odels- og lagtingsvedtak hhv. 21. og 28. oktober 2004. Fremmet av Utdannings- og forskningsdepartementet.</dd><dt class="refid">RefID</dt><dd class="refid">lov/2004-11-26-74</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 4. juli 2003 nr. 84 om frittståande skolar.<ul class="tocSubUl"><li>I<ul class="tocSubUl"><li>§ 2-2. Godkjenning av vidaregåande skolar</li><li>§ 2-3. Innhald og vurdering</li><li>§ 3-1. Inntak av elevar</li><li>§ 6A-1. Godkjenning av skolar som gir yrkesretta opplæring som ikkje blir gitt ved vidaregåande offentlege skolar</li><li>§ 6A-2. Innhald og vurdering</li><li>§ 6A-3. Inntak av elevar</li><li>§ 6A-4. Kompetansekrav til undervisningspersonalet</li><li>§ 6A-5. Lønns- og arbeidsvilkår</li><li>§ 6A-6. Bortvising</li><li>§ 6A-7. Andre føresegner</li><li>§ 6A-8. Offentleg tilskot</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2004-11-26-74" id="dokument"><h1>Lov om endringer i lov 4. juli 2003 nr. 84 om frittståande skolar.</h1><section class="section" data-name="kapI" id="kapittel-1" data-lovdata-URL="LTI/lov/2004-11-26-74/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 4. juli 2003 nr. 84 om frittståande skolar (friskolelova) blir det gjort følgende endringer:</article> <article class="defaultP" margin-top="true">§ 1-4 nytt andre ledd skal lyde:</article><article class="legalP" id="kapittel-1-ledd-2">Departementet kan etter søknad gjere unntak frå første ledd for verksemd som er nært knytta til skoleverksemda og som utgjer ein mindre del av den totale verksemda.</article> <article class="defaultP" margin-top="true">Ny § 1-5 Forsøksverksemd skal lyde:</article><article class="legalP" id="kapittel-1-ledd-3">Departementet kan etter søknad frå ein frittståande skole gi løyve til at det blir gjort avvik frå lova og forskriftene etter lova i samband med tidsavgrensa pedagogiske eller organisatoriske forsøk.</article> <article class="defaultP" margin-top="true">§ 2-1 nytt sjette ledd skal lyde:</article><article class="legalP" id="kapittel-1-ledd-4">Departementet kan i forskrift fastsetje fristar i samband med søknad om godkjenning av ein frittståande grunnskole.</article> <article class="defaultP" margin-top="true">§ 2-2 skal lyde:</article><article class="futureLegalArticle" data-name="§2-2" id="kapittel-1-foreslåttparagraf-1"><span class="futureLegalArticleHeader">§ 2-2. <span class="legalArticleTitle">Godkjenning av vidaregåande skolar</span></span><article class="legalP" id="kapittel-1-foreslåttparagraf-1-ledd-1">Frittståande vidaregåande skolar som oppfyller dei krava som følgjer av lova, har rett til godkjenning og offentlege tilskot.</article><article class="legalP" id="kapittel-1-foreslåttparagraf-1-ledd-2">Retten til godkjenning gjeld berre dersom etableringa av skolen ikkje vil medføre vesentlege negative konsekvensar for vertsfylket. Vertsfylket skal gi fråsegn før departementet gjer vedtak i saka.</article><article class="legalP" id="kapittel-1-foreslåttparagraf-1-ledd-3">Retten til godkjenning, jf. første og andre ledd, gjeld ikkje norske frittståande vidaregåande skolar i utlandet, internasjonale frittståande vidaregåande skolar i Noreg og frittståande vidaregåande skolar oppretta for funksjonshemma. Departementet kan likevel, etter ei samla vurdering, godkjenne slike skolar. Før ein internasjonal frittståande vidaregåande skole eller ein vidaregåande skole for funksjonshemma blir godkjend, skal vertsfylket gi fråsegn i saka.</article><article class="legalP" id="kapittel-1-foreslåttparagraf-1-ledd-4">Frittståande skolar som har til formål å gi vidaregåande yrkesretta opplæring som ikkje blir gitt ved vidaregåande offentlege skolar, kan godkjennast etter reglane i kapittel 6A.</article><article class="legalP" id="kapittel-1-foreslåttparagraf-1-ledd-5">Skolen må være registrert i Einingsregisteret, jf. lov 3. juni 1994 nr. 15, eller i tilsvarande register.</article><article class="legalP" id="kapittel-1-foreslåttparagraf-1-ledd-6">For skolar som er godkjende etter lov 14. juni 1985 nr. 73 om tilskot til private grunnskular og private skular som gjev vidaregåande opplæring, tek femte ledd til å gjelde frå det tidspunktet departementet fastset.</article><article class="legalP" id="kapittel-1-foreslåttparagraf-1-ledd-7">Departementet kan i forskrift fastsetje fristar i samband med søknad om godkjenning av ein frittståande vidaregåande skole.</article></article> <article class="defaultP" margin-top="true">§ 2-3 skal lyde:</article><article class="futureLegalArticle" data-name="§2-3" id="kapittel-1-foreslåttparagraf-2"><span class="futureLegalArticleHeader">§ 2-3. <span class="legalArticleTitle">Innhald og vurdering</span></span><article class="legalP" id="kapittel-1-foreslåttparagraf-2-ledd-1">Skolen skal drive verksemda si etter læreplanar godkjende av departementet. Det må gå fram av planen kva slag vurderingsformer og dokumentasjon skolen skal nytte. Frittståande skolar skal anten følgje den læreplanen som gjeld for offentlege skolar, eller læreplanar som på annan måte sikrar elevane jamgod opplæring, jf. opplæringslova § 2-1 første ledd og § 3-4 første ledd. Ellers har skolen sin undervisningsfridom.</article><article class="legalP" id="kapittel-1-foreslåttparagraf-2-ledd-2">Departementet kan gi forskrifter om vurdering av elevar, klage på vurdering, eksamen og dokumentasjon.</article></article> <article class="defaultP" margin-top="true">§ 2-4 andre ledd skal lyde:</article><article class="legalP" id="kapittel-1-ledd-5">Opplæringslova kapittel 9A gjeld også for skolar godkjende etter lova her. Departementet er klageinstans.</article> <article class="defaultP" margin-top="true">§ 3-1 skal lyde:</article><article class="futureLegalArticle" data-name="§3-1" id="kapittel-1-foreslåttparagraf-3"><span class="futureLegalArticleHeader">§ 3-1. <span class="legalArticleTitle">Inntak av elevar</span></span><article class="legalP" id="kapittel-1-foreslåttparagraf-3-ledd-1">Dei frittståande skolane skal ha heile landet som inntaksområde. Dei skal stå opne for alle som fyller vilkåra for inntak i offentlege skolar. Dette gjeld òg norske skolar i utlandet og internasjonale skolar i Noreg.</article><article class="legalP" id="kapittel-1-foreslåttparagraf-3-ledd-2">Ved inntak til frittståande vidaregåande skolar skal ungdom med rett til vidaregåande opplæring etter opplæringslova § 3-1 prioriterast føre vaksne søkjarar med rett til vidaregåande opplæring etter opplæringslova § 4A-3. Skolar for funksjonshemma kan også ta inn vaksne søkjarar utan rett til vidaregåande opplæring. Heimfylket skal vurdere realkompetansen til ein vaksen søkjar før han eller ho kan takast inn som elev ved ein frittståande vidaregåande skole. Norske frittståande vidaregåande skolar i utlandet kan ikkje ta inn vaksne.</article><article class="legalP" id="kapittel-1-foreslåttparagraf-3-ledd-3">Skolane skal ha eit inntaksreglement som viser prioriteringa av søkjarar, dersom søkinga er større enn kapasiteten til skolen. Reglementet skal innehalde reglar for prioritering ut frå saklege omsyn. Inntaksreglementet skal liggje innanfor den avgrensinga som følgjer av første og andre ledd. Skolen avgjer i samsvar med reglementet kven av søkjarane som skal takast inn.</article><article class="legalP" id="kapittel-1-foreslåttparagraf-3-ledd-4">Melding om inntak av elevar i grunnskolar skal sendast til heimkommunen til eleven. Melding om inntak til vidaregåande skolar skal sendast til heimfylket til eleven. Skolen skal melde frå til heimfylket om behovet for læreplass når eleven er teken inn på vidaregåande kurs I.</article><article class="legalP" id="kapittel-1-foreslåttparagraf-3-ledd-5">Departementet kan gi forskrifter om inntak av vaksne søkjarar utan rett til vidaregåande opplæring og om inntak av utanlandske søkjarar.</article><article class="legalP" id="kapittel-1-foreslåttparagraf-3-ledd-6">Ved avgjerd etter desse reglane gjeld forvaltningslova. Avgjerd om inntak er enkeltvedtak, jf. forvaltningslova § 2. Departementet er klageinstans.</article><article class="legalP" id="kapittel-1-foreslåttparagraf-3-ledd-7">Når det gjeld skolar for funksjonshemma, kan departementet gi dispensasjon frå reglane i andre ledd.</article></article> <article class="defaultP" margin-top="true">§ 3-2 andre ledd skal lyde:</article><article class="legalP" id="kapittel-1-ledd-6">Elevar i vidaregåande skolar som er godkjende etter denne lova, nyttar retten sin til vidaregåande opplæring etter opplæringslova § 3-1 og § 4A-3.</article> <article class="defaultP" margin-top="true">§ 3-6 femte ledd skal lyde:</article><article class="legalP" id="kapittel-1-ledd-7">Reglane i denne paragrafen gjeld ikkje opplæringstilbod som er spesielt organisert for vaksne.</article> <article class="defaultP" margin-top="true">§ 3-7 femte ledd skal lyde:</article><article class="legalP" id="kapittel-1-ledd-8">Reglane i denne paragrafen gjeld ikkje opplæringstilbod som er spesielt organisert for vaksne.</article> <article class="defaultP" margin-top="true">§ 4-2 endres slik:</article><article class="defaultP">§ 4-2 andre ledd blir § 6A-4 første ledd. Nåværende tredje og fjerde ledd blir andre og tredje ledd.</article> <article class="defaultP" margin-top="true">§ 4-2 fjerde ledd siste punktum skal lyde:</article><article class="legalP" id="kapittel-1-ledd-9">Ved tilsetjing gjeld arbeidsmiljølova § 54D.</article> <article class="defaultP" margin-top="true">§ 4-4 endres slik:</article><article class="defaultP">Siste punktum blir § 6A-5.</article> <article class="defaultP" margin-top="true">§ 5-1 første ledd skal lyde:</article><article class="legalP" id="kapittel-1-ledd-10">Som øvste ansvarlege organ skal kvar skole ha eit styre. Skolen sitt styre skal oppnemnast i samsvar med det rettsgrunnlaget skolen blir driven etter. Rett til å vere til stades på møte i styret, til å seie meininga si og få denne tilført protokollen, har:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">ein representant oppnemnd av vertskommunen når det gjeld ein grunnskole, ein representant oppnemnd av fylkeskommunen når det gjeld ein vidaregåande skole,</article></article></li><li data-li-identifier="b)" data-name="b)"><article class="listArticle" id="kapittel-1-ledd-10-punkt-2"><article class="legalP" id="kapittel-1-ledd-10-punkt-2-ledd-1">ein representant for elevrådet ved skolar som har slikt råd,</article></article></li><li data-li-identifier="c)" data-name="c)"><article class="listArticle" id="kapittel-1-ledd-10-punkt-3"><article class="legalP" id="kapittel-1-ledd-10-punkt-3-ledd-1">ein representant frå foreldrerådet ved skolar som har slikt råd,</article></article></li><li data-li-identifier="d)" data-name="d)"><article class="listArticle" id="kapittel-1-ledd-10-punkt-4"><article class="legalP" id="kapittel-1-ledd-10-punkt-4-ledd-1">ein representant for undervisningspersonalet ved skolen,</article></article></li><li data-li-identifier="e)" data-name="e)"><article class="listArticle" id="kapittel-1-ledd-10-punkt-5"><article class="legalP" id="kapittel-1-ledd-10-punkt-5-ledd-1">ein representant for andre tilsette ved skolen,</article></article></li><li data-li-identifier="f)" data-name="f)"><article class="listArticle" id="kapittel-1-ledd-10-punkt-6"><article class="legalP" id="kapittel-1-ledd-10-punkt-6-ledd-1">dagleg leiar av skolen.</article></article></li></ul></article> <article class="defaultP" margin-top="true">§ 6-1 første ledd skal lyde:</article><article class="legalP" id="kapittel-1-ledd-11">Frittståande grunnskolar som er godkjende etter § 2-1 får offentleg tilskot etter reglane i denne paragrafen. Dette gjeld likevel ikkje skolar oppretta for funksjonshemma, sjå § 6-6.</article> <article class="defaultP" margin-top="true">§ 6-2 tredje ledd skal lyde:</article><article class="legalP" id="kapittel-1-ledd-12">Skolar som tek imot offentlege tilskot som ikkje dekkjer alle driftsutgifter, kan krevje inn skolepengar. Styret fastset storleiken på skolepengane. Skolepengane kan utgjere inntil 15 % av det tilskotsgrunnlaget som Stortinget fastset, jf. § 6-1, med eit beløp fastsett av departementet i tillegg for dekning av utgifter til husleige/kapitalkostnader. Dersom skolen har driftsutgifter som svarer til utgiftsnivået ved ein tilsvarande offentleg skole i kommunen det er naturleg å samanlikne seg med, men som ikkje blir dekte av tilskotsgrunnlaget, kan styret søkje departementet om å få godkjent høgare skolepengar. Skolen kan ikkje krevje noka form for betaling frå elevar eller foreldre utover det som følgjer av denne føresegna.</article> <article class="defaultP" margin-top="true">§ 6-3 skal lyde:</article><article class="legalP" id="kapittel-1-ledd-13">Offentleg tilskot til frittståande vidaregåande skolar som er godkjende etter § 2-2, får offentleg tilskot etter reglane i denne paragrafen. Dette gjeld likevel ikkje skolar oppretta for funksjonshemma, sjå § 6-6.<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-13-punkt-1"><article class="legalP" id="kapittel-1-ledd-13-punkt-1-ledd-1">For vidaregåande skolar som er godkjende etter § 2-2, blir 85 % av dei utgiftene som kjem inn under tilskotsgrunnlaget, dekte ved statstilskot. Tilskotet blir rekna ut frå ein normalsats. Ved utrekninga av normalsatsen skal dei gjennomsnittlege utgiftene i den offentlege vidaregåande skolen leggjast til grunn.</article></article></li><li data-li-identifier="2." data-name="2."><article class="listArticle" id="kapittel-1-ledd-13-punkt-2"><article class="legalP" id="kapittel-1-ledd-13-punkt-2-ledd-1">Godkjende norske vidaregåande skolar i utlandet får statstilskot med 85 % av ein normalsats pr. elev. Ved utrekninga av normalsatsen skal dei gjennomsnittlege utgiftene i den offentlege vidaregåande skolen leggjast til grunn.</article></article></li></ul></article><article class="legalP" id="kapittel-1-ledd-14">Departementet kan gi forskrifter.</article> <article class="defaultP" margin-top="true">§ 6-4 tredje ledd skal lyde:</article><article class="legalP" id="kapittel-1-ledd-15">Skolar som tek imot offentlege tilskot som ikkje dekkjer alle driftsutgifter, kan krevje inn skolepengar. Styret fastset storleiken på skolepengane. Skolepengane kan utgjere inntil 15 % av det tilskotsgrunnlaget som Stortinget fastset, jf. § 6-3, med eit beløp fastsett av departementet i tillegg for dekning av utgifter til husleige/kapitalkostnader. Dersom skolen har driftsutgifter som svarer til utgiftsnivået ved ein tilsvarande offentleg skole det er naturleg å samanlikne seg med, men som ikkje blir dekte av tilskotsgrunnlaget, kan styret søkje departementet om å få godkjent høgare skolepengar.</article> <article class="defaultP" margin-top="true">Nytt kapittel 6A skal lyde:</article><span class="futuretitle" id="kapittel-1-foreslåttittel-1">Kapittel 6A. Vidaregåande skolar som gir yrkesretta opplæring som ikkje blir gitt ved vidaregåande offentlege skolar</span><article class="futureLegalArticle" data-name="§6A-1" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 6A-1</span>. <span class="legalArticleTitle">Godkjenning av skolar som gir yrkesretta opplæring som ikkje blir gitt ved vidaregåande offentlege skolar</span></span><article class="legalP" id="kapittel-1-foreslåttparagraf-4-ledd-1">Departementet kan etter ei samla vurdering godkjenne vidaregåande skolar i Noreg som har til føremål å gi yrkesretta opplæring som ikkje blir gitt ved vidaregåande offentlege skolar. For skolar godkjende etter paragrafen her, gjeld reglane i dette kapitlet.</article><article class="legalP" id="kapittel-1-foreslåttparagraf-4-ledd-2">Departementet kan i forskrift fastsetje fristar i samband med søknad om godkjenning av ein skole etter reglane i denne paragrafen.</article></article><article class="futureLegalArticle" data-name="§6A-2" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 6A-2</span>. <span class="legalArticleTitle">Innhald og vurdering</span></span><article class="legalP" id="kapittel-1-foreslåttparagraf-5-ledd-1">Skolen skal drive verksemda si etter læreplanar godkjende av departementet. Det må gå fram av planane kva slag vurderingsformer og dokumentasjon skolen skal nytte. Skolen skal ha læreplanar som er på nivå med planar for offentleg vidaregåande opplæring.</article><article class="legalP" id="kapittel-1-foreslåttparagraf-5-ledd-2">Departementet kan gi forskrifter om vurdering av elevar, klage på vurdering, eksamen og dokumentasjon.</article></article><article class="futureLegalArticle" data-name="§6A-3" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6A-3</span>. <span class="legalArticleTitle">Inntak av elevar</span></span><article class="legalP" id="kapittel-1-foreslåttparagraf-6-ledd-1">Skolane skal ha heile landet som inntaksområde. Dei skal stå opne for alle som fyller vilkåra for inntak i offentlege skolar.</article><article class="legalP" id="kapittel-1-foreslåttparagraf-6-ledd-2">Ved inntak skal ungdom med rett til vidaregåande opplæring etter opplæringslova § 3-1 prioriterast føre vaksne søkjarar med rett til vidaregåande opplæring etter opplæringslova § 4A-3. Skolane kan også ta inn vaksne søkjarar utan rett til vidaregåande opplæring.</article><article class="legalP" id="kapittel-1-foreslåttparagraf-6-ledd-3">Skolane skal ha eit inntaksreglement som viser prioriteringa av søkjarar, dersom søkinga er større enn kapasiteten til skolen. Reglementet skal innehalde reglar for prioritering ut frå saklege omsyn. Inntaksreglementet skal liggje innanfor den avgrensinga som følgjer av første og andre ledd. Skolen avgjer i samsvar med reglementet kven av søkjarane som skal takast inn.</article><article class="legalP" id="kapittel-1-foreslåttparagraf-6-ledd-4">Departementet kan gi forskrifter om inntak av utanlandske søkjarar.</article><article class="legalP" id="kapittel-1-foreslåttparagraf-6-ledd-5">Ved avgjerd etter desse reglane gjeld forvaltningslova. Avgjerd om inntak er enkeltvedtak, jf. forvaltningslova § 2. Departementet er klageinstans.</article><article class="legalP" id="kapittel-1-foreslåttparagraf-6-ledd-6">Når det gjeld skolar for funksjonshemma, kan departementet gi dispensasjon frå reglane i andre ledd.</article></article><article class="futureLegalArticle" data-name="§6A-4" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 6A-4</span>. <span class="legalArticleTitle">Kompetansekrav til undervisningspersonalet</span></span><article class="legalP" id="kapittel-1-foreslåttparagraf-7-ledd-1">For undervisningspersonalet ved skolar godkjende etter § 6A-1, fastset styret krav til kompetanse, dersom departementet i det einskilde tilfellet ikkje har fastsett noko anna.</article><article class="legalP" id="kapittel-1-foreslåttparagraf-7-ledd-2">Dersom det ikkje er søkjarar som fyller kompetansekrava etter første ledd, kan andre tilsetjast mellombels. Med mindre det er avtalt ein kortare tilsetjingsperiode, skal tilsetjinga vare til og med 31. juli.</article><article class="legalP" id="kapittel-1-foreslåttparagraf-7-ledd-3">Ved tilsetjing gjeld arbeidsmiljølova § 54D.</article></article><article class="futureLegalArticle" data-name="§6A-5" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 6A-5</span>. <span class="legalArticleTitle">Lønns- og arbeidsvilkår</span></span><article class="legalP" id="kapittel-1-foreslåttparagraf-8-ledd-1">Ved skolar godkjende etter § 6A-1 fastset styret lønns- og arbeidsvilkåra.</article></article><article class="futureLegalArticle" data-name="§6A-6" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 6A-6</span>. <span class="legalArticleTitle">Bortvising</span></span><article class="legalP" id="kapittel-1-foreslåttparagraf-9-ledd-1">Skolen kan fastsetje i ordensreglementet at elevar som alvorleg eller fleire gonger bryt reglementet, kan visast bort frå undervisninga. Elevar kan visast bort i inntil fem dagar. Den daglege leiaren av skolen vedtek sjølv bortvising etter å ha rådført seg med lærarane til eleven.</article><article class="legalP" id="kapittel-1-foreslåttparagraf-9-ledd-2">Når ein elev vedvarande har vist ei framferd som i alvorleg grad går ut over orden og arbeidsro på skolen, eller når ein elev alvorleg forsømmer pliktene sine, kan eleven etter vedtak av styret visast bort frå resten av det kurset eleven er teken inn på.</article><article class="legalP" id="kapittel-1-foreslåttparagraf-9-ledd-3">Manglande betaling av skolepengar kan føre til bortvising.</article><article class="legalP" id="kapittel-1-foreslåttparagraf-9-ledd-4">Før det blir gjort vedtak om bortvising, skal skolen vurdere andre hjelpe- eller refsingstiltak.</article><article class="legalP" id="kapittel-1-foreslåttparagraf-9-ledd-5">Ved avgjerd etter desse reglane gjeld forvaltningslova. Avgjerd om bortvising er enkeltvedtak, jf. forvaltningslova § 2. Departementet er klageinstans.</article></article><article class="futureLegalArticle" data-name="§6A-7" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 6A-7</span>. <span class="legalArticleTitle">Andre føresegner</span></span><article class="legalP" id="kapittel-1-foreslåttparagraf-10-ledd-1">For skolar som er godkjende etter § 6A-1 gjeld<ul class="defaultList"><li><article class="listArticle" id="kapittel-1-foreslåttparagraf-10-ledd-1-punkt-1"><article class="legalP" id="kapittel-1-foreslåttparagraf-10-ledd-1-punkt-1-ledd-1">§ 1-1 om formålet med lova</article></article></li><li><article class="listArticle" id="kapittel-1-foreslåttparagraf-10-ledd-1-punkt-2"><article class="legalP" id="kapittel-1-foreslåttparagraf-10-ledd-1-punkt-2-ledd-1">§ 1-2 om verkeområdet</article></article></li><li><article class="listArticle" id="kapittel-1-foreslåttparagraf-10-ledd-1-punkt-3"><article class="legalP" id="kapittel-1-foreslåttparagraf-10-ledd-1-punkt-3-ledd-1">§ 1-4 om verksemda til skolen</article></article></li><li><article class="listArticle" id="kapittel-1-foreslåttparagraf-10-ledd-1-punkt-4"><article class="legalP" id="kapittel-1-foreslåttparagraf-10-ledd-1-punkt-4-ledd-1">§ 2-2 femte og sjette ledd om registrering i Einingsregisteret</article></article></li><li><article class="listArticle" id="kapittel-1-foreslåttparagraf-10-ledd-1-punkt-5"><article class="legalP" id="kapittel-1-foreslåttparagraf-10-ledd-1-punkt-5-ledd-1">§ 2-4 om undervisningsrom, utstyr og skolemiljø</article></article></li><li><article class="listArticle" id="kapittel-1-foreslåttparagraf-10-ledd-1-punkt-6"><article class="legalP" id="kapittel-1-foreslåttparagraf-10-ledd-1-punkt-6-ledd-1">§ 3-3 tredje ledd om skolegangen, jf. § 6A-6</article></article></li><li><article class="listArticle" id="kapittel-1-foreslåttparagraf-10-ledd-1-punkt-7"><article class="legalP" id="kapittel-1-foreslåttparagraf-10-ledd-1-punkt-7-ledd-1">§ 3-4 om tilpassa opplæring</article></article></li><li><article class="listArticle" id="kapittel-1-foreslåttparagraf-10-ledd-1-punkt-8"><article class="legalP" id="kapittel-1-foreslåttparagraf-10-ledd-1-punkt-8-ledd-1">§ 3-8 om helsetilsyn</article></article></li><li><article class="listArticle" id="kapittel-1-foreslåttparagraf-10-ledd-1-punkt-9"><article class="legalP" id="kapittel-1-foreslåttparagraf-10-ledd-1-punkt-9-ledd-1">§ 3-9 om ordensreglement og liknande</article></article></li><li><article class="listArticle" id="kapittel-1-foreslåttparagraf-10-ledd-1-punkt-10"><article class="legalP" id="kapittel-1-foreslåttparagraf-10-ledd-1-punkt-10-ledd-1">§ 3-11 om rådgiving</article></article></li><li><article class="listArticle" id="kapittel-1-foreslåttparagraf-10-ledd-1-punkt-11"><article class="legalP" id="kapittel-1-foreslåttparagraf-10-ledd-1-punkt-11-ledd-1">§ 4-1 om leiing</article></article></li><li><article class="listArticle" id="kapittel-1-foreslåttparagraf-10-ledd-1-punkt-12"><article class="legalP" id="kapittel-1-foreslåttparagraf-10-ledd-1-punkt-12-ledd-1">§ 5-1 om styret, med unntak av bokstavane a) og c)</article></article></li><li><article class="listArticle" id="kapittel-1-foreslåttparagraf-10-ledd-1-punkt-13"><article class="legalP" id="kapittel-1-foreslåttparagraf-10-ledd-1-punkt-13-ledd-1">§ 5-2 om styret sine oppgåver, med unntak av bokstavane a) og e)</article></article></li><li><article class="listArticle" id="kapittel-1-foreslåttparagraf-10-ledd-1-punkt-14"><article class="legalP" id="kapittel-1-foreslåttparagraf-10-ledd-1-punkt-14-ledd-1">§ 5-3 om elevråd, med unntak av første ledd første punktum</article></article></li><li><article class="listArticle" id="kapittel-1-foreslåttparagraf-10-ledd-1-punkt-15"><article class="legalP" id="kapittel-1-foreslåttparagraf-10-ledd-1-punkt-15-ledd-1">§ 7-1 om budsjett, rekneskap og revisjon</article></article></li><li><article class="listArticle" id="kapittel-1-foreslåttparagraf-10-ledd-1-punkt-16"><article class="legalP" id="kapittel-1-foreslåttparagraf-10-ledd-1-punkt-16-ledd-1">§ 7-2 om tilsyn m.m.</article></article></li><li><article class="listArticle" id="kapittel-1-foreslåttparagraf-10-ledd-1-punkt-17"><article class="legalP" id="kapittel-1-foreslåttparagraf-10-ledd-1-punkt-17-ledd-1">§ 7-3 om teieplikt</article></article></li><li><article class="listArticle" id="kapittel-1-foreslåttparagraf-10-ledd-1-punkt-18"><article class="legalP" id="kapittel-1-foreslåttparagraf-10-ledd-1-punkt-18-ledd-1">§ 7-4 om opplysningsplikt til barneverntenesta</article></article></li><li><article class="listArticle" id="kapittel-1-foreslåttparagraf-10-ledd-1-punkt-19"><article class="legalP" id="kapittel-1-foreslåttparagraf-10-ledd-1-punkt-19-ledd-1">§ 7-5 om opplysningsplikt til sosialtenesta.</article></article></li></ul></article></article><article class="futureLegalArticle" data-name="§6A-8" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 6A-8</span>. <span class="legalArticleTitle">Offentleg tilskot</span></span><article class="legalP" id="kapittel-1-foreslåttparagraf-11-ledd-1">For skolar godkjende etter § 6A-1 blir 75 % av dei driftsutgiftene som kjem inn under tilskotsgrunnlaget, dekte ved statstilskot. Tilskotet blir rekna ut frå ein normalsats. Føresetnaden er at elevane får undervisning som minst svarer til eit halvt skoleår. Skolar for funksjonshemma får tilskot etter § 6-6.</article><article class="legalP" id="kapittel-1-foreslåttparagraf-11-ledd-2">Skolar som tek imot offentlege tilskot som ikkje dekkjer alle driftsutgifter, kan krevje inn skolepengar. Styret fastset storleiken på skolepengane. Skolepengane kan utgjere inntil 25 % av det tilskotsgrunnlaget som Stortinget fastset, jf. § 6-3, med eit beløp fastsett av departementet i tillegg for dekning av utgifter til husleige/kapitalkostnader. Styret kan søkje departementet om å få godkjend høgare skolepengar dersom skolen har driftsutgifter som ikkje blir dekte av tilskotsgrunnlaget.</article><article class="legalP" id="kapittel-1-foreslåttparagraf-11-ledd-3">Departementet kan i forskrift gi nærmare reglar om offentleg tilskot.</article></article></section><section class="section" data-name="kapII" id="kapittel-2" data-lovdata-URL="LTI/lov/2004-11-26-74/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne loven trer i kraft 1. desember 2004.</article></section><section class="section" data-name="kapIII" id="kapittel-3" data-lovdata-URL="LTI/lov/2004-11-26-74/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Departementet kan i forskrift fastsette overgangsregler for skoler som allerede er godkjent.</article></section></main></body></html>