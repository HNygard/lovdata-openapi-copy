<!DOCTYPE html><html lang="no"><head><title>Forskrift om endring i forskrift om avgift til dekning av utgifter ved tilsyn og kjøttkontroll.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-01-09-132</dd><dt class="dokid">DokumentID</dt><dd class="dokid">LTI/forskrift/2004-01-09-132</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 2 s 232</dd><dt class="dateInForce">I kraft fra</dt><dd class="dateInForce">2004-01-09</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-12-21-1429</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§21</li><li>lov/2003-12-19-124/§33</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2004-01-23</dd><dt class="journalNumber">Journalnummer</dt><dd class="journalNumber">2004-0133</dd><dt class="titleShort">Korttittel</dt><dd class="titleShort">Endr. i forskrift om tilsynsavgift</dd><dt class="title">Tittel</dt><dd class="title">Forskrift om endring i forskrift om avgift til dekning av utgifter ved tilsyn og kjøttkontroll.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 9. januar 2004 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 21 annet ledd og § 33 første ledd, jf. delegeringsvedtak av 19. desember 2003 nr. 1790.</dd><dt class="refid">RefID</dt><dd class="refid">forskrift/2004-01-09-132</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om avgift til dekning av utgifter ved tilsyn og kjøttkontroll.<ul class="tocSubUl"><li>I<ul class="tocSubUl"><li>§ 3. Tilsyns- og kjøttkontrollplan</li><li>§ 4. Ukentlig slakteplan og varslingsplikt</li><li>§ 6. Gebyr</li><li>§ 7. Varslingsplikt og bemanning</li><li>§ 7a. Gebyr ved mottakssted for kjøtt fra sjøpattedyr og kontrollsted for selkjøtt</li><li>§ 7b. Gebyr for sesongslakteri for tamrein til kjøttkontroll</li><li>§ 7c. Gebyr ved mobile slakterier/slakteplasser mv.</li><li>§ 7d. Gebyr ved kontrollsted for vilt og behandlingsanlegg for vilt</li><li>§ 10. Innbetaling av gebyret</li><li>§ 11. Dispensasjon</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-01-09-132" id="dokument"><h1>Forskrift om endring i forskrift om avgift til dekning av utgifter ved tilsyn og kjøttkontroll.</h1><section class="section" data-name="kapI" id="kapittel-1" data-lovdata-URL="LTI/forskrift/2004-01-09-132/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 21. desember 1998 nr. 1429 om avgift til dekning av utgifter ved tilsyn og kjøttkontroll gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om gebyr til dekning av utgifter ved tilsyn og kjøttkontroll</i></article> <article class="defaultP" margin-top="true">Forskriftens hjemmelsfelt første punktum skal lyde:</article><article class="legalP" id="kapittel-1-ledd-2">Fastsatt av Landbruksdepartementet 21. desember 1998 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 21 annet ledd og § 33 første ledd, jf. delegeringsvedtak av 19. desember 2003 nr. 1790.</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-3">Formålet med denne forskrift er å pålegge virksomheter plikt til å betale gebyr for tilsyn og kjøttkontroll etter matloven.</article> <article class="defaultP" margin-top="true">§ 2 første ledd skal lyde:</article><article class="legalP" id="kapittel-1-ledd-4">Ansvarlig for slakteriet skal innen 20. november hvert år, på skjema fastsatt av Mattilsynet, oversende en plan for påfølgende års slaktevirksomhet til Mattilsynet (årsplan). Ved oppstart av nytt slakteri, eller gjenopptagelse av slakting ved tidligere nedlagt slakteri, skal varsel om slakting og årsplan oversendes til Mattilsynet senest tre måneder før oppstart av slakting.</article> <article class="defaultP" margin-top="true">§ 3 og § 4 skal lyde:</article><article class="futureLegalArticle" data-name="§3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Tilsyns- og kjøttkontrollplan</span></span><article class="legalP" id="kapittel-1-foreslåttparagraf-1-ledd-1">Mattilsynet vedtar en tilsyns- og kjøttkontrollplan på bakgrunn av slakteriets årsplan og normer for bemanning av kjøttkontrollen i henhold til vedlegg 1 til denne forskrift.</article><article class="legalP" id="kapittel-1-foreslåttparagraf-1-ledd-2">Mattilsynet kan endre vedlegg 1.</article></article><article class="futureLegalArticle" data-name="§4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Ukentlig slakteplan og varslingsplikt</span></span><article class="legalP" id="kapittel-1-foreslåttparagraf-2-ledd-1">Slakteriet skal skriftlig meddele Mattilsynet ukentlige slakteplaner senest tre virkedager før den aktuelle ukes første slaktedag. Dette gjelder ikke ved slakting av tamrein.</article><article class="legalP" id="kapittel-1-foreslåttparagraf-2-ledd-2">Ved slakting av tamrein skal slakteriet varsle Mattilsynet om planlagt slakting senest tre kalenderdager før den aktuelle ukes første slaktedag, og det påløper virksomheten en særlig plikt til å holde Mattilsynet fortløpende orientert om mulig slakting og tidspunkt.</article></article> <article class="defaultP" margin-top="true">§ 5 første, annet og tredje ledd skal lyde:</article><article class="legalP" id="kapittel-1-ledd-5">Slakteriet skal varsle Mattilsynet straks de får kunnskap om avvik fra årsplan.</article><article class="legalP" id="kapittel-1-ledd-6">Ved mindre avvik fra årsplanen kan tilsyns- og kjøttkontrollplanen endres av Mattilsynet</article><article class="legalP" id="kapittel-1-ledd-7">Ved vesentlig avvik fra årsplanen kan Mattilsynet endre tilsyns- og kjøttkontrollplanen.</article> <article class="defaultP" margin-top="true">§ 5 femte ledd skal lyde:</article><article class="legalP" id="kapittel-1-ledd-8">Ved avvikling av virksomhet skal slakteriet gi skriftlig varsel til Mattilsynet senest tre måneder før avviklingen gjennomføres. Blir varslet gitt senere enn tre måneder før avvikling skal slakteriet dekke tilsynsmyndighetens faktiske utgifter etter avviklingen innenfor gebyrplikten i henhold til § 6 første ledd.</article> <article class="defaultP" margin-top="true">§ 6, § 7, § 7a, § 7b, § 7c og § 7d skal lyde:</article><article class="futureLegalArticle" data-name="§6" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Gebyr</span></span><article class="legalP" id="kapittel-1-foreslåttparagraf-3-ledd-1">Ansvarlig for slakteriet, herunder helårsslakterier for tamrein, skal betale gebyr for antall dagsverk i henhold til tilsyns- og kjøttkontrollplanen for slakteriet, multiplisert med en dagsverkssats på kr 3500,-. Satsen dekker også sentrale kostnader i tilknytning til tilsyn med slakterier og kjøttkontroll. Med timeverksats menes dagsverksatsen dividert med 7,5 timer.</article><article class="legalP" id="kapittel-1-foreslåttparagraf-3-ledd-2">For arbeid utover kjøttkontrollens normalarbeidstid er det timeverkssatsen tilsvarende den statlige godtgjørelsen til Mattilsynet for utførte dagsverk som skal danne grunnlaget (Mattilsynets timeverkssats). Det skal betales 150% av denne satsen, og for arbeid mellom kl. 21:00 og 06:00 fra mandag til fredag skal det betales etter en sats på 200% av Mattilsynets timeverksats. For arbeid på lørdager, søndager og offentlige helge- og høytidsdager gjelder en sats på 200% av nevnte Mattilsyns timeverksats.</article><article class="legalP" id="kapittel-1-foreslåttparagraf-3-ledd-3">For tilsyn og kjøttkontroll utenfor tilsyns- og kjøttkontrollplanen betales gebyr etter Mattilsynets timeverksats. Dersom varslet slakting ikke finner sted betales gebyr etter Mattilsynets timeverksats for medgått tid til reise og oppmøte.</article><article class="legalP" id="kapittel-1-foreslåttparagraf-3-ledd-4">For faktiske merkostnader som konsekvens av endrede slakteplaner, og hvor endringene er fremsatt senere enn tre virkedager før den aktuelle ukes første slaktedag, skal slakteriet betale et ekstra tillegg på inntil kr 200,- for hvert påbegynt timeverk i tillegg til Mattilsynets timeverksats. Dette gjelder ikke ved slakting av tamrein.</article><article class="legalP" id="kapittel-1-foreslåttparagraf-3-ledd-5">Ventetid ut over en time ved varslet slakting behandles som arbeidstid for det fremmøtte tilsynspersonellet. Medgått ventetid skal betales etter Mattilsynets timeverksats.</article><article class="legalP" id="kapittel-1-foreslåttparagraf-3-ledd-6">Kostnader til uttak av prøver, analyse og forsendelse utover det som er bestemt i henhold til vedtatt tilsyns- og kjøttkontrollplan skal faktureres direkte etter stykkpris. Det er gitt nærmere instrukser for prøvetaking. Kostnader til ulike prøver er fastsatt i vedlegg 1.</article></article><article class="futureLegalArticle" data-name="§7" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Varslingsplikt og bemanning</span></span><article class="legalP" id="kapittel-1-foreslåttparagraf-4-ledd-1">Ansvarlig for fremstilling av kjøtt fra sjøpattedyr ved mottakssted og selkjøtt ved kontrollsted, skal senest 24 timer før levering gi Mattilsynet opplysninger om antatt tidspunkt for fremstilling av kjøtt til kjøttkontroll. Ved endringer skal det snarest mulig gis melding om dette. Ansvarlig for mottakssted plikter innen rimelig tid, og minst 14 dager før fangstsesongen tar til å melde fra til Mattilsynet dersom det planlegges mottak av hvalkjøtt den kommende sesong.</article><article class="legalP" id="kapittel-1-foreslåttparagraf-4-ledd-2">Ansvarlig for fremstilling av tamrein til kjøttkontroll ved sesongslakteri, og slaktedyr, herunder tamrein, til kjøttkontroll ved mobile slakterier/slakteplasser mv., skal i god tid, og senest en uke før planlagt slakting gi Mattilsynet opplysninger om antatt tidspunkt for slakting og om ca. antall og art av dyr som skal slaktes. Ved endringer skal det snarest mulig gis melding om dette.</article><article class="legalP" id="kapittel-1-foreslåttparagraf-4-ledd-3">For slakting ved sesongslakterier for tamrein og ved mobile enheter er vedlegg 1 retningsgivende for antall kontrollpersoner til post mortem kontroll. Der hvor slaktedagen strekker seg utover normal arbeidstid for Mattilsynet, kan tilsynet møte med to personer uavhengig av slaktehastighet og antall dyr som skal slaktes.</article></article><article class="futureLegalArticle" data-name="§7a" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 7a</span>. <span class="legalArticleTitle">Gebyr ved mottakssted for kjøtt fra sjøpattedyr og kontrollsted for selkjøtt</span></span><article class="legalP" id="kapittel-1-foreslåttparagraf-5-ledd-1">Ansvarlig for fremstilling av kjøtt fra sjøpattedyr ved mottakssted eller selkjøtt ved kontrollsted, skal betale gebyr for hvert påbegynt timeverk med kr 450,- for medgått tid til reise, venting, tilsyn og kontroll. For arbeid på lørdager, søndager og offentlige helge- og høytidsdager godtgjøres et timeverk tilsvarende med kr 900,-. I tillegg kommer reiseutgifter etter statens satser.</article><article class="legalP" id="kapittel-1-foreslåttparagraf-5-ledd-2">For arbeid utover kjøttkontrollens normalarbeidstid skal det betales 150% av Mattilsynets timeverksats, og for arbeid mellom kl. 21:00 og 06:00 fra mandag til fredag skal det betales etter en sats på 200% av Mattilsynets timeverksats.</article><article class="legalP" id="kapittel-1-foreslåttparagraf-5-ledd-3">Dersom varslet kjøttkontroll ikke finner sted betales gebyr etter Mattilsynets timeverksats for medgått tid til reise og oppmøte.</article><article class="legalP" id="kapittel-1-foreslåttparagraf-5-ledd-4">Kostnader til uttak av prøver, analyse og forsendelse skal faktureres direkte etter stykkpris. Det er gitt nærmere instrukser for prøvetaking.</article><article class="legalP" id="kapittel-1-foreslåttparagraf-5-ledd-5">I tillegg til bestemmelser i første ledd skal mottakssted for kjøtt fra sjøpattedyr og kontrollsted for selkjøtt betale 1 dagsverk til tilsynsoppgaver per sesong.</article></article><article class="futureLegalArticle" data-name="§7b" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 7b</span>. <span class="legalArticleTitle">Gebyr for sesongslakteri for tamrein til kjøttkontroll</span></span><article class="legalP" id="kapittel-1-foreslåttparagraf-6-ledd-1">Ansvarlig for fremstilling av slakt til kontroll ved sesongslakteri for tamrein, skal betale gebyr for hvert påbegynt timeverk med kr 450,- for medgått tid til reise, venting, tilsyn og kontroll. For arbeid på lørdager, søndager og offentlige helge- og høytidsdager godtgjøres et timeverk tilsvarende med kr 900,-. I tillegg kommer reiseutgifter etter statens satser.</article><article class="legalP" id="kapittel-1-foreslåttparagraf-6-ledd-2">For arbeid utover kjøttkontrollens normalarbeidstid skal det betales 150% av Mattilsynets timeverksats, og for arbeid mellom kl. 21:00 og 06:00 fra mandag til fredag skal det betales etter en sats på 200% av Mattilsynets timeverksats.</article><article class="legalP" id="kapittel-1-foreslåttparagraf-6-ledd-3">Dersom varslet slakting ikke finner sted betales gebyr etter Mattilsynets timeverksats for medgått tid til reise og oppmøte.</article><article class="legalP" id="kapittel-1-foreslåttparagraf-6-ledd-4">Kostnader til uttak av prøver, analyse og forsendelse skal faktureres direkte etter stykkpris. Det er gitt nærmere instrukser for prøvetaking. Kostnader til ulike prøver er fastsatt i vedlegg 1.</article><article class="legalP" id="kapittel-1-foreslåttparagraf-6-ledd-5">I tillegg til bestemmelser i første ledd skal sesongslakteri for tamrein betale 2 dagsverk til tilsynsoppgaver per sesong.</article></article><article class="futureLegalArticle" data-name="§7c" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7c</span>. <span class="legalArticleTitle">Gebyr ved mobile slakterier/slakteplasser mv.</span></span><article class="legalP" id="kapittel-1-foreslåttparagraf-7-ledd-1">Ansvarlig for fremstilling av slakt, herunder rein, til kontroll ved mobile slakterier/slakteplasser mv., skal betale gebyr for hvert påbegynt timeverk med kr 450,- for medgått tid til reise, venting, tilsyn og kontroll. For arbeid på lørdager, søndager og offentlige helge- og høytidsdager godtgjøres timeverket tilsvarende med kr 900,-. I tillegg kommer reiseutgifter etter statens satser.</article><article class="legalP" id="kapittel-1-foreslåttparagraf-7-ledd-2">For arbeid utover kjøttkontrollens normalarbeidstid skal det betales 150% av Mattilsynets timeverksats, og for arbeid mellom kl. 21:00 og 06:00 fra mandag til fredag skal det betales etter en sats på 200% av Mattilsynets timeverksats.</article><article class="legalP" id="kapittel-1-foreslåttparagraf-7-ledd-3">Dersom varslet slakting ikke finner sted betales gebyr etter Mattilsynets timeverksats for medgått tid til reise og oppmøte.</article><article class="legalP" id="kapittel-1-foreslåttparagraf-7-ledd-4">Kostnader til uttak av prøver, analyse og forsendelse skal faktureres direkte etter stykkpris. Det er gitt nærmere instrukser for prøvetaking. Kostnader til ulike prøver er fastsatt i vedlegg 1.</article><article class="legalP" id="kapittel-1-foreslåttparagraf-7-ledd-5">I tillegg til bestemmelser i første ledd skal det betales for tilsynsoppgaver. For mobile enheter, autorisert eller godkjent med begrenset kapasitet, med et årlig slaktevolum mindre enn 500 tonn skal det betales for 8 dagsverk per kalenderår. For mobile enheter, autorisert eller godkjent med begrenset kapasitet, med et årlig slaktevolum som er lik eller større enn 500 tonn, skal det betales for 12 dagsverk per kalenderår.</article></article><article class="futureLegalArticle" data-name="§7d" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 7d</span>. <span class="legalArticleTitle">Gebyr ved kontrollsted for vilt og behandlingsanlegg for vilt</span></span><article class="legalP" id="kapittel-1-foreslåttparagraf-8-ledd-1">Ansvarlig for fremstilling av vilt ved kontrollsted og ved behandlingsanlegg for vilt skal betale gebyr for hvert påbegynt timeverk med kr 410,- for medgått tid til reise, venting og kontroll. For arbeid på lørdager, søndager og offentlige helge- og høytidsdager godtgjøres et timeverk tilsvarende med kr 820,-. I tillegg kommer utgifter til skyssmiddel etter statens satser.</article><article class="legalP" id="kapittel-1-foreslåttparagraf-8-ledd-2">For arbeid utover kjøttkontrollens normalarbeidstid skal det betales 150% av Mattilsynets timeverksats, og for arbeid mellom kl. 21:00 og 06:00 fra mandag til fredag skal det betales etter en sats på 200% av Mattilsynets timeverksats.</article><article class="legalP" id="kapittel-1-foreslåttparagraf-8-ledd-3">Kostnader til uttak av prøver, analyse og forsendelse skal faktureres direkte etter stykkpris. Det er gitt nærmere instrukser for prøvetaking. Kostnader til ulike prøver er fastsatt i vedlegg 1.</article><article class="legalP" id="kapittel-1-foreslåttparagraf-8-ledd-4">I tillegg skal godkjente kontrollsteder for vilt eller behandlingsanlegg for vilt betale gebyr etter satsene i første ledd for tilsynsoppgaver per sesong, dog begrenset til 1 dagsverk.</article></article> <article class="defaultP" margin-top="true">§ 10 og § 11 skal lyde:</article><article class="futureLegalArticle" data-name="§10" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Innbetaling av gebyret</span></span><article class="legalP" id="kapittel-1-foreslåttparagraf-9-ledd-1">Gebyr i henhold til § 6 første ledd kreves inn av Mattilsynet og innbetales innen den 20. hver måned til Fondet for kjøttkontroll.</article><article class="legalP" id="kapittel-1-foreslåttparagraf-9-ledd-2">Gebyr i henhold til § 5 femte ledd kreves inn av Mattilsynet.</article><article class="legalP" id="kapittel-1-foreslåttparagraf-9-ledd-3">Gebyr i henhold til § 6 annet til sjette ledd og § 7 – § 7d kreves inn av Mattilsynet på skjema fastsatt av Mattilsynet, og innbetales innen den 20. hver påfølgende måned til Mattilsynet.</article><article class="legalP" id="kapittel-1-foreslåttparagraf-9-ledd-4">Gebyr etter denne forskrift er tvangsgrunnlag for utlegg.</article></article><article class="futureLegalArticle" data-name="§11" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Dispensasjon</span></span><article class="legalP" id="kapittel-1-foreslåttparagraf-10-ledd-1">Mattilsynet kan i særlige tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article> <article class="defaultP" margin-top="true">§ 12 første ledd skal lyde:</article><article class="legalP" id="kapittel-1-ledd-9">Bestemmelsene om straff og tvangsmulkt i matloven, kommer til anvendelse ved overtredelse av denne forskrift.</article> <article class="defaultP" margin-top="true">Vedlegg 1 første ledd skal lyde:</article><article class="legalP" id="kapittel-1-ledd-10">På bakgrunn av opplysningene i årlig slakteplan skal det for hvert slakteri utarbeides en tilsyns- og kjøttkontrollplan (TKP) som skal danne grunnlag for det arbeid som skal utføres av det regionale/lokale Mattilsynet etter delegering fra det sentrale Mattilsynet samt danne grunnlag for de økonomiske overføringer mellom det sentrale Mattilsynet og det regionale/lokale Mattilsynet og det kjøttkontrollgebyret slakteriet skal innbetale. Tilsyns- og kjøttkontrollinnsats skal beregnes som dagsverk.</article> <article class="defaultP" margin-top="true">Vedlegg 1 nr. 2 annet og tredje ledd skal lyde:</article><article class="legalP" id="kapittel-1-ledd-11">Prøvetakingsplan for året legges inn når Mattilsynet melder inn TKP for den enkelte virksomhet.</article><article class="legalP" id="kapittel-1-ledd-12">Planen skal være begrunnet i erfaringer og risikovurderinger og skal utarbeides i samarbeid med slakteri. Hvis Mattilsynet finner at det planlagte prøvevolumet er for lite/stort kan dette korrigeres</article> <article class="defaultP" margin-top="true">Vedlegg 1 nr. 3 under overskriften «Dyrevern» siste punktum skal lyde:</article><article class="legalP" id="kapittel-1-ledd-13">Dette er plikter som faller inn under matloven.</article> <article class="defaultP" margin-top="true">Vedlegg 1 nr. 3 under overskriften «Utvidet sykdomsregistrering» annet punktum skal lyde:</article><article class="legalP" id="kapittel-1-ledd-14">Videre kan Mattilsynet pålegge den offentlige kjøttkontrollen å registrere sjukelige forandringer i slakt og organer, ta ut prøver, gjøre undersøkelser og foreta registreringer som anses nødvendig.</article> <article class="defaultP" margin-top="true">Vedlegg 1 nr. 5 under overskriften «Virksomheter med begrenset kapasitet» første punktum skal lyde:</article><article class="legalP" id="kapittel-1-ledd-15">For virksomheter med begrenset kapasitet skal Mattilsynet foreslå det antall dagsverk som anses nødvendig for å gjennomføre post mortem undersøkelse.</article> <article class="defaultP" margin-top="true">Vedlegg 1 nr. 6 skal lyde:</article><article class="marginIdArticle" id="kapittel-1-punkt-1"><span class="data-marginOriginalId">6.</span><span class="miscHeadline"><i>Strukturelle kostnader</i></span><article class="legalP" id="kapittel-1-punkt-1-ledd-1">Med strukturelle kostnader menes kostnader som ikke er direkte relatert til selve den tekniske utførelsen av kjøttkontrollen, men som påløper pga. fordeling av slakterier og Mattilsyn og beliggenhet. Slike kostnader er:<ul class="defaultList"><li data-li-identifier="1." data-name="1."><article class="listArticle" id="kapittel-1-punkt-1-ledd-1-punkt-1"><article class="legalP" id="kapittel-1-punkt-1-ledd-1-punkt-1-ledd-1">Reisetid</article></article></li><li data-li-identifier="2." data-name="2."><article class="listArticle" id="kapittel-1-punkt-1-ledd-1-punkt-2"><article class="legalP" id="kapittel-1-punkt-1-ledd-1-punkt-2-ledd-1">Kilometer- og diettgodtgjørelse</article></article></li><li data-li-identifier="3." data-name="3."><article class="listArticle" id="kapittel-1-punkt-1-ledd-1-punkt-3"><article class="legalP" id="kapittel-1-punkt-1-ledd-1-punkt-3-ledd-1">Fergekostnader</article></article></li><li data-li-identifier="4." data-name="4."><article class="listArticle" id="kapittel-1-punkt-1-ledd-1-punkt-4"><article class="legalP" id="kapittel-1-punkt-1-ledd-1-punkt-4-ledd-1">Forsendelseskostnader til akkreditert laboratorium</article></article></li><li data-li-identifier="5." data-name="5."><article class="listArticle" id="kapittel-1-punkt-1-ledd-1-punkt-5"><article class="legalP" id="kapittel-1-punkt-1-ledd-1-punkt-5-ledd-1">Medgått tid til organisering av personell</article></article></li></ul></article><article class="legalP" id="kapittel-1-punkt-1-ledd-2">Slike kostnader beregnes ut i fra historiske regnskapstall og geografi/slakteristruktur for det enkelte Mattilsyn. Beregnet kronebeløp omregnes i antall dagsverk.</article><article class="legalP" id="kapittel-1-punkt-1-ledd-3">Kostnadene skal dekkes av de sentrale utgiftene.</article></article> <article class="defaultP" margin-top="true">Vedlegg 1 nr. 7.6 første ledd første punktum skal lyde:</article><article class="legalP" id="kapittel-1-ledd-16">Det skal uttas prøver for undersøkelse mhp. EHEC i storfe-, sau- og geiteslakt i henhold til gjeldende instruks av 6. juli 1998 nr. 800.</article> <article class="defaultP" margin-top="true">Vedlegg 1 nr. 7.7. skal lyde:</article><article class="marginIdArticle" id="kapittel-1-punkt-2"><span class="data-marginOriginalId">7.7.</span><span class="miscHeadline"><i>Paratuberkulose</i></span><article class="legalP" id="kapittel-1-punkt-2-ledd-1">Det vises til retningslinjer for bekjempelse av paratuberkulose gitt med hjemmel i forskrift om bekjempelse av dyresjukdommer § 32.<ul class="defaultList"><li data-li-identifier="-" data-name="-"><article class="listArticle" id="kapittel-1-punkt-2-ledd-1-punkt-1"><article class="legalP" id="kapittel-1-punkt-2-ledd-1-punkt-1-ledd-1">Kr 310,- per enkeltprøve for dekning av kostnader til prøveuttak og håndtering.</article></article></li></ul></article><article class="legalP" id="kapittel-1-punkt-2-ledd-2">Kronebeløpet omregnes til dagsverksats ut i fra den til enhver tid gjeldende dagsverksats.</article><article class="legalP" id="kapittel-1-punkt-2-ledd-3">Utgiftene skal dekkes av Mattilsynet.</article></article> <article class="defaultP" margin-top="true">Vedlegg 1 nr. 7.8. siste ledd skal lyde:</article><article class="legalP" id="kapittel-1-ledd-17">Utgiftene skal dekkes av Mattilsynet.</article> <article class="defaultP" margin-top="true">Vedlegg 1 nr. 7.9. første ledd første punktum skal lyde:</article><article class="legalP" id="kapittel-1-ledd-18">Det vises til instruks av 6. juni 2001 nr. 628 til tilsynsveterinæren/det kommunale næringsmiddeltilsynet for kartlegging av og tiltak mot campylobacter i fjørfe og ferskt fjørfekjøtt i fjørfekjøttslakterier.</article> <article class="defaultP" margin-top="true">Vedlegg 1 nr. 7.10. siste ledd skal lyde:</article><article class="legalP" id="kapittel-1-ledd-19">Utgiftene skal dekkes av Mattilsynet.</article> <article class="defaultP" margin-top="true">Vedlegg 1 nr. 7.11. siste ledd skal lyde:</article><article class="legalP" id="kapittel-1-ledd-20">Utgiftene skal dekkes av Mattilsynet.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-01-09-132/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>