<!DOCTYPE html><html lang="no"><head><title>Forskrift om endring i midlertidig forskrift om godkjenning mv. av grensekontrollstasjoner med tilhørende kontrollsentra underlagt Fiskeridirektoratets myndighet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-01-09-43</dd><dt class="dokid">DokumentID</dt><dd class="dokid">LTI/forskrift/2004-01-09-43</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 1 s 133</dd><dt class="dateInForce">I kraft fra</dt><dd class="dateInForce">2004-01-09</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-01-03-5</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§33</li><li>lov/2003-12-19-124/§36</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2004-01-16</dd><dt class="journalNumber">Journalnummer</dt><dd class="journalNumber">2004-0041</dd><dt class="titleShort">Korttittel</dt><dd class="titleShort">Endr. i forskr. om grensekontrollstasjoner</dd><dt class="title">Tittel</dt><dd class="title">Forskrift om endring i midlertidig forskrift om godkjenning mv. av grensekontrollstasjoner med tilhørende kontrollsentra underlagt Fiskeridirektoratets myndighet.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 9. januar 2004 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, og delegeringsvedtak av 19. desember 2003 nr. 1790.</dd><dt class="refid">RefID</dt><dd class="refid">forskrift/2004-01-09-43</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i midlertidig forskrift om godkjenning mv. av grensekontrollstasjoner med tilhørende kontrollsentra underlagt Fiskeridirektoratets myndighet.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-01-09-43" id="dokument"><h1>Forskrift om endring i midlertidig forskrift om godkjenning mv. av grensekontrollstasjoner med tilhørende kontrollsentra underlagt Fiskeridirektoratets myndighet.</h1><section class="section" data-name="kapI" id="kapittel-1" data-lovdata-URL="LTI/forskrift/2004-01-09-43/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I midlertidig forskrift av 3. januar 2001 nr. 5 om godkjenning mv. av grensekontrollstasjoner med tilhørende kontrollsentra underlagt Fiskeridirektoratets myndighet gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Midlertidig forskrift om godkjenning mv. av grensekontrollstasjoner med tilhørende kontrollsentra underlagt Mattilsynets myndighet</i></article> <article class="defaultP" margin-top="true">Forskriftens hjemmelsfelt skal lyde:</article><article class="legalP" id="kapittel-1-ledd-2">Fastsatt av Fiskeridepartementet 3. januar 2001 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790. Jf. EØS-avtalen vedlegg I kap. I (direktiv 97/78/EF).</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-3">Denne forskriften gjelder for grensekontrollstasjoner med tilhørende kontrollsentra underlagt Mattilsynets myndighet, jf. forskrift av 18. oktober 1999 nr. 1163 om tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland.</article> <article class="defaultP" margin-top="true">§ 2 første, andre og tredje ledd skal lyde:</article><article class="legalP" id="kapittel-1-ledd-4">Mattilsynet treffer vedtak om godkjenning av nye kontrollsentra under eksisterende grensekontrollstasjoner dersom kravene som til enhver tid stilles er oppfylt.</article><article class="legalP" id="kapittel-1-ledd-5">For nye grensekontrollstasjoner og kontrollsentra under disse utarbeider Mattilsynet, på bakgrunn av kontrollen, liste over de grensekontrollstasjoner med tilhørende kontrollsentra som foreslås godkjent. Denne listen oversendes EFTAs overvåkingsorgan.</article><article class="legalP" id="kapittel-1-ledd-6">På bakgrunn av Mattilsynets forslag, gjennomfører EFTAs overvåkingsorgan inspeksjon av nye grensekontrollstasjoner og kontrollsentra under disse.</article> <article class="defaultP" margin-top="true">§ 3 første og andre ledd skal lyde:</article><article class="legalP" id="kapittel-1-ledd-7">Dersom alvorlige grunner tilsier det skal Mattilsynet trekke godkjenningen tilbake.</article><article class="legalP" id="kapittel-1-ledd-8">Mattilsynet meddeler EFTAs overvåkingsorgan om tilbaketrekking av godkjenning.</article> <article class="defaultP" margin-top="true">§ 4 skal lyde:</article><article class="legalP" id="kapittel-1-ledd-9">Vedtak som fattes av EFTAs overvåkingsorgan etter § 2 fjerde ledd kan innklages for EFTA-domstolen, jf. avtale mellom EFTA-statene om opprettelse av et overvåkingsorgan og en domstol (ODA-avtalen) art. 36.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-01-09-43/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>