<!DOCTYPE html><html lang="no"><head><title>Forskrift om drift av akvakulturanlegg (akvakulturdriftsforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-12-22-1785</dd><dt class="dokid">DokumentID</dt><dd class="dokid">LTI/forskrift/2004-12-22-1785</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 16 s 2532</dd><dt class="dateInForce">I kraft fra</dt><dd class="dateInForce">2005-01-01, 2006-01-01 , 2010-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-12-18-1409</li><li>forskrift/2000-12-20-1397</li><li>forskrift/2004-01-15-278</li><li>forskrift/1991-07-04-509</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-68/§1</li><li>lov/1985-06-14-68/§3</li><li>lov/1985-06-14-68/§4</li><li>lov/1985-06-14-68/§5</li><li>lov/1985-06-14-68/§9</li><li>lov/1985-06-14-68/§10</li><li>lov/1985-06-14-68/§11</li><li>lov/1985-06-14-68/§13</li><li>lov/1985-06-14-68/§14</li><li>lov/1985-06-14-68/§17</li><li>lov/2003-12-19-124/§7</li><li>lov/2003-12-19-124/§8</li><li>lov/2003-12-19-124/§14</li><li>lov/2003-12-19-124/§15</li><li>lov/2003-12-19-124/§19</li><li>lov/2003-12-19-124/§23</li><li>lov/2003-12-19-124/§24</li><li>lov/2003-12-19-124/§25</li><li>lov/2003-12-19-124/§26</li><li>lov/2003-12-19-124/§28</li><li>lov/2003-12-19-124/§32</li><li>forskrift/2003-12-19-1790</li><li>lov/1974-12-20-73/§30</li><li>lov/1974-12-20-73/§2</li><li>lov/1974-12-20-73/§4</li><li>lov/1974-12-20-73/§5</li><li>lov/1974-12-20-73/§5a</li><li>lov/1974-12-20-73/§9</li><li>lov/1974-12-20-73/§31</li></ul></dd><dt class="dateOfPublication">Kunngjort</dt><dd class="dateOfPublication">2004-12-30</dd><dt class="lastupdated">Rettet</dt><dd class="lastupdated">2005-01-06 (§ 61), 07.01.2005 (§ 8)</dd><dt class="journalNumber">Journalnummer</dt><dd class="journalNumber">2004-1566</dd><dt class="titleShort">Korttittel</dt><dd class="titleShort">Akvakulturdriftsforskriften</dd><dt class="title">Tittel</dt><dd class="title">Forskrift om drift av akvakulturanlegg (akvakulturdriftsforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Fiskeri- og kystdepartementet 22. desember 2004 med hjemmel i lov 14. juni 1985 nr. 68 om oppdrett av fisk, skalldyr m.v. § 1, § 3, § 4, § 5, § 9, § 10, § 11, § 13, § 14 og § 17, lov 19. desember 2003 nr. 124 om matproduksjon og mattrygghet mv. (matloven) § 7, § 8, § 14, § 15, § 19, § 23, § 24, § 25, § 26, § 28 og § 32, jf. delegeringsvedtak 19. desember 2003 nr. 1790 og lov 20. desember 1974 nr. 73 om dyrevern § 30, jf. § 2, § 4, § 5, § 5a, § 9 og § 31.</dd><dt class="refid">RefID</dt><dd class="refid">forskrift/2004-12-22-1785</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om drift av akvakulturanlegg (akvakulturdriftsforskriften).<ul class="tocSubUl"><li>Kapittel 1. Formål, virkeområde og definisjoner<ul class="tocSubUl"><li>§ 1. Formål</li><li>§ 2. Forskriftens geografiske og personelle virkeområde</li><li>§ 3. Forskriftens saklige virkeområde</li><li>§ 4. Definisjoner</li></ul></li><li>Kapittel 2. Generelle krav<ul class="tocSubUl"><li>§ 5. Generelle krav til forsvarlig drift</li><li>§ 6. Kompetanse mv.</li><li>§ 7. Beredskapsplan</li><li>§ 8. Plassering, merking og fortøyning av installasjon</li><li>§ 9. Hygiene</li><li>§ 10. Eget tilsyn med akvakulturdyr og installasjoner</li><li>§ 11. Helsekontroll</li><li>§ 12. Helsekontrollens innhold</li><li>§ 13. Bruk av legemidler og kjemikalier</li><li>§ 14. Slakting og håndtering av døde akvakulturdyr</li><li>§ 15. Opprydding</li></ul></li><li>Kapittel 3. Særskilte krav ved produksjon av fisk<ul class="tocSubUl"><li>§ 16. Installasjoner og produksjonsenheter</li><li>§ 17. Metoder og tekniske innretninger</li><li>§ 18. Alarm</li><li>§ 19. Vannkvalitet generelt</li><li>§ 20. Vannkvalitet i akvakulturanlegg i sjø</li><li>§ 21. Vannkvalitet i landbaserte akvakulturanlegg</li><li>§ 22. Tester og utsett i sjøvann</li><li>§ 23. Fôring</li><li>§ 24. Håndtering og stell av fisk</li><li>§ 25. Predatorer, alger og maneter</li><li>§ 26. Forbud mot inngrep og fjerning av kroppsdeler</li><li>§ 27. Kjemiske substanser og hormoner</li><li>§ 28. Avliving av fisk</li><li>§ 29. Miljøovervåkning</li><li>§ 30. Tiltak ved uakseptabel miljøtilstand</li><li>§ 31. Rømming mv.</li><li>§ 32. Meldeplikt ved rømming</li><li>§ 33. Gjenfangst etter rømt fisk</li><li>§ 34. Produksjonslys</li></ul></li><li>Kapittel 4. Ytterligere krav ved produksjon av stamfisk og matfisk<ul class="tocSubUl"><li>§ 35. Driftsplan og brakklegging</li><li>§ 36. Journalføring</li><li>§ 37. Journalføring på lokalitetsnivå</li><li>§ 38. Journalføring på produksjonsenhetsnivå</li><li>§ 39. Tilleggskrav til journalføring for stamfisk</li><li>§ 40. Rapportering og melding</li><li>§ 41. Tetthet</li><li>§ 42. Biomasse</li><li>§ 43. Bruk av sjøvann</li><li>§ 44. Helsekontroll med stamfisk og matfisk</li><li>§ 45. Avl og reproduksjon</li></ul></li><li>Kapittel 5. Ytterligere krav ved produksjon av settefisk og for kultiveringsfisk<ul class="tocSubUl"><li>§ 46. Vektbegrensning</li><li>§ 47. Produksjonsbegrensning per smittemessig atskilt enhet</li><li>§ 48. Journalføring</li><li>§ 49. Melding</li><li>§ 50. Vanninntak og vannkilde</li><li>§ 51. Bruk av sjøvann</li><li>§ 52. Tetthet</li><li>§ 53. Stamfisk i akvakulturanlegg for settefisk og kultiveringsfisk</li><li>§ 54. Helsekontroll med settefisk og kultiveringsfisk</li><li>§ 55. Vaksinering</li></ul></li><li>Kapittel 6. Særskilte krav ved produksjon av bløtdyr, krepsdyr og pigghuder<ul class="tocSubUl"><li>§ 56. Journalføring</li><li>§ 57. Melding</li><li>§ 58. Helsekontroll med bløtdyr, krepsdyr og pigghuder</li></ul></li><li>Kapittel 7. Administrative bestemmelser, tiltak og straff<ul class="tocSubUl"><li>§ 59. Tilsyn og vedtak</li><li>§ 60. Dispensasjon</li><li>§ 61. Pålegg og tvangsmulkt mv.</li><li>§ 62. Straff</li><li>§ 63. Ikrafttredelse og oppheving av forskrifter</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2004-12-22-1785" id="dokument"><h1>Forskrift om drift av akvakulturanlegg (akvakulturdriftsforskriften).</h1><section class="section" data-name="kap1" id="kapittel-1" data-lovdata-URL="LTI/forskrift/2004-12-22-1785/KAPITTEL_1"><h2>Kapittel 1. Formål, virkeområde og definisjoner</h2><article class="legalArticle" data-lovdata-URL="LTI/forskrift/2004-12-22-1785/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med denne forskriften er å bidra til at akvakulturnæringen kan få en bærekraftig utvikling og bli en lønnsom, konkurransedyktig og livskraftig kystnæring.</article><article class="legalP" id="kapittel-1-paragraf-1-ledd-2">Formålet er også å sikre god helse hos akvakulturdyr og ivareta god velferd hos fisk.</article></article><article class="legalArticle" data-lovdata-URL="LTI/forskrift/2004-12-22-1785/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Forskriftens geografiske og personelle virkeområde</span></h3><article class="legalP" id="kapittel-1-paragraf-2-ledd-1">Forskriften gjelder for norsk land- og sjøterritorium og i Norges økonomiske sone.</article><article class="legalP" id="kapittel-1-paragraf-2-ledd-2">Forskriften retter seg mot enhver som har eller plikter å ha tillatelse etter lov 14. juni 1985 nr. 68 om oppdrett av fisk, skalldyr m.v. § 3, § 6, § 7 og § 8, eller hvor det er tilstrekkelig, godkjenning etter forskrift 16. januar 2004 nr. 279 om godkjenning av etablering og utvidelse av akvakulturanlegg og registrering av pryddammer § 5.</article></article><article class="legalArticle" data-lovdata-URL="LTI/forskrift/2004-12-22-1785/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Forskriftens saklige virkeområde</span></h3><article class="legalP" id="kapittel-1-paragraf-3-ledd-1">Forskriften gjelder drift av akvakulturanlegg.</article><article class="legalP" id="kapittel-1-paragraf-3-ledd-2">For produksjon av matfisk og stamfisk kommer kapittel 1, 2, 3, 4 og 7 til anvendelse.</article><article class="legalP" id="kapittel-1-paragraf-3-ledd-3">For produksjon av settefisk kommer kapittel 1, 2, 3, 5 og 7 til anvendelse.</article><article class="legalP" id="kapittel-1-paragraf-3-ledd-4">For produksjon av kultiveringsfisk kommer kapittel 1 og 7 til anvendelse. I tillegg gjelder følgende bestemmelser: § 9, § 10 unntatt tredje ledd, § 11, § 12, § 14, § 16, § 17, § 18, § 19, § 21, § 22, § 23, § 24, § 25, § 26, § 27, § 28, § 44, § 48 unntatt andre ledd bokstav b, § 49, § 50, § 51, § 52, § 53 og § 54.</article><article class="legalP" id="kapittel-1-paragraf-3-ledd-5">For produksjon av bløtdyr, krepsdyr og pigghuder kommer kapittel 1, 2, 6 og 7 til anvendelse.</article><article class="legalP" id="kapittel-1-paragraf-3-ledd-6">For oppbevaring av matfisk i slaktemerder ved slakteri kommer kapittel 1 og 7 til anvendelse. I tillegg gjelder følgende bestemmelser: § 5, § 6, § 7, § 8, § 9 første ledd, § 10, § 11 andre ledd, § 14, § 15, § 16, § 17, § 19, § 20, § 24, § 31, § 32, § 33, § 36, § 37 bokstav c, § 38 første ledd bokstav a og andre ledd bokstav a og c, § 42 og § 43.</article><article class="legalP" id="kapittel-1-paragraf-3-ledd-7">For oppbevaring av leppefisk kommer kapittel 1 og 7 til anvendelse. I tillegg gjelder følgende bestemmelser: § 5, § 8, § 9, § 10, § 11, § 12, § 13, § 14, § 15, § 16, § 17, § 19, § 20, § 23, § 24, § 26, § 27, § 28, § 31, § 32, § 38 første ledd bokstav a og c, andre ledd bokstav a og c og § 42.</article><article class="legalP" id="kapittel-1-paragraf-3-ledd-8">For annen produksjon enn det som følger av de foregående ledd, kommer kapittel 1, 2 og 7 til anvendelse. Dersom produksjonen gjelder fisk kommer i tillegg kapittel 3 til anvendelse.</article></article><article class="legalArticle" data-lovdata-URL="LTI/forskrift/2004-12-22-1785/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-4-ledd-1">I denne forskriften menes med:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-4-ledd-1-punkt-1"><article class="legalP" id="kapittel-1-paragraf-4-ledd-1-punkt-1-ledd-1"><i>Akvakulturdyr:</i> vannlevende dyr, inkludert kjønnsprodukter, hvile- og forplantningsstadier, unntatt sjøpattedyr, som kommer fra eller er ment for akvakulturanlegg.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-4-ledd-1-punkt-2"><article class="legalP" id="kapittel-1-paragraf-4-ledd-1-punkt-2-ledd-1"><i>Akvakulturanlegg:</i> en eller flere installasjoner på en lokalitet med akvakulturvirksomhet og tilhørende landbase.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-4-ledd-1-punkt-3"><article class="legalP" id="kapittel-1-paragraf-4-ledd-1-punkt-3-ledd-1"><i>Akvakulturvirksomhet:</i> produksjon av akvakulturdyr med tilhørende aktiviteter. Med produksjon menes ethvert tiltak for å påvirke levende akvakulturdyrs vekt, størrelse, antall, egenskaper eller kvalitet.</article></article></li><li data-li-identifier="d)" data-name="d)"><article class="listArticle" id="kapittel-1-paragraf-4-ledd-1-punkt-4"><article class="legalP" id="kapittel-1-paragraf-4-ledd-1-punkt-4-ledd-1"><i>Anadrom fisk:</i> fisk som vandrer mellom sjøvann og ferskvann og som er avhengig av ferskvann for å reprodusere seg.</article></article></li><li data-li-identifier="e)" data-name="e)"><article class="listArticle" id="kapittel-1-paragraf-4-ledd-1-punkt-5"><article class="legalP" id="kapittel-1-paragraf-4-ledd-1-punkt-5-ledd-1"><i>Biomasse:</i> den til enhver tid stående biomasse av levende fisk (målt i kg eller tonn) på lokalitet eller konsesjon.</article></article></li><li data-li-identifier="f)" data-name="f)"><article class="listArticle" id="kapittel-1-paragraf-4-ledd-1-punkt-6"><article class="legalP" id="kapittel-1-paragraf-4-ledd-1-punkt-6-ledd-1"><i>Bløtdyr:</i> leddsnegler, snegler, muslinger, blekkspruter og sjøtenner.</article></article></li><li data-li-identifier="g)" data-name="g)"><article class="listArticle" id="kapittel-1-paragraf-4-ledd-1-punkt-7"><article class="legalP" id="kapittel-1-paragraf-4-ledd-1-punkt-7-ledd-1"><i>Ferskvannsfisk:</i> fisk som lever hele livet i ferskvann.</article></article></li><li data-li-identifier="h)" data-name="h)"><article class="listArticle" id="kapittel-1-paragraf-4-ledd-1-punkt-8"><article class="legalP" id="kapittel-1-paragraf-4-ledd-1-punkt-8-ledd-1"><i>Installasjon:</i> innretning der akvakulturdyr fôres, behandles, eller oppbevares, inkludert fortøyninger. En installasjon kan bestå av flere produksjonsenheter.</article></article></li><li data-li-identifier="i)" data-name="i)"><article class="listArticle" id="kapittel-1-paragraf-4-ledd-1-punkt-9"><article class="legalP" id="kapittel-1-paragraf-4-ledd-1-punkt-9-ledd-1"><i>Konsesjon:</i> tillatelse til akvakulturvirksomhet gitt i medhold av oppdrettsloven som gir rett til å drive på en eller flere lokaliteter.</article></article></li><li data-li-identifier="j)" data-name="j)"><article class="listArticle" id="kapittel-1-paragraf-4-ledd-1-punkt-10"><article class="legalP" id="kapittel-1-paragraf-4-ledd-1-punkt-10-ledd-1"><i>Krepsdyr:</i> alle krepsdyr, herunder hummer og krabbe.</article></article></li><li data-li-identifier="k)" data-name="k)"><article class="listArticle" id="kapittel-1-paragraf-4-ledd-1-punkt-11"><article class="legalP" id="kapittel-1-paragraf-4-ledd-1-punkt-11-ledd-1"><i>Kultiveringsfisk:</i> anadrom fisk eller ferskvannsfisk som produseres med sikte på senere utsetting i naturen med unntak av havbeite.</article></article></li><li data-li-identifier="l)" data-name="l)"><article class="listArticle" id="kapittel-1-paragraf-4-ledd-1-punkt-12"><article class="legalP" id="kapittel-1-paragraf-4-ledd-1-punkt-12-ledd-1"><i>Lokalitet:</i> geografisk avgrenset område enten på land eller i vann for akvakulturvirksomhet.</article></article></li><li data-li-identifier="m)" data-name="m)"><article class="listArticle" id="kapittel-1-paragraf-4-ledd-1-punkt-13"><article class="legalP" id="kapittel-1-paragraf-4-ledd-1-punkt-13-ledd-1"><i>Marin fisk:</i> fisk som lever hele livet i sjøvann.</article></article></li><li data-li-identifier="n)" data-name="n)"><article class="listArticle" id="kapittel-1-paragraf-4-ledd-1-punkt-14"><article class="legalP" id="kapittel-1-paragraf-4-ledd-1-punkt-14-ledd-1"><i>Matfisk:</i> fisk som produseres med sikte på slakting til konsum og som ikke kommer inn under definisjonene av settefisk eller stamfisk.</article></article></li><li data-li-identifier="o)" data-name="o)"><article class="listArticle" id="kapittel-1-paragraf-4-ledd-1-punkt-15"><article class="legalP" id="kapittel-1-paragraf-4-ledd-1-punkt-15-ledd-1"><i>Pigghuder:</i> sjøliljer, sjøstjerner, slangestjerner, sjøpiggsvin og sjøpølser.</article></article></li><li data-li-identifier="p)" data-name="p)"><article class="listArticle" id="kapittel-1-paragraf-4-ledd-1-punkt-16"><article class="legalP" id="kapittel-1-paragraf-4-ledd-1-punkt-16-ledd-1"><i>Produksjonsenhet:</i> merd, kar, dam, bur, poser, avstengning og lignende.</article></article></li><li data-li-identifier="q)" data-name="q)"><article class="listArticle" id="kapittel-1-paragraf-4-ledd-1-punkt-17"><article class="legalP" id="kapittel-1-paragraf-4-ledd-1-punkt-17-ledd-1"><i>Settefisk:</i> rogn, yngel eller smolt som produseres med sikte på overføring til andre lokaliteter.</article></article></li><li data-li-identifier="r)" data-name="r)"><article class="listArticle" id="kapittel-1-paragraf-4-ledd-1-punkt-18"><article class="legalP" id="kapittel-1-paragraf-4-ledd-1-punkt-18-ledd-1"><i>Stamfisk:</i> fisk som skal strykes eller reproduseres på annen måte.</article></article></li><li data-li-identifier="s)" data-name="s)"><article class="listArticle" id="kapittel-1-paragraf-4-ledd-1-punkt-19"><article class="legalP" id="kapittel-1-paragraf-4-ledd-1-punkt-19-ledd-1"><i>Vassdrag:</i> alt stillestående eller rennende overflatevann med årssikker vannføring, med tilhørende bunn og bredder inntil høyeste flomvannstand, inkludert hoved- og sidevassdrag med tilhørende nedslagsfelt.</article></article></li><li data-li-identifier="t)" data-name="t)"><article class="listArticle" id="kapittel-1-paragraf-4-ledd-1-punkt-20"><article class="legalP" id="kapittel-1-paragraf-4-ledd-1-punkt-20-ledd-1"><i>Vannkvalitet:</i> vannmiljøets egnethet ut fra fiskenes behov, herunder vannets kjemiske (oksygen, karbondioksid, ammoniakk, jern, aluminium m.m.), fysikalske (temperatur, turbiditet, salinitet og strømsetting) og hygieniske (forurensende stoffer som fôrrester, avføring og begroing) kvalitet.</article></article></li></ul></article></article></section><section class="section" data-name="kap2" id="kapittel-2" data-lovdata-URL="LTI/forskrift/2004-12-22-1785/KAPITTEL_2"><h2>Kapittel 2. Generelle krav</h2><article class="legalArticle" data-lovdata-URL="LTI/forskrift/2004-12-22-1785/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Generelle krav til forsvarlig drift</span></h3><article class="legalP" id="kapittel-2-paragraf-1-ledd-1">Driften skal være teknisk, biologisk og miljømessig forsvarlig.</article></article><article class="legalArticle" data-lovdata-URL="LTI/forskrift/2004-12-22-1785/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Kompetanse mv.</span></h3><article class="legalP" id="kapittel-2-paragraf-2-ledd-1">På akvakulturanlegget skal det være en ansvarlig for den daglige driften som har de nødvendige faglige kvalifikasjoner, herunder nødvendig kunnskap om å hindre, oppdage og begrense rømming av fisk.</article><article class="legalP" id="kapittel-2-paragraf-2-ledd-2">Det skal også være tilstrekkelig personell med nødvendig kompetanse til å ivareta fiskens velferd.</article><article class="legalP" id="kapittel-2-paragraf-2-ledd-3">Nødvendig kompetanse i henhold til andre ledd skal dokumenteres gjennom praktisk og teoretisk opplæring. Opplæringen, som skal være godkjent av Mattilsynet, skal gjentas hvert femte år.</article></article><article class="legalArticle" data-lovdata-URL="LTI/forskrift/2004-12-22-1785/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Beredskapsplan</span></h3><article class="legalP" id="kapittel-2-paragraf-3-ledd-1">Det skal til enhver tid foreligge en oppdatert beredskapsplan.</article><article class="legalP" id="kapittel-2-paragraf-3-ledd-2">Beredskapsplanen skal bidra til å ivareta smittehygiene og fiskevelferd i krisesituasjoner. Den skal gi oversikt over smittehygieniske og dyrevernmessige tiltak som er aktuelle å iverksette for å hindre og eventuelt håndtere akutt utbrudd av smittsom sykdom og massedød, herunder opptak, behandling, transport, maksimum oppholdstid for fisk i rørsystemer ved systemsvikt, slakting og destruksjon av syke og døde dyr.</article><article class="legalP" id="kapittel-2-paragraf-3-ledd-3">Beredskapsplanen skal videre gi oversikt over tiltak for å hindre og eventuelt håndtere dødelighet ved skadelige alge- og manetforekomster, skadelig vanntemperatur og akutt forurensning.</article><article class="legalP" id="kapittel-2-paragraf-3-ledd-4">Beredskapsplanen skal også inneholde oversikt over hvordan rømming kan oppdages, begrenses og gjenfangst effektiviseres, herunder forholdsregler ved sleping av merder og håndtering av fisk og merder under lasting og lossing.</article></article><article class="legalArticle" data-lovdata-URL="LTI/forskrift/2004-12-22-1785/§8" data-name="§8" id="kapittel-2-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Plassering, merking og fortøyning av installasjon</span></h3><article class="legalP" id="kapittel-2-paragraf-4-ledd-1">Installasjon skal plasseres i samsvar med de beskrivelser, tegninger og kartbilag som tillatelsen viser til.</article><article class="legalP" id="kapittel-2-paragraf-4-ledd-2">Installasjon skal være merket med lokalitetsnummer og navnet på den eller de konsesjonsinnehaverne som har produksjon i akvakulturanlegget. Merkingen skal være i form av skilt som skal kunne ses fra sjøen og annen naturlig adkomst.</article><article class="legalP" id="kapittel-2-paragraf-4-ledd-3">Der to eller flere konsesjonsinnehavere har produksjon i samme akvakulturanlegg skal hver produksjonsenhet være merket med navnet på den konsesjonsinnehaver som eier akvakulturdyrene i produksjonsenheten.</article><article class="legalP" id="kapittel-2-paragraf-4-ledd-4">Flytende installasjon skal til enhver tid fortøyes og merkes i henhold til krav gitt i eller i medhold av havne- og farvannsloven.</article></article><article class="legalArticle" data-lovdata-URL="LTI/forskrift/2004-12-22-1785/§9" data-name="§9" id="kapittel-2-paragraf-5"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Hygiene</span></h3><article class="legalP" id="kapittel-2-paragraf-5-ledd-1">Driften skal være smittehygienisk forsvarlig. Nødvendig renhold av installasjoner og produksjonsenheter skal foretas regelmessig. Det skal sikres at personell, arbeidstøy, utstyr, gjenstander, brukt emballasje med videre, ikke sprer smitte. Brukte nøter, gjenstander, utstyr, etc. skal rengjøres og desinfiseres før de flyttes til et annet akvakulturanlegg.</article><article class="legalP" id="kapittel-2-paragraf-5-ledd-2">Produksjonsenheter skal om nødvendig dekkes til for å sikre mot smitte.</article><article class="legalP" id="kapittel-2-paragraf-5-ledd-3">Det skal gjennomføres systematiske tiltak som hindrer spredning av smitte med rogn og melke. Nybefruktet rogn av laksefisk skal desinfiseres før den legges inn til inkubering.</article></article><article class="legalArticle" data-lovdata-URL="LTI/forskrift/2004-12-22-1785/§10" data-name="§10" id="kapittel-2-paragraf-6"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Eget tilsyn med akvakulturdyr og installasjoner</span></h3><article class="legalP" id="kapittel-2-paragraf-6-ledd-1">Den ansvarlige for den daglige drift skal sikre at det føres risikobasert tilsyn med forhold av betydning for miljøet, helsen og velferden for akvakulturdyr, herunder tilsyn med installasjoner, tekniske innretninger og utstyr for produksjon. Tilsynet i anlegg med fisk skal utføres minst en gang om dagen såfremt værforholdene tillater det. Tilsynet i anlegg med bløtdyr, krepsdyr og pigghuder skal utføres minst en gang i uken.</article><article class="legalP" id="kapittel-2-paragraf-6-ledd-2">Tilsynet skal gjennomføres på en slik måte at det forstyrrer fiskene minst mulig.</article><article class="legalP" id="kapittel-2-paragraf-6-ledd-3">Ved varslet uvær skal det utføres særskilt kontroll av at installasjoner er forsvarlig sikret. Umiddelbart etter uvær skal installasjoner etterses.</article><article class="legalP" id="kapittel-2-paragraf-6-ledd-4">Feil og mangler ved installasjoner, tekniske innretninger og utstyr skal straks utbedres.</article><article class="legalP" id="kapittel-2-paragraf-6-ledd-5">Alarm på landbaserte akvakulturanlegg skal kontrolleres etter behov, og minst en gang per uke.</article></article><article class="legalArticle" data-lovdata-URL="LTI/forskrift/2004-12-22-1785/§11" data-name="§11" id="kapittel-2-paragraf-7"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Helsekontroll</span></h3><article class="legalP" id="kapittel-2-paragraf-7-ledd-1">Det skal gjennomføres risikobasert helsekontroll med akvakulturdyr for å forebygge og behandle sykdom og skade.</article><article class="legalP" id="kapittel-2-paragraf-7-ledd-2">Ved forøket dødelighet eller mistanke om smittsom eller ikke-smittsom sykdom i en eller flere produksjonsenheter, skal veterinær eller fiskehelsebiolog varsles umiddelbart og helsekontroll gjennomføres for å avklare årsaksforhold.</article><article class="legalP" id="kapittel-2-paragraf-7-ledd-3">Ved vedvarende forøket dødelighet skal ny helsekontroll gjennomføres innen 14 dager, med mindre årsaksforhold er entydig og avklart.</article><article class="legalP" id="kapittel-2-paragraf-7-ledd-4">Når det er tatt inn akvakulturdyr i et akvakulturanlegg skal det gjennomføres minst én helsekontroll før akvakulturdyr tas ut av akvakulturanlegget.</article></article><article class="legalArticle" data-lovdata-URL="LTI/forskrift/2004-12-22-1785/§12" data-name="§12" id="kapittel-2-paragraf-8"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Helsekontrollens innhold</span></h3><article class="legalP" id="kapittel-2-paragraf-8-ledd-1">Helsekontrollen skal utføres av veterinær eller fiskehelsebiolog. Etter tillatelse fra Mattilsynet kan det benyttes annet personell med tilsvarende kompetanse.</article><article class="legalP" id="kapittel-2-paragraf-8-ledd-2">Ved hver helsekontroll skal driftsjournalen gjennomgås. Ut fra en risikovurdering skal et representativt utvalg av produksjonsenhetene inspiseres. Et representativt utvalg av nylig døde dyr eller dyr med unormal adferd skal obduseres og relevante undersøkelser skal gjennomføres.</article><article class="legalP" id="kapittel-2-paragraf-8-ledd-3">Ved forøket dødelighet eller mistanke om smittsom eller ikke-smittsom sykdom skal i tillegg alle produksjonsenheter inspiseres. Det skal tas ut prøver og foretas undersøkelser for å fastslå årsaken.</article></article><article class="legalArticle" data-lovdata-URL="LTI/forskrift/2004-12-22-1785/§13" data-name="§13" id="kapittel-2-paragraf-9"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Bruk av legemidler og kjemikalier</span></h3><article class="legalP" id="kapittel-2-paragraf-9-ledd-1">Ved bruk av legemidler og kjemikalier skal det vises særlig aktsomhet for å unngå at midlene slipper ut i det omkringliggende miljø.</article><article class="legalP" id="kapittel-2-paragraf-9-ledd-2">Dersom akvakulturdyr tilføres legemidler som medfører plikt til å holde akvakulturdyrene tilbake (tilbakeholdelsestid), skal dette varsles ved skilt som skal stå sammen med lokalitetsskiltet. Skiltet skal kunne ses fra sjøen og annen naturlig adkomst. Varslingsplikten gjelder fra påbegynt behandling og til tilbakeholdelsestiden for det aktuelle medikamentet som benyttes er utløpt.</article></article><article class="legalArticle" data-lovdata-URL="LTI/forskrift/2004-12-22-1785/§14" data-name="§14" id="kapittel-2-paragraf-10"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Slakting og håndtering av døde akvakulturdyr</span></h3><article class="legalP" id="kapittel-2-paragraf-10-ledd-1">Det er ikke tillatt å slakte akvakulturdyr på akvakulturanlegget.</article><article class="legalP" id="kapittel-2-paragraf-10-ledd-2">Så langt det er mulig skal døde akvakulturdyr tas ut av produksjonsenheten daglig.</article><article class="legalP" id="kapittel-2-paragraf-10-ledd-3">Døde akvakulturdyr og deler eller avskjær av slike skal behandles som animalsk avfall. Avfallet skal omgående kvernes og ensileres til pH under 4 og lagres i beholder eller annen innretning uten avrenning.</article><article class="legalP" id="kapittel-2-paragraf-10-ledd-4">For akvakulturanlegg med biomasse over 130 tonn skal kapasiteten til beholder eller innretning etter andre ledd ikke være mindre enn 5 m<sup>3</sup> pr. anlegg.</article></article><article class="legalArticle" data-lovdata-URL="LTI/forskrift/2004-12-22-1785/§15" data-name="§15" id="kapittel-2-paragraf-11"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Opprydding</span></h3><article class="legalP" id="kapittel-2-paragraf-11-ledd-1">Akvakulturanlegg skal til enhver tid være ryddige. Installasjoner kan kun oppbevares på en lokalitet i den grad det skjer som ledd i driften.</article><article class="legalP" id="kapittel-2-paragraf-11-ledd-2">Ved permanent opphør av drift på en lokalitet skal det sørges for fullstendig opprydding, herunder fjerning av installasjoner over og under vann. Fullstendig opprydding skal være fullført senest innen 6 måneder etter opphør.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2004-12-22-1785/KAPITTEL_3"><h2>Kapittel 3. Særskilte krav ved produksjon av fisk</h2><article class="legalArticle" data-lovdata-URL="LTI/forskrift/2004-12-22-1785/§16" data-name="§16" id="kapittel-3-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Installasjoner og produksjonsenheter</span></h3><article class="legalP" id="kapittel-3-paragraf-1-ledd-1">Installasjoner og produksjonsenheter skal:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">være slik at fiskene har god mulighet for bevegelse og annen naturlig adferd, og eventuelt ha egnet substrat til støtte og skjul,</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">ikke ha skarpe kanter og fremspring som kan påføre fiskene ubehag,</article></article></li><li data-li-identifier="c)" data-name="c)"><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">medføre minimal risiko for skade på fiskene, herunder ved utsett og innfanging,</article></article></li><li data-li-identifier="d)" data-name="d)"><article class="listArticle" id="kapittel-3-paragraf-1-ledd-1-punkt-4"><article class="legalP" id="kapittel-3-paragraf-1-ledd-1-punkt-4-ledd-1">være slik at det er enkelt å foreta inspeksjon av fiskene,</article></article></li><li data-li-identifier="e)" data-name="e)"><article class="listArticle" id="kapittel-3-paragraf-1-ledd-1-punkt-5"><article class="legalP" id="kapittel-3-paragraf-1-ledd-1-punkt-5-ledd-1">være slik at det er mulig å gi fiskene godt stell og god behandling,</article></article></li><li data-li-identifier="f)" data-name="f)"><article class="listArticle" id="kapittel-3-paragraf-1-ledd-1-punkt-6"><article class="legalP" id="kapittel-3-paragraf-1-ledd-1-punkt-6-ledd-1">være tilrettelagt for godt renhold, og</article></article></li><li data-li-identifier="g)" data-name="g)"><article class="listArticle" id="kapittel-3-paragraf-1-ledd-1-punkt-7"><article class="legalP" id="kapittel-3-paragraf-1-ledd-1-punkt-7-ledd-1">være godt egnet for stedet de skal brukes, under hensyn til bl.a. værforholdene.</article></article></li></ul></article></article><article class="legalArticle" data-lovdata-URL="LTI/forskrift/2004-12-22-1785/§17" data-name="§17" id="kapittel-3-paragraf-2"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Metoder og tekniske innretninger</span></h3><article class="legalP" id="kapittel-3-paragraf-2-ledd-1">Metoder, tekniske innretninger og utstyr som brukes til fisk, herunder forflytningsutstyr, rørsystemer og automatisk vaksinasjonsutstyr, skal være egnet ut fra hensynet til fiskevelferd.</article><article class="legalP" id="kapittel-3-paragraf-2-ledd-2">Nye metoder og tekniske løsninger skal være utprøvd og funnet forsvarlige før de tas i bruk.</article><article class="legalP" id="kapittel-3-paragraf-2-ledd-3">Dersom driften er avhengig av strøm for å ivareta fiskenes behov på en forsvarlig måte, skal det være tilgang på nok strøm og tilgang på nødaggregat eller nødoksygen med nødvendig kapasitet.</article></article><article class="legalArticle" data-lovdata-URL="LTI/forskrift/2004-12-22-1785/§18" data-name="§18" id="kapittel-3-paragraf-3"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Alarm</span></h3><article class="legalP" id="kapittel-3-paragraf-3-ledd-1">Landbaserte akvakulturanlegg skal ha alarmsystem som varsler ved strømbrudd, lavt oksygennivå, lav vannmengde og annen systemsvikt som er av betydning for fiskens velferd slik at tiltak kan iverksettes så raskt som mulig.</article></article><article class="legalArticle" data-lovdata-URL="LTI/forskrift/2004-12-22-1785/§19" data-name="§19" id="kapittel-3-paragraf-4"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Vannkvalitet generelt</span></h3><article class="legalP" id="kapittel-3-paragraf-4-ledd-1">Fisk skal ha tilgang på tilstrekkelige mengder vann av en slik kvalitet at fiskene får gode levekår, og ikke står i fare for å bli påført unødige lidelser eller skader.</article><article class="legalP" id="kapittel-3-paragraf-4-ledd-2">Vannkvaliteten og vekselvirkningene mellom ulike vannparametere skal overvåkes etter behov. Ved fare for unødige lidelser eller skader skal effektive tiltak iverksettes.</article><article class="legalP" id="kapittel-3-paragraf-4-ledd-3">Mengden metabolske avfallstoffer akkumulert i vannet skal være innenfor forsvarlige grenser.</article></article><article class="legalArticle" data-lovdata-URL="LTI/forskrift/2004-12-22-1785/§20" data-name="§20" id="kapittel-3-paragraf-5"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Vannkvalitet i akvakulturanlegg i sjø</span></h3><article class="legalP" id="kapittel-3-paragraf-5-ledd-1">Installasjoner i sjø skal utformes og vedlikeholdes på en måte som sikrer god gjennomstrømning av rent vann.</article><article class="legalP" id="kapittel-3-paragraf-5-ledd-2">Det skal foretas måling av oksygenmetning og temperatur etter behov.</article></article><article class="legalArticle" data-lovdata-URL="LTI/forskrift/2004-12-22-1785/§21" data-name="§21" id="kapittel-3-paragraf-6"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Vannkvalitet i landbaserte akvakulturanlegg</span></h3><article class="legalP" id="kapittel-3-paragraf-6-ledd-1">Innløps- og avløpssystem i landbaserte akvakulturanlegg skal utformes og vedlikeholdes på en måte som sikrer tilstrekkelig vanngjennomstrømning.</article><article class="legalP" id="kapittel-3-paragraf-6-ledd-2">Anlegget skal ha et reservesystem som ved svikt i anlegget kan sikre fiskens grunnleggende fysiologiske behov med hensyn til oksygen og metabolitter.</article><article class="legalP" id="kapittel-3-paragraf-6-ledd-3">Det skal foretas systematiske målinger av O<sub>2,</sub> pH, salinitet og temperatur i anlegget. Kravet om måling av salinitet gjelder ikke når vannet utelukkende er fra en ferskvannskilde. Måling av pH gjelder ikke når vannet utelukkende er fra sjøen.</article></article><article class="legalArticle" data-lovdata-URL="LTI/forskrift/2004-12-22-1785/§22" data-name="§22" id="kapittel-3-paragraf-7"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Tester og utsett i sjøvann</span></h3><article class="legalP" id="kapittel-3-paragraf-7-ledd-1">Det skal ikke brukes tester som påfører fisk vesentlige påkjenninger. Fisk skal ikke eksponeres for vann med høyere salinitet enn 35 promille.</article><article class="legalP" id="kapittel-3-paragraf-7-ledd-2">Før anadrom fisk settes ut i sjøvann, skal det gjennomføres egnede tester som viser at fisken er tilstrekkelig smoltifisert.</article></article><article class="legalArticle" data-lovdata-URL="LTI/forskrift/2004-12-22-1785/§23" data-name="§23" id="kapittel-3-paragraf-8"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Fôring</span></h3><article class="legalP" id="kapittel-3-paragraf-8-ledd-1">Fôrmengden skal være tilstrekkelig og fôret slik sammensatt at det fremmer god velferd. Fôringen skal være tilpasset art, alder, utviklingstrinn, vekt, fysiologiske og adferdsmessig behov.</article><article class="legalP" id="kapittel-3-paragraf-8-ledd-2">Fisk skal normalt fôres daglig med mindre dette ikke er hensiktsmessig for den arten eller utviklingstrinnet det gjelder. Det skal fôres på en slik måte at alle fiskene har lett tilgang på fôr, og uten at fisk blir skadet under fôring.</article><article class="legalP" id="kapittel-3-paragraf-8-ledd-3">Fisk skal ikke fôres når fôringen er uheldig ut fra hensynet til fiskens velferd, hygiene eller kvalitet.</article></article><article class="legalArticle" data-lovdata-URL="LTI/forskrift/2004-12-22-1785/§24" data-name="§24" id="kapittel-3-paragraf-9"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Håndtering og stell av fisk</span></h3><article class="legalP" id="kapittel-3-paragraf-9-ledd-1">Fisk skal holdes i miljø som gir god velferd ut fra artstypiske behov og beskyttes best mulig mot unødig stress, smerte og lidelse.</article><article class="legalP" id="kapittel-3-paragraf-9-ledd-2">Fisk skal sorteres og plasseres etter størrelse der dette er nødvendig for å ivareta fiskenes velferd og dette ikke kommer i konflikt med hensynet til helse.</article><article class="legalP" id="kapittel-3-paragraf-9-ledd-3">Fisk skal ikke håndteres unødig. Håndtering, herunder trenging og pumping, skal skje på en skånsom måte og med et forsvarlig tempo, slik at fisk ikke blir påført unødig skade eller stress. Fisk skal i minst mulig grad tas ut av vannet.</article><article class="legalP" id="kapittel-3-paragraf-9-ledd-4">Dersom fisk viser tegn til vesentlig ubehag eller atferdsendringer utover det normale under håndtering, skal det straks iverksettes nødvendige tiltak for å sikre fiskenes velferd.</article></article><article class="legalArticle" data-lovdata-URL="LTI/forskrift/2004-12-22-1785/§25" data-name="§25" id="kapittel-3-paragraf-10"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Predatorer, alger og maneter</span></h3><article class="legalP" id="kapittel-3-paragraf-10-ledd-1">Ved fare for vesentlig stress og smerte grunnet predatorer, alger eller maneter skal det iverksettes tiltak som sikrer et forsvarlig fiskehold.</article></article><article class="legalArticle" data-lovdata-URL="LTI/forskrift/2004-12-22-1785/§26" data-name="§26" id="kapittel-3-paragraf-11"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Forbud mot inngrep og fjerning av kroppsdeler</span></h3><article class="legalP" id="kapittel-3-paragraf-11-ledd-1">Det er forbudt å gjøre inngrep og fjerne kroppsdeler på levende fisk.</article><article class="legalP" id="kapittel-3-paragraf-11-ledd-2">Bestemmelsen i første ledd er ikke til hinder for merking som ikke medfører vesentlig ubehag, eller at veterinær eller fiskehelsebiolog gjør inngrep av dyrehelsemessige grunner.</article></article><article class="legalArticle" data-lovdata-URL="LTI/forskrift/2004-12-22-1785/§27" data-name="§27" id="kapittel-3-paragraf-12"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Kjemiske substanser og hormoner</span></h3><article class="legalP" id="kapittel-3-paragraf-12-ledd-1">Fisk skal ikke gis noen former for kjemiske substanser, herunder salt, eller behandles med hormoner, dersom dette kan ha negativ innvirkning på fiskevelferden. Bruk av kjemiske substanser og hormoner er tilatt dersom dette er nødvendig av dyrehelsemessige grunner.</article></article><article class="legalArticle" data-lovdata-URL="LTI/forskrift/2004-12-22-1785/§28" data-name="§28" id="kapittel-3-paragraf-13"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Avliving av fisk</span></h3><article class="legalP" id="kapittel-3-paragraf-13-ledd-1">Dersom det kan føre til unødig eller betydelig lidelse for fisk å leve videre, skal den snarest mulig bedøves og avlives på forsvarlig måte.</article><article class="legalP" id="kapittel-3-paragraf-13-ledd-2">Fisk skal bedøves før avliving og være bedøvd når døden inntrer. Bedøvingsmetoden skal ikke påføre fiskene vesentlig stress eller smerte. Bedøving skal skje ved slag mot hode, bruk av egnet medikament eller annen egnet metode.</article><article class="legalP" id="kapittel-3-paragraf-13-ledd-3">Fiskene skal dø som følge av bløgging og påfølgende blodtap fra hjernen, medikamentell overdose eller annen egnet metode. Det skal sikres at fiskene er døde før videre behandling. Alt blodvann, andre deler eller avskjær av fisk skal samles opp og behandles som animalsk avfall, jf. § 14.</article><article class="legalP" id="kapittel-3-paragraf-13-ledd-4">Det er ikke tillatt å avlive store mengder fisk i akvakulturanlegg med flytende installasjoner. Mattilsynet kan gi tillatelse til slik avliving dersom dette er nødvendig ut fra tungtveiende fiskehelse- eller fiskevelferdshensyn.</article></article><article class="legalArticle" data-lovdata-URL="LTI/forskrift/2004-12-22-1785/§29" data-name="§29" id="kapittel-3-paragraf-14"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Miljøovervåkning</span></h3><article class="legalP" id="kapittel-3-paragraf-14-ledd-1">Det skal foretas miljøovervåking av lokaliteter i sjøvann med produksjon av fisk. En trendovervåking av bunnforholdene under anlegget skal foretas i henhold til NS 9410 – Miljøovervåking av marine matfiskanlegg eller tilsvarende internasjonal standard/anerkjent norm av et kompetent organ. Et kompetent organ skal dokumentere relevant faglig kompetanse for oppdragsgiver og være uavhengig oppdragsgiver.</article><article class="legalP" id="kapittel-3-paragraf-14-ledd-2">Miljøundersøkelse skal for oppdrett av laks, ørret og regnbueørret første gang gjennomføres på det tidspunktet i produksjonssyklusen det er størst belastning eller biomasse på lokaliteten. Miljøundersøkelse skal for oppdrett av andre fiskearter enn laks, ørret og regnbueørret første gang gjennomføres når det produseres mer enn 1/3 av tillatt konsesjonsbiomasse. Deretter skal det gjøres miljøundersøkelser etter de frekvenser som følger av NS 9410 eller tilsvarende internasjonal standard/anerkjent norm. Fortrinnsvis skal undersøkelsene gjøres på det tidspunktet i produksjonssyklusen det er størst belastning eller biomasse på lokaliteten.</article><article class="legalP" id="kapittel-3-paragraf-14-ledd-3">På lokaliteter hvor undersøkelsene vanskelig lar seg gjennomføre etter NS 9410 eller tilsvarende internasjonal standard/anerkjent norm på grunn av dybdeforhold eller lokalitet med stein- eller fjellbunn, kan Fiskeridirektoratets regionkontor i samråd med Fylkesmannens miljøvernavdeling fatte vedtak om alternativt overvåkingsprogram.</article><article class="legalP" id="kapittel-3-paragraf-14-ledd-4">Etter endt undersøkelse skal det rapporteres til Fiskeridirektoratets regionkontor.</article></article><article class="legalArticle" data-lovdata-URL="LTI/forskrift/2004-12-22-1785/§30" data-name="§30" id="kapittel-3-paragraf-15"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Tiltak ved uakseptabel miljøtilstand</span></h3><article class="legalP" id="kapittel-3-paragraf-15-ledd-1">Dersom trendovervåkingen av bunnforholdene under anlegget (B-undersøkelsen) viser uakseptabel miljøtilstand (etter NS 9410 tilstand 4), skal det tas et større antall prøver under anlegget (utvidet B-undersøkelse). Fiskeridirektoratets regionkontor kan i samråd med Fylkesmannens miljøvernavdeling i tillegg kreve undersøkelse av bunntilstanden under anlegget (nærsonen) og utover i resipienten (fjernsonen) (i NS 9410 kalt C-undersøkelse) i henhold til NS 9410 jf. 9423 eller tilsvarende internasjonal standard/norm, som i tilfelle skal utføres av et organ som er akkreditert for å utføre oppgaven.</article><article class="legalP" id="kapittel-3-paragraf-15-ledd-2">Viser undersøkelser etter første ledd fortsatt uakseptabel miljøtilstand, kan Fiskeridirektoratets regionkontor i samråd med Fylkesmannens miljøvernavdeling fatte vedtak om brakklegging av lokaliteten. Vedtak om brakklegging oppheves ikke før ny undersøkelse viser at miljøtilstanden er i de høyeste tilstandskategoriene (tilstand 1 eller 2).</article></article><article class="legalArticle" data-lovdata-URL="LTI/forskrift/2004-12-22-1785/§31" data-name="§31" id="kapittel-3-paragraf-16"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Rømming mv.</span></h3><article class="legalP" id="kapittel-3-paragraf-16-ledd-1">Det skal utvises særlig aktsomhet for å hindre at fisk rømmer. Det skal videre sørges for at eventuell rømming oppdages raskest mulig og at rømmingen i størst mulig grad begrenses.</article><article class="legalP" id="kapittel-3-paragraf-16-ledd-2">Det skal gjennomføres risikovurdering med sikte på å minimalisere risikoen for rømming. Risikovurderingen skal danne grunnlag for systematiske tiltak.</article><article class="legalP" id="kapittel-3-paragraf-16-ledd-3">Landbaserte akvakulturanlegg skal ha egnet innretning for å hindre at fisk rømmer gjennom avløpet eller på annen måte.</article><article class="legalP" id="kapittel-3-paragraf-16-ledd-4">Det er forbudt å slippe fisk ut fra anlegget.</article></article><article class="legalArticle" data-lovdata-URL="LTI/forskrift/2004-12-22-1785/§32" data-name="§32" id="kapittel-3-paragraf-17"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Meldeplikt ved rømming</span></h3><article class="legalP" id="kapittel-3-paragraf-17-ledd-1">Det skal straks meldes fra på fastsatt skjema til Fiskeridirektoratets regionkontor dersom det er kjennskap til at fisk rømmer, eller når mistanke om rømming foreligger, uavhengig om fisken har rømt fra egne eller andres produksjonsenheter eller akvakulturanlegg. Nærmere krav til meldeplikten fastsettes i skjema for melding om rømming.</article></article><article class="legalArticle" data-lovdata-URL="LTI/forskrift/2004-12-22-1785/§33" data-name="§33" id="kapittel-3-paragraf-18"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Gjenfangst etter rømt fisk</span></h3><article class="legalP" id="kapittel-3-paragraf-18-ledd-1">Det skal straks foretas gjenfangst av fisk som er rømt. Gjenfangstplikten begrenses til sjøområdet inntil 500 meter fra installasjoner og opphører når det er åpenbart at den rømte fisken ikke lenger befinner seg i dette området.</article><article class="legalP" id="kapittel-3-paragraf-18-ledd-2">Dersom mulighetene for å få gjenfanget rømt fisk tilsier det, kan Fiskeridirektoratets regionkontor i samråd med Fylkesmannens miljøvernavdeling utvide eller innskrenke gjenfangstpliktens omfang i tid og geografisk utstrekning.</article><article class="legalP" id="kapittel-3-paragraf-18-ledd-3">Både oppstart og avslutning av gjenfangstfiske må meldes til Fiskeridirektoratets regionkontor og Fylkesmannens miljøvernavdeling.</article><article class="legalP" id="kapittel-3-paragraf-18-ledd-4">Det foreligger plikt til å ta imot egen fisk som lovlig blir oppfisket av andre i et område definert av Fiskeridirektoratets regionkontor i samråd med Fylkesmannens miljøvernavdeling.</article><article class="legalP" id="kapittel-3-paragraf-18-ledd-5">Fiskeridirektoratets regionkontor kan frita for gjenfangstplikten ved rømt villfanget marin fisk og rømt settefisk.</article></article><article class="legalArticle" data-lovdata-URL="LTI/forskrift/2004-12-22-1785/§34" data-name="§34" id="kapittel-3-paragraf-19"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Produksjonslys</span></h3><article class="legalP" id="kapittel-3-paragraf-19-ledd-1">Produksjonslys skal innrettes slik at det ikke virker blendende for alminnelig ferdsel på sjøen.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2004-12-22-1785/KAPITTEL_4"><h2>Kapittel 4. Ytterligere krav ved produksjon av stamfisk og matfisk</h2><article class="legalArticle" data-lovdata-URL="LTI/forskrift/2004-12-22-1785/§35" data-name="§35" id="kapittel-4-paragraf-1"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Driftsplan og brakklegging</span></h3><article class="legalP" id="kapittel-4-paragraf-1-ledd-1">Det skal til enhver tid foreligge en driftsplan for akvakulturanlegg i sjøvann.</article><article class="legalP" id="kapittel-4-paragraf-1-ledd-2">Av driftsplanen skal det for de to neste kalenderårene minimum framgå:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-1-ledd-2-punkt-1"><article class="legalP" id="kapittel-4-paragraf-1-ledd-2-punkt-1-ledd-1">hvilke akvakulturanlegg det planlegges å sette ut fisk i, tidspunktet for utsett og antall fisk. For lokaliteter der flere konsesjoner har produksjon skal det fremgå hvilke konsesjoner utsettet gjelder for, og</article></article></li><li data-li-identifier="b)" data-name="b)"><article class="listArticle" id="kapittel-4-paragraf-1-ledd-2-punkt-2"><article class="legalP" id="kapittel-4-paragraf-1-ledd-2-punkt-2-ledd-1">tidsrom for brakklegging og eventuell flytting av fisk til andre lokaliteter.</article></article></li></ul></article><article class="legalP" id="kapittel-4-paragraf-1-ledd-3">Akvakulturanlegg i sjøvann med matfisk og stamfisk av laks, ørret og regnbueørret skal tømmes og brakklegges i minimum 2 måneder etter hver produksjonssyklus. Hensynet til fiskehelse kan kreve lengre brakkleggingstid.</article><article class="legalP" id="kapittel-4-paragraf-1-ledd-4">Drift og brakklegging skal skje på en slik måte at samtlige lokaliteter i et område blir mest mulig effektivt utnyttet for å oppnå økt verdiskapning.</article><article class="legalP" id="kapittel-4-paragraf-1-ledd-5">Driftsplan for matfisk av laks, ørret og regnbueørret for de neste to kalenderår, skal før 1. oktober sendes til Fiskeridirektoratets regionkontor for godkjenning.</article><article class="legalP" id="kapittel-4-paragraf-1-ledd-6">Fiskeridirektoratets regionkontor skal i samråd med Mattilsynet fatte vedtak om godkjenning av den del av planen som gjelder det første året. Mattilsynet kan i vedtak nekte godkjenning dersom hensynet til fiskehelse tilsier det.</article><article class="legalP" id="kapittel-4-paragraf-1-ledd-7">Ved vesentlige endringer i forhold til godkjent del av plan, skal det snarest sendes søknad om godkjenning av endringene til Fiskeridirektoratets regionkontor.</article></article><article class="legalArticle" data-lovdata-URL="LTI/forskrift/2004-12-22-1785/§36" data-name="§36" id="kapittel-4-paragraf-2"><h3 class="legalArticleHeader"><span class="legalArticleValue">§ 36</span>. <span class="legalArticleTitle">Journalføring</span></h3><article class="legalP" id="kapittel-4-paragraf-2-ledd-1">Det skal foreligge en driftsjournal som skal oppbevares på akvakulturanlegget i minst 3 år.</article></article><article class="legalArticle" data-lovdata-URL="LTI/forskrift/2004-12-22-1785/§37" data-name="§37" id="kapittel-4-paragraf-3"><h3 class="legalArticleHeader"><span class="legalArticleValue">§ 37</span>. <span class="legalArticleTitle">Journalføring på lokalitetsnivå</span></h3><article class="legalP" id="kapittel-4-paragraf-3-ledd-1">Driftsjournalen skal på lokalitetsnivå minst inneholde oppdaterte opplysinger om:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-3-ledd-1-punkt-1"><article class="legalP" id="kapittel-4-paragraf-3-ledd-1-punkt-1-ledd-1">nummer på produksjonsenhet knyttet til konsesjonsnummer og innehaver av konsesjon,</article></article></li><li data-li-identifier="b)" data-name="b)"><article class="listArticle" id="kapittel-4-paragraf-3-ledd-1-punkt-2"><article class="legalP" id="kapittel-4-paragraf-3-ledd-1-punkt-2-ledd-1">tidspunkt for brakklegging,</article></article></li><li data-li-identifier="c)" data-name="c)"><article class="listArticle" id="kapittel-4-paragraf-3-ledd-1-punkt-3"><article class="legalP" id="kapittel-4-paragraf-3-ledd-1-punkt-3-ledd-1">rømmingstilfeller: rømmingsårsak, rømmingstidspunkt, art, antall rømte fisk, deres gjennomsnittsvekt, helsestatus og at rømmingen er meldt Fiskeridirektoratets regionkontor og tidspunktet for dette,</article></article></li><li data-li-identifier="d)" data-name="d)"><article class="listArticle" id="kapittel-4-paragraf-3-ledd-1-punkt-4"><article class="legalP" id="kapittel-4-paragraf-3-ledd-1-punkt-4-ledd-1">fangster tatt under gjenfangstaksjoner: antall fisk, størrelsesfordeling, samlet vekt og artsfordeling,</article></article></li><li data-li-identifier="e)" data-name="e)"><article class="listArticle" id="kapittel-4-paragraf-3-ledd-1-punkt-5"><article class="legalP" id="kapittel-4-paragraf-3-ledd-1-punkt-5-ledd-1">kjemikalieforbruk: kjemikalietype, produktnavn, mengde og forbruksperiode,</article></article></li><li data-li-identifier="f)" data-name="f)"><article class="listArticle" id="kapittel-4-paragraf-3-ledd-1-punkt-6"><article class="legalP" id="kapittel-4-paragraf-3-ledd-1-punkt-6-ledd-1">legemiddelforbruk: legemiddeltype, produktnavn, mengde, forbruksperiode og tilbakeholdelsestid, og</article></article></li><li data-li-identifier="g)" data-name="g)"><article class="listArticle" id="kapittel-4-paragraf-3-ledd-1-punkt-7"><article class="legalP" id="kapittel-4-paragraf-3-ledd-1-punkt-7-ledd-1">levering av dødfisk: kvantum levert, leveringstidspunkt og mottaker.</article></article></li></ul></article></article><article class="legalArticle" data-lovdata-URL="LTI/forskrift/2004-12-22-1785/§38" data-name="§38" id="kapittel-4-paragraf-4"><h3 class="legalArticleHeader"><span class="legalArticleValue">§ 38</span>. <span class="legalArticleTitle">Journalføring på produksjonsenhetsnivå</span></h3><article class="legalP" id="kapittel-4-paragraf-4-ledd-1">Driftsjournalen skal på produksjonsenhetsnivå minst inneholde oppdaterte opplysninger om:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-4-ledd-1-punkt-1"><article class="legalP" id="kapittel-4-paragraf-4-ledd-1-punkt-1-ledd-1">utsett av fisk: dato, art, antall fisk, årsklasse og opprinnelse,</article></article></li><li data-li-identifier="b)" data-name="b)"><article class="listArticle" id="kapittel-4-paragraf-4-ledd-1-punkt-2"><article class="legalP" id="kapittel-4-paragraf-4-ledd-1-punkt-2-ledd-1">utslaktingskvantum: dato, art, antall fisk, slaktevekt og slaktetilstand,</article></article></li><li data-li-identifier="c)" data-name="c)"><article class="listArticle" id="kapittel-4-paragraf-4-ledd-1-punkt-3"><article class="legalP" id="kapittel-4-paragraf-4-ledd-1-punkt-3-ledd-1">uttak av levende fisk: dato, art, antall og kvantum. Ved flytting av fisk skal det journalføres til hvilket akvakulturanlegg fisken er flyttet til,</article></article></li><li data-li-identifier="d)" data-name="d)"><article class="listArticle" id="kapittel-4-paragraf-4-ledd-1-punkt-4"><article class="legalP" id="kapittel-4-paragraf-4-ledd-1-punkt-4-ledd-1">reelt volum,</article></article></li><li data-li-identifier="e)" data-name="e)"><article class="listArticle" id="kapittel-4-paragraf-4-ledd-1-punkt-5"><article class="legalP" id="kapittel-4-paragraf-4-ledd-1-punkt-5-ledd-1">fiskens helse- og velferdsstatus: antall helsekontroller, antall obduserte fisk, prøveuttak, undersøkelser, diagnoser, skader, behandlinger, samt kjente eller sannsynlige årsaker til skader og produksjonssykdommer,</article></article></li><li data-li-identifier="f)" data-name="f)"><article class="listArticle" id="kapittel-4-paragraf-4-ledd-1-punkt-6"><article class="legalP" id="kapittel-4-paragraf-4-ledd-1-punkt-6-ledd-1">relevante parametere for vannkvalitet og vannkvalitetstiltak,</article></article></li><li data-li-identifier="g)" data-name="g)"><article class="listArticle" id="kapittel-4-paragraf-4-ledd-1-punkt-7"><article class="legalP" id="kapittel-4-paragraf-4-ledd-1-punkt-7-ledd-1">resultater etter foretatte miljøundersøkelser: kart (1:5000), det topografiske bunnkartet, anleggskartet der prøvetakingsstedene er avmerket og skjema for oppsummering av undersøkelsen, og</article></article></li><li data-li-identifier="h)" data-name="h)"><article class="listArticle" id="kapittel-4-paragraf-4-ledd-1-punkt-8"><article class="legalP" id="kapittel-4-paragraf-4-ledd-1-punkt-8-ledd-1">angrep av predatorer, alger eller maneter og eventuelt gjennomførte tiltak.</article></article></li></ul></article><article class="legalP" id="kapittel-4-paragraf-4-ledd-2">Følgende opplysninger skal journalføres daglig på produksjonsenhetsnivå:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-4-ledd-2-punkt-1"><article class="legalP" id="kapittel-4-paragraf-4-ledd-2-punkt-1-ledd-1">beholdning av fisk: art, antall fisk og årsklasse,</article></article></li><li data-li-identifier="b)" data-name="b)"><article class="listArticle" id="kapittel-4-paragraf-4-ledd-2-punkt-2"><article class="legalP" id="kapittel-4-paragraf-4-ledd-2-punkt-2-ledd-1">biomasse og grunnlaget for beregningen av biomasse,</article></article></li><li data-li-identifier="c)" data-name="c)"><article class="listArticle" id="kapittel-4-paragraf-4-ledd-2-punkt-3"><article class="legalP" id="kapittel-4-paragraf-4-ledd-2-punkt-3-ledd-1">tap: art, antall fisk, kvantum og årsak, og</article></article></li><li data-li-identifier="d)" data-name="d)"><article class="listArticle" id="kapittel-4-paragraf-4-ledd-2-punkt-4"><article class="legalP" id="kapittel-4-paragraf-4-ledd-2-punkt-4-ledd-1">fôrforbruk i kilo og fôrtype.</article></article></li></ul></article></article><article class="legalArticle" data-lovdata-URL="LTI/forskrift/2004-12-22-1785/§39" data-name="§39" id="kapittel-4-paragraf-5"><h3 class="legalArticleHeader"><span class="legalArticleValue">§ 39</span>. <span class="legalArticleTitle">Tilleggskrav til journalføring for stamfisk</span></h3><article class="legalP" id="kapittel-4-paragraf-5-ledd-1">Driftsjournalen for akvakulturanlegg med stamfisk skal på lokalitetsnivå i tillegg minst innholde opplysninger om:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-5-ledd-1-punkt-1"><article class="legalP" id="kapittel-4-paragraf-5-ledd-1-punkt-1-ledd-1">antall liter rogn produsert,</article></article></li><li data-li-identifier="b)" data-name="b)"><article class="listArticle" id="kapittel-4-paragraf-5-ledd-1-punkt-2"><article class="legalP" id="kapittel-4-paragraf-5-ledd-1-punkt-2-ledd-1">biologisk avstamming og opprinnelse, og</article></article></li><li data-li-identifier="c)" data-name="c)"><article class="listArticle" id="kapittel-4-paragraf-5-ledd-1-punkt-3"><article class="legalP" id="kapittel-4-paragraf-5-ledd-1-punkt-3-ledd-1">leveranse av rogn internt og eksternt: dato for leveranse, navn på mottaker og antall liter rogn.</article></article></li></ul><p class="leddfortsettelse">Kravet til journalføring i dette ledds bokstav a gjelder kun for midlertidige stamfiskkonsesjoner.</p></article></article><article class="legalArticle" data-lovdata-URL="LTI/forskrift/2004-12-22-1785/§40" data-name="§40" id="kapittel-4-paragraf-6"><h3 class="legalArticleHeader"><span class="legalArticleValue">§ 40</span>. <span class="legalArticleTitle">Rapportering og melding</span></h3><article class="legalP" id="kapittel-4-paragraf-6-ledd-1">Fra akvakulturanlegg med laks, ørret og regnbueørret skal det månedlig rapporteres til Fiskeridirektoratet om følgende opplysninger for hver produksjonsenhet som er i drift:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-6-ledd-1-punkt-1"><article class="legalP" id="kapittel-4-paragraf-6-ledd-1-punkt-1-ledd-1">nummer på produksjonsenhet knyttet til innehaver av tillatelse,</article></article></li><li data-li-identifier="b)" data-name="b)"><article class="listArticle" id="kapittel-4-paragraf-6-ledd-1-punkt-2"><article class="legalP" id="kapittel-4-paragraf-6-ledd-1-punkt-2-ledd-1">utsett av fisk: art, antall fisk og årsklasse,</article></article></li><li data-li-identifier="c)" data-name="c)"><article class="listArticle" id="kapittel-4-paragraf-6-ledd-1-punkt-3"><article class="legalP" id="kapittel-4-paragraf-6-ledd-1-punkt-3-ledd-1">beholdning av fisk: art, antall individer og årsklasse,</article></article></li><li data-li-identifier="d)" data-name="d)"><article class="listArticle" id="kapittel-4-paragraf-6-ledd-1-punkt-4"><article class="legalP" id="kapittel-4-paragraf-6-ledd-1-punkt-4-ledd-1">biomasse,</article></article></li><li data-li-identifier="e)" data-name="e)"><article class="listArticle" id="kapittel-4-paragraf-6-ledd-1-punkt-5"><article class="legalP" id="kapittel-4-paragraf-6-ledd-1-punkt-5-ledd-1">utslaktningskvantum: art, antall fisk, slaktevekt og slaktetilstand,</article></article></li><li data-li-identifier="f)" data-name="f)"><article class="listArticle" id="kapittel-4-paragraf-6-ledd-1-punkt-6"><article class="legalP" id="kapittel-4-paragraf-6-ledd-1-punkt-6-ledd-1">uttak av levende fisk: art, antall og kvantum, ved flytting av fisk skal det rapporteres til hvilket akvakulturanlegg fisken er flyttet til,</article></article></li><li data-li-identifier="g)" data-name="g)"><article class="listArticle" id="kapittel-4-paragraf-6-ledd-1-punkt-7"><article class="legalP" id="kapittel-4-paragraf-6-ledd-1-punkt-7-ledd-1">tidspunkt for brakklegging,</article></article></li><li data-li-identifier="h)" data-name="h)"><article class="listArticle" id="kapittel-4-paragraf-6-ledd-1-punkt-8"><article class="legalP" id="kapittel-4-paragraf-6-ledd-1-punkt-8-ledd-1">tap: art, antall fisk, kvantum og årsak,</article></article></li><li data-li-identifier="i)" data-name="i)"><article class="listArticle" id="kapittel-4-paragraf-6-ledd-1-punkt-9"><article class="legalP" id="kapittel-4-paragraf-6-ledd-1-punkt-9-ledd-1">fôrforbruk i kilo og fôrtype, og</article></article></li><li data-li-identifier="j)" data-name="j)"><article class="listArticle" id="kapittel-4-paragraf-6-ledd-1-punkt-10"><article class="legalP" id="kapittel-4-paragraf-6-ledd-1-punkt-10-ledd-1">reelt volum.</article></article></li></ul></article><article class="legalP" id="kapittel-4-paragraf-6-ledd-2">Frist for innsendelse av kalendermånedlige opplysninger i henhold til første ledd settes til den 7. i påfølgende måned.</article><article class="legalP" id="kapittel-4-paragraf-6-ledd-3">Fra akvakulturanlegg med andre fiskearter enn laks, ørret og regnbueørret skal det meldes fra til Fiskeridirektoratets regionkontor når:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-6-ledd-3-punkt-1"><article class="legalP" id="kapittel-4-paragraf-6-ledd-3-punkt-1-ledd-1">et akvakulturanlegg tas i bruk og hvilken art som settes ut,</article></article></li><li data-li-identifier="b)" data-name="b)"><article class="listArticle" id="kapittel-4-paragraf-6-ledd-3-punkt-2"><article class="legalP" id="kapittel-4-paragraf-6-ledd-3-punkt-2-ledd-1">et akvakulturanlegg er tømt for dyr, og</article></article></li><li data-li-identifier="c)" data-name="c)"><article class="listArticle" id="kapittel-4-paragraf-6-ledd-3-punkt-3"><article class="legalP" id="kapittel-4-paragraf-6-ledd-3-punkt-3-ledd-1">det er vesentlig forøket dødelighet eller vesentlige farer for fiskene.</article></article></li></ul></article></article><article class="legalArticle" data-lovdata-URL="LTI/forskrift/2004-12-22-1785/§41" data-name="§41" id="kapittel-4-paragraf-7"><h3 class="legalArticleHeader"><span class="legalArticleValue">§ 41</span>. <span class="legalArticleTitle">Tetthet</span></h3><article class="legalP" id="kapittel-4-paragraf-7-ledd-1">Fisketetthet skal være tilpasset vannkvalitet, fiskenes adferdsbehov, driftsform og fôringsteknologi. Fisketettheten pr. produksjonsenhet med stamfisk og matfisk av laks og regnbueørret skal ikke overstige 25 kg/m<sup>3</sup> . Ved beregning av fisketettheten skal det reelle volumet fiskene har mulighet til å bevege seg i, legges til grunn.</article></article><article class="legalArticle" data-lovdata-URL="LTI/forskrift/2004-12-22-1785/§42" data-name="§42" id="kapittel-4-paragraf-8"><h3 class="legalArticleHeader"><span class="legalArticleValue">§ 42</span>. <span class="legalArticleTitle">Biomasse</span></h3><article class="legalP" id="kapittel-4-paragraf-8-ledd-1">Biomassen per konsesjon skal ikke overstige den maksimalt tillatte biomassen som er fastsatt i tillatelsen i medhold av oppdrettsloven.</article><article class="legalP" id="kapittel-4-paragraf-8-ledd-2">Summen av biomasse i konsesjoner tildelt innenfor samme art og tilhørende samme konsesjonsinnehaver innenfor en av Fiskeridirektoratets regioner utgjør ett biomassetak. Ved kontroll av maksimalt tillatt biomasse hos den enkelte konsesjonsinnehaver, legges biomassetaket til grunn.</article><article class="legalP" id="kapittel-4-paragraf-8-ledd-3">Biomassen på en lokalitet skal ikke overstige den maksimalt tillatte biomassen som er klarert for lokaliteten i henhold til tillatelsen.</article><article class="legalP" id="kapittel-4-paragraf-8-ledd-4">Fisk tilhørende ulike konsesjonsinnehavere skal ikke befinne seg i samme produksjonsenhet.</article><article class="legalP" id="kapittel-4-paragraf-8-ledd-5">Ulike konsesjonsinnehavere som driver i samlokalisering er solidarisk ansvarlige for overskridelse av lokalitetsbiomasse.</article><article class="legalP" id="kapittel-4-paragraf-8-ledd-6">Ved mistanke om brudd på maksimalt tillatt biomasse fastsatt i tillatelsen, kan Fiskeridirektoratet kreve oppveiing av biomassen, eller annen fysisk måling av biomassen, for innehavers regning. Representant fra Fiskeridirektoratet skal kunne være til stede under oppveiing.</article></article><article class="legalArticle" data-lovdata-URL="LTI/forskrift/2004-12-22-1785/§43" data-name="§43" id="kapittel-4-paragraf-9"><h3 class="legalArticleHeader"><span class="legalArticleValue">§ 43</span>. <span class="legalArticleTitle">Bruk av sjøvann</span></h3><article class="legalP" id="kapittel-4-paragraf-9-ledd-1">Akvakulturanlegg i sjø, eller deler av slike anlegg, med anadrom fisk som skal flyttes, skal bruke desinfisert sjøvann i produksjonen.</article><article class="legalP" id="kapittel-4-paragraf-9-ledd-2">Første ledd hindrer ikke flytting direkte til slakteri eller tilvirkningsanlegg, eller lokal flytting som følger av godkjent driftsplan.</article></article><article class="legalArticle" data-lovdata-URL="LTI/forskrift/2004-12-22-1785/§44" data-name="§44" id="kapittel-4-paragraf-10"><h3 class="legalArticleHeader"><span class="legalArticleValue">§ 44</span>. <span class="legalArticleTitle">Helsekontroll med stamfisk og matfisk</span></h3><article class="legalP" id="kapittel-4-paragraf-10-ledd-1">Stamfisk i akvakulturanlegg med mindre enn 50 stamfisk, skal ha minst 6 rutinemessige helsekontroller per år. Disse skal fordeles slik at det er maksimum 3 måneder mellom hver helsekontroll.</article><article class="legalP" id="kapittel-4-paragraf-10-ledd-2">Stamfisk i akvakulturanlegg med mer enn 50 stamfisk, skal ha minst 12 rutinemessige helsekontroller per år. Disse skal fordeles slik at det er maksimum 8 uker mellom hver helsekontroll.</article><article class="legalP" id="kapittel-4-paragraf-10-ledd-3">Matfisk i akvakulturanlegg med mer enn 3.000 og mindre enn 50.000 matfisk, skal ha minst 4 rutinemessige helsekontroller per år. Disse skal fordeles slik at det er maksimum 4 måneder mellom hver helsekontroll.</article><article class="legalP" id="kapittel-4-paragraf-10-ledd-4">Matfisk i akvakulturanlegg med mer enn 50.000 matfisk, skal ha minst 6 rutinemessige helsekontroller per år. Disse skal fordeles slik at det er maksimum 3 måneder mellom hver helsekontroll.</article><article class="legalP" id="kapittel-4-paragraf-10-ledd-5">Siste 9 måneder før stryking eller annen form for reproduksjon, skal all stamfisk som dør eller har unormal atferd, og som ikke klart er forårsaket av tekniske uhell eller andre ikke sykdomsrelaterte årsaker, obduseres og relevante undersøkelser skal gjennomføres.</article><article class="legalP" id="kapittel-4-paragraf-10-ledd-6">Ved stryking av laks, regnbueørret, villfanget laks og villfisk for innlegging av rogn i levende genbank, skal:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-10-ledd-6-punkt-1"><article class="legalP" id="kapittel-4-paragraf-10-ledd-6-punkt-1-ledd-1">samtlige hunnfisk obduseres etter stryking,</article></article></li><li data-li-identifier="b)" data-name="b)"><article class="listArticle" id="kapittel-4-paragraf-10-ledd-6-punkt-2"><article class="legalP" id="kapittel-4-paragraf-10-ledd-6-punkt-2-ledd-1">samtlige hannfisk obduseres etter at de er benyttet siste gang, og</article></article></li><li data-li-identifier="c)" data-name="c)"><article class="listArticle" id="kapittel-4-paragraf-10-ledd-6-punkt-3"><article class="legalP" id="kapittel-4-paragraf-10-ledd-6-punkt-3-ledd-1">relevante undersøkelser gjennomføres.</article></article></li></ul></article><article class="legalP" id="kapittel-4-paragraf-10-ledd-7">Laks som er klekket og fremfôret til stamfisk i levende genbank er unntatt fra bestemmelsen i femte ledd.</article><article class="legalP" id="kapittel-4-paragraf-10-ledd-8">All villfanget anadrom fisk som strykes skal testes for bakteriell nyresyke og furunkulose. Villfisk som strykes for innlegging av rogn i levende genbank skal i tillegg testes for infeksiøs pankreasnekrosevirus.</article><article class="legalP" id="kapittel-4-paragraf-10-ledd-9">Minst 30 matfisk av laks eller regnbueørret i ferskvann skal undersøkes for Gyrodactylus salaris per år.</article></article><article class="legalArticle" data-lovdata-URL="LTI/forskrift/2004-12-22-1785/§45" data-name="§45" id="kapittel-4-paragraf-11"><h3 class="legalArticleHeader"><span class="legalArticleValue">§ 45</span>. <span class="legalArticleTitle">Avl og reproduksjon</span></h3><article class="legalP" id="kapittel-4-paragraf-11-ledd-1">I avlsarbeidet skal det legges vekt på å få frem frisk og robust fisk. Det skal legges vekt på domestisering av fisken. Dette gjelder ikke kultiveringsfisk.</article><article class="legalP" id="kapittel-4-paragraf-11-ledd-2">Naturlige eller kunstige befruktningsprosedyrer som forårsaker, eller som med sannsynlighet vil forårsake, lidelser eller skader skal ikke brukes.</article><article class="legalP" id="kapittel-4-paragraf-11-ledd-3">Dersom levende fisk skal strykes, skal bedøvelse eller beroligende midler brukes i den utstrekning det er nødvendig for den arten det gjelder.</article><article class="legalP" id="kapittel-4-paragraf-11-ledd-4">Dersom gonadene skal fjernes fra fisk, skal fisken avlives før disse fjernes.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2004-12-22-1785/KAPITTEL_5"><h2>Kapittel 5. Ytterligere krav ved produksjon av settefisk og for kultiveringsfisk</h2><article class="legalArticle" data-lovdata-URL="LTI/forskrift/2004-12-22-1785/§46" data-name="§46" id="kapittel-5-paragraf-1"><h3 class="legalArticleHeader"><span class="legalArticleValue">§ 46</span>. <span class="legalArticleTitle">Vektbegrensning</span></h3><article class="legalP" id="kapittel-5-paragraf-1-ledd-1">Settefisk av laks, regnbueørret og ørret skal ikke ha en individvekt som overstiger 250 gram.</article></article><article class="legalArticle" data-lovdata-URL="LTI/forskrift/2004-12-22-1785/§47" data-name="§47" id="kapittel-5-paragraf-2"><h3 class="legalArticleHeader"><span class="legalArticleValue">§ 47</span>. <span class="legalArticleTitle">Produksjonsbegrensning per smittemessig atskilt enhet</span></h3><article class="legalP" id="kapittel-5-paragraf-2-ledd-1">Antall settefisk per smittemessig atskilt enhet skal ikke overstige 2.500.000 stk.</article></article><article class="legalArticle" data-lovdata-URL="LTI/forskrift/2004-12-22-1785/§48" data-name="§48" id="kapittel-5-paragraf-3"><h3 class="legalArticleHeader"><span class="legalArticleValue">§ 48</span>. <span class="legalArticleTitle">Journalføring</span></h3><article class="legalP" id="kapittel-5-paragraf-3-ledd-1">Det skal foreligge en driftsjournal som skal oppbevares på akvakulturanlegget i minst 3 år.</article><article class="legalP" id="kapittel-5-paragraf-3-ledd-2">Driftsjournalen skal minst inneholde oppdaterte opplysninger om:<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-3-ledd-2-punkt-1"><article class="legalP" id="kapittel-5-paragraf-3-ledd-2-punkt-1-ledd-1">beholdning av fisk: antall fisk, antall innkjøpte/leverte fisk,</article></article></li><li data-li-identifier="b)" data-name="b)"><article class="listArticle" id="kapittel-5-paragraf-3-ledd-2-punkt-2"><article class="legalP" id="kapittel-5-paragraf-3-ledd-2-punkt-2-ledd-1">rømmingstilfeller: rømmingsårsak, rømmingstidspunkt, antall rømte individer, størrelse, helsestatus og at rømmingen er meldt Fiskeridirektoratets regionkontor og tidspunktet for dette,</article></article></li><li data-li-identifier="c)" data-name="c)"><article class="listArticle" id="kapittel-5-paragraf-3-ledd-2-punkt-3"><article class="legalP" id="kapittel-5-paragraf-3-ledd-2-punkt-3-ledd-1">kjemikalieforbruk: kjemikalietype, produktnavn, mengde og forbruksperiode,</article></article></li><li data-li-identifier="d)" data-name="d)"><article class="listArticle" id="kapittel-5-paragraf-3-ledd-2-punkt-4"><article class="legalP" id="kapittel-5-paragraf-3-ledd-2-punkt-4-ledd-1">legemiddelforbruk: legemiddeltype, produktnavn, mengde og forbruksperiode,</article></article></li><li data-li-identifier="e)" data-name="e)"><article class="listArticle" id="kapittel-5-paragraf-3-ledd-2-punkt-5"><article class="legalP" id="kapittel-5-paragraf-3-ledd-2-punkt-5-ledd-1">fiskens helse- og velferdsstatus: antall helsekontroller, antall obduserte fisk, prøveuttak, undersøkelser, diagnoser, skader, behandlinger, samt kjente eller sannsynlige årsaker til skader og produksjonssykdommer.</article></article></li><li data-li-identifier="f)" data-name="f)"><article class="listArticle" id="kapittel-5-paragraf-3-ledd-2-punkt-6"><article class="legalP" id="kapittel-5-paragraf-3-ledd-2-punkt-6-ledd-1">relevante parametere for vannkvalitet og vannkvalitetstiltak, og</article></article></li><li data-li-identifier="g)" data-name="g)"><article class="listArticle" id="kapittel-5-paragraf-3-ledd-2-punkt-7"><article class="legalP" id="kapittel-5-paragraf-3-ledd-2-punkt-7-ledd-1">behandling og levering av død fisk: behandlingsmåte, mengde, leveringstidspunkt og mottaker.</article></article></li></ul></article><article class="legalP" id="kapittel-5-paragraf-3-ledd-3">Det skal daglig journalføres opplysninger om antall død fisk pr. produksjonsenhet.</article></article><article class="legalArticle" data-lovdata-URL="LTI/forskrift/2004-12-22-1785/§49" data-name="§49" id="kapittel-5-paragraf-4"><h3 class="legalArticleHeader"><span class="legalArticleValue">§ 49</span>. <span class="legalArticleTitle">Melding</span></h3><article class="legalP" id="kapittel-5-paragraf-4-ledd-1">Det skal meldes fra til det lokale Mattilsynet når;<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-4-ledd-1-punkt-1"><article class="legalP" id="kapittel-5-paragraf-4-ledd-1-punkt-1-ledd-1">et akvakulturanlegg tas i bruk og hvilken art som settes ut,</article></article></li><li data-li-identifier="b)" data-name="b)"><article class="listArticle" id="kapittel-5-paragraf-4-ledd-1-punkt-2"><article class="legalP" id="kapittel-5-paragraf-4-ledd-1-punkt-2-ledd-1">et akvakulturanlegg er tømt for dyr, og</article></article></li><li data-li-identifier="c)" data-name="c)"><article class="listArticle" id="kapittel-5-paragraf-4-ledd-1-punkt-3"><article class="legalP" id="kapittel-5-paragraf-4-ledd-1-punkt-3-ledd-1">det er vesentlig forøket dødelighet eller vesentlige farer for fiskene.</article></article></li></ul></article></article><article class="legalArticle" data-lovdata-URL="LTI/forskrift/2004-12-22-1785/§50" data-name="§50" id="kapittel-5-paragraf-5"><h3 class="legalArticleHeader"><span class="legalArticleValue">§ 50</span>. <span class="legalArticleTitle">Vanninntak og vannkilde</span></h3><article class="legalP" id="kapittel-5-paragraf-5-ledd-1">Vanninntak til settefisk og kultiveringsfisk skal være sikret mot inntak av villfisk.</article><article class="legalP" id="kapittel-5-paragraf-5-ledd-2">Vannkilde til settefisk og kultiveringsfisk av anadrom fisk eller ferskvannsfisk skal være uten oppgang av anadrom fisk, uten øvrig akvakulturrelatert virksomhet, eller avløp fra slik virksomhet.</article><article class="legalP" id="kapittel-5-paragraf-5-ledd-3">For anlegg som ble etablert før 1. januar 2001 kan det gis dispensasjon fra andre ledd.</article></article><article class="legalArticle" data-lovdata-URL="LTI/forskrift/2004-12-22-1785/§51" data-name="§51" id="kapittel-5-paragraf-6"><h3 class="legalArticleHeader"><span class="legalArticleValue">§ 51</span>. <span class="legalArticleTitle">Bruk av sjøvann</span></h3><article class="legalP" id="kapittel-5-paragraf-6-ledd-1">Vanninntak fra sjø til settefisk og kultiveringsfisk, unntatt marin fisk, skal behandles og kontrolleres i henhold til krav fastsatt i forskrift 20. februar 1997 nr. 192 om desinfeksjon av inntaksvann til og avløpsvann fra akvakulturrelatert virksomhet.</article></article><article class="legalArticle" data-lovdata-URL="LTI/forskrift/2004-12-22-1785/§52" data-name="§52" id="kapittel-5-paragraf-7"><h3 class="legalArticleHeader"><span class="legalArticleValue">§ 52</span>. <span class="legalArticleTitle">Tetthet</span></h3><article class="legalP" id="kapittel-5-paragraf-7-ledd-1">Fisketetthet skal være forsvarlig og tilpasset vannkvalitet, fiskenes atferdsbehov, driftsform og fôringsteknologi.</article></article><article class="legalArticle" data-lovdata-URL="LTI/forskrift/2004-12-22-1785/§53" data-name="§53" id="kapittel-5-paragraf-8"><h3 class="legalArticleHeader"><span class="legalArticleValue">§ 53</span>. <span class="legalArticleTitle">Stamfisk i akvakulturanlegg for settefisk og kultiveringsfisk</span></h3><article class="legalP" id="kapittel-5-paragraf-8-ledd-1">Dersom stamfisk eller villfanget fisk tas inn i akvakulturanlegg for settefisk eller kultiveringsfisk, skal fisk som tas inn holdes i avdeling smittemessig atskilt fra settefisk eller kultiveringsfisk. Avdeling som skal benyttes til stamfisk eller villfanget fisk, skal rengjøres og desinfiseres før fisken tas inn og før den igjen tas i bruk til settefisk eller kultiveringsfisk.</article></article><article class="legalArticle" data-lovdata-URL="LTI/forskrift/2004-12-22-1785/§54" data-name="§54" id="kapittel-5-paragraf-9"><h3 class="legalArticleHeader"><span class="legalArticleValue">§ 54</span>. <span class="legalArticleTitle">Helsekontroll med settefisk og kultiveringsfisk</span></h3><article class="legalP" id="kapittel-5-paragraf-9-ledd-1">Settefisk, og kultiveringsfisk av anadrom fisk som skal settes ut i flere vassdrag, skal ha minst 12 rutinemessige helsekontroller per år. Disse skal fordeles slik at det er maksimum 8 uker mellom hver helsekontroll.</article><article class="legalP" id="kapittel-5-paragraf-9-ledd-2">Kultiveringsfisk av ferskvannsfisk som skal settes ut i flere vassdrag, og kultiveringsfisk som overvintres og skal settes ut i ett vassdrag, skal ha minst 4 rutinemessige helsekontroller per år.</article><article class="legalP" id="kapittel-5-paragraf-9-ledd-3">Kultiveringsfisk som ikke overvintres og skal settes ut i ett vassdrag, skal ha minst 2 rutinemessige helsekontroller før utsett.</article><article class="legalP" id="kapittel-5-paragraf-9-ledd-4">Ved hver helsekontroll av settefisk, og kultiveringsfisk av anadrom fisk som skal settes ut i flere vassdrag, skal et representativt utvalg av minst 30 nylig død fisk eller svimere obduseres, og relevante undersøkelser skal gjennomføres. Dersom det ikke finnes 30 døde fisk eller svimere skal all dødfisk og alle svimere obduseres.</article><article class="legalP" id="kapittel-5-paragraf-9-ledd-5">Siste helsekontroll før levende settefisk og kultiveringsfisk tas ut av akvakulturanlegget skal gjennomføres tidligst 3 uker før levering.</article><article class="legalP" id="kapittel-5-paragraf-9-ledd-6">I løpet av de tre siste månedene før levende settefisk og kultiveringsfisk tas ut av akvakulturanlegg med laks eller regnbueørret, skal minst 30 fisk undersøkes for Gyrodactylus salaris.</article></article><article class="legalArticle" data-lovdata-URL="LTI/forskrift/2004-12-22-1785/§55" data-name="§55" id="kapittel-5-paragraf-10"><h3 class="legalArticleHeader"><span class="legalArticleValue">§ 55</span>. <span class="legalArticleTitle">Vaksinering</span></h3><article class="legalP" id="kapittel-5-paragraf-10-ledd-1">Automatisk vaksinasjonsutstyr skal være utprøvd og funnet forsvarlig i forhold til fiskens velferd før det tas i bruk.</article><article class="legalP" id="kapittel-5-paragraf-10-ledd-2">Det skal føres nøye kontroll med at vaksineringsmetoden utføres korrekt. Dersom feil oppdages, skal feilen straks rettes.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2004-12-22-1785/KAPITTEL_6"><h2>Kapittel 6. Særskilte krav ved produksjon av bløtdyr, krepsdyr og pigghuder</h2><article class="legalArticle" data-lovdata-URL="LTI/forskrift/2004-12-22-1785/§56" data-name="§56" id="kapittel-6-paragraf-1"><h3 class="legalArticleHeader"><span class="legalArticleValue">§ 56</span>. <span class="legalArticleTitle">Journalføring</span></h3><article class="legalP" id="kapittel-6-paragraf-1-ledd-1">Det skal foreligge en driftsjournal som skal oppbevares på akvakulturanlegget i minst 3 år.</article><article class="legalP" id="kapittel-6-paragraf-1-ledd-2">Driftsjournalen skal til enhver tid minst inneholde opplysninger om:<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-1-ledd-2-punkt-1"><article class="legalP" id="kapittel-6-paragraf-1-ledd-2-punkt-1-ledd-1">tidspunkt for når akvakulturanlegget tas i bruk og hvilken art som settes ut,</article></article></li><li data-li-identifier="b)" data-name="b)"><article class="listArticle" id="kapittel-6-paragraf-1-ledd-2-punkt-2"><article class="legalP" id="kapittel-6-paragraf-1-ledd-2-punkt-2-ledd-1">tidspunkt for når akvakulturanlegget er tømt for akvakulturdyr,</article></article></li><li data-li-identifier="c)" data-name="c)"><article class="listArticle" id="kapittel-6-paragraf-1-ledd-2-punkt-3"><article class="legalP" id="kapittel-6-paragraf-1-ledd-2-punkt-3-ledd-1">antall egne tilsyn med installasjonen og akvakulturdyrene pr. måned, og</article></article></li><li data-li-identifier="d)" data-name="d)"><article class="listArticle" id="kapittel-6-paragraf-1-ledd-2-punkt-4"><article class="legalP" id="kapittel-6-paragraf-1-ledd-2-punkt-4-ledd-1">helsestatus: antall gjennomførte helsekontroller, prøveuttak, foretatte undersøkelser, diagnoser og gjennomførte behandlinger.</article></article></li></ul></article></article><article class="legalArticle" data-lovdata-URL="LTI/forskrift/2004-12-22-1785/§57" data-name="§57" id="kapittel-6-paragraf-2"><h3 class="legalArticleHeader"><span class="legalArticleValue">§ 57</span>. <span class="legalArticleTitle">Melding</span></h3><article class="legalP" id="kapittel-6-paragraf-2-ledd-1">Det skal meldes fra til Fiskeridirektoratets regionkontor når;<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-2-ledd-1-punkt-1"><article class="legalP" id="kapittel-6-paragraf-2-ledd-1-punkt-1-ledd-1">et akvakulturanlegg tas i bruk og hvilken art som settes ut, og</article></article></li><li data-li-identifier="b)" data-name="b)"><article class="listArticle" id="kapittel-6-paragraf-2-ledd-1-punkt-2"><article class="legalP" id="kapittel-6-paragraf-2-ledd-1-punkt-2-ledd-1">et akvakulturanlegg er tømt for akvakulturdyr.</article></article></li></ul></article></article><article class="legalArticle" data-lovdata-URL="LTI/forskrift/2004-12-22-1785/§58" data-name="§58" id="kapittel-6-paragraf-3"><h3 class="legalArticleHeader"><span class="legalArticleValue">§ 58</span>. <span class="legalArticleTitle">Helsekontroll med bløtdyr, krepsdyr og pigghuder</span></h3><article class="legalP" id="kapittel-6-paragraf-3-ledd-1">Krepsdyr, bløtdyr og pigghuder som skal reproduseres, samt larver av disse, skal ha minst 6 rutinemessige helsekontroller per år. Disse skal fordeles slik at det er maksimum 3 måneder mellom hver helsekontroll.</article><article class="legalP" id="kapittel-6-paragraf-3-ledd-2">Andre stadier av krepsdyr, bløtdyr og pigghuder unntatt havbeite og akvakulturanlegg med naturlig påslag og hele vekstperioden i samme akvakulturanlegg, skal ha minst 4 rutinemessige helsekontroller per år. Disse skal fordeles slik at det er maksimum 4 måneder mellom hver helsekontroll.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2004-12-22-1785/KAPITTEL_7"><h2>Kapittel 7. Administrative bestemmelser, tiltak og straff</h2><article class="legalArticle" data-lovdata-URL="LTI/forskrift/2004-12-22-1785/§59" data-name="§59" id="kapittel-7-paragraf-1"><h3 class="legalArticleHeader"><span class="legalArticleValue">§ 59</span>. <span class="legalArticleTitle">Tilsyn og vedtak</span></h3><article class="legalP" id="kapittel-7-paragraf-1-ledd-1">Fiskeridirektoratet fører tilsyn og fatter vedtak for å gjennomføre bestemmelsene gitt i § 5, § 6 første ledd, § 7 første, tredje og fjerde ledd, § 8, § 10 første, tredje og fjerde ledd, § 13, § 15, § 29, § 30, § 31, § 32, § 33, § 34, § 35 med unntak av tredje ledd, § 36, § 37 bokstav a – f, § 38 første ledd bokstav a, b, c og g og andre ledd, § 39, § 40, § 42, § 46, § 48 første ledd og andre ledd bokstav a t.o.m. d, § 56 unntatt andre ledd bokstav d og § 57.</article><article class="legalP" id="kapittel-7-paragraf-1-ledd-2">Mattilsynet fører tilsyn og fatter vedtak for å gjennomføre bestemmelsene gitt i § 6 andre og tredje ledd, § 7 første og andre ledd, § 9, § 10 unntatt tredje ledd, § 11, § 12, § 14, § 16, § 17, § 18, § 19, § 20, § 21, § 22, § 23, § 24, § 25, § 26, § 27, § 28, § 35 med unntak av fjerde ledd, § 36, § 37 bokstav a, b, e, f og g, § 38 første ledd unntatt bokstav g og andre ledd bokstav a, b og c, § 39 bokstav b og c, § 40 første ledd unntatt bokstav i, § 41, § 42 tredje ledd, § 43, § 44, § 45, § 47, § 48 unntatt andre ledd bokstav b, § 49, § 50, § 51, § 52, § 53, § 54, § 55, § 56, § 57 og § 58.</article></article><article class="legalArticle" data-lovdata-URL="LTI/forskrift/2004-12-22-1785/§60" data-name="§60" id="kapittel-7-paragraf-2"><h3 class="legalArticleHeader"><span class="legalArticleValue">§ 60</span>. <span class="legalArticleTitle">Dispensasjon</span></h3><article class="legalP" id="kapittel-7-paragraf-2-ledd-1">Fiskeridirektoratet kan i særlige tilfeller dispensere fra bestemmelsene nevnt i § 59 første ledd.</article><article class="legalP" id="kapittel-7-paragraf-2-ledd-2">Mattilsynet kan i særlige tilfeller dispensere fra bestemmelsene nevnt i § 59 andre ledd.</article><article class="legalP" id="kapittel-7-paragraf-2-ledd-3">Det er en forutsetning for dispensasjon etter første eller andre ledd, at denne ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="LTI/forskrift/2004-12-22-1785/§61" data-name="§61" id="kapittel-7-paragraf-3"><h3 class="legalArticleHeader"><span class="legalArticleValue">§ 61</span>. <span class="legalArticleTitle">Pålegg og tvangsmulkt mv.</span></h3><article class="legalP" id="kapittel-7-paragraf-3-ledd-1">Det organ som er gitt myndighet etter § 59 kan fatte vedtak for å gjennomføre bestemmelsene gitt i eller i medhold av denne forskriften.</article><article class="legalP" id="kapittel-7-paragraf-3-ledd-2">Det kan fattes vedtak etter:<ul class="defaultList"><li data-li-identifier="a)" data-name="a)"><article class="listArticle" id="kapittel-7-paragraf-3-ledd-2-punkt-1"><article class="legalP" id="kapittel-7-paragraf-3-ledd-2-punkt-1-ledd-1">lov 19. desember 2003 nr. 124 om matproduksjon og mattrygghet mv. § 23 om tilsyn og vedtak, § 24 – § 26 om særskilt smittesanering, stenging og virksomhetskarantene og tvangsmulkt,</article></article></li><li data-li-identifier="b)" data-name="b)"><article class="listArticle" id="kapittel-7-paragraf-3-ledd-2-punkt-2"><article class="legalP" id="kapittel-7-paragraf-3-ledd-2-punkt-2-ledd-1">lov 14. juni 1985 nr. 68 om oppdrett av fisk, skalldyr m.v. § 21 om pålegg om tiltak, § 22 om tvangsmulkt, § 24 om tilbaketrekking av tillatelse, og</article></article></li><li data-li-identifier="c)" data-name="c)"><article class="listArticle" id="kapittel-7-paragraf-3-ledd-2-punkt-3"><article class="legalP" id="kapittel-7-paragraf-3-ledd-2-punkt-3-ledd-1">forskrift 12. juli 1989 nr. 551 om tvangsmidler etter kapittel IV i lov om oppdrett av fisk, skalldyr m.v.,</article></article></li><li data-li-identifier="d)" data-name="d)"><article class="listArticle" id="kapittel-7-paragraf-3-ledd-2-punkt-4"><article class="legalP" id="kapittel-7-paragraf-3-ledd-2-punkt-4-ledd-1">lov 20. desember 1974 nr. 73 om dyrevern, § 23 tilsynsmyndigheit jf. § 24 om dyrevernnemnder, § 26 om mellombels forvaring, § 26a om avliving og § 27 om tvangsmulkt, mv.</article></article></li></ul></article><article class="legalP" id="kapittel-7-paragraf-3-ledd-3">Vedtak om tvangsmulkt kan fastsettes allerede i forbindelse med at pålegget gis når det er nødvendig at fristen overholdes.</article><article class="legalP" id="kapittel-7-paragraf-3-ledd-4">Der overtredelse av § 42 første, andre og tredje ledd avdekkes, og reglene om tvangsmulkt etter andre ledd bokstav c ikke kommer til anvendelse, forfaller tvangsmulkten for hver overtredelse. Tvangsmulktens størrelse er kr 75.000 pr. påbegynt 10 tonn biomasse ut over det maksimalt tillatte.</article></article><article class="legalArticle" data-lovdata-URL="LTI/forskrift/2004-12-22-1785/§62" data-name="§62" id="kapittel-7-paragraf-4"><h3 class="legalArticleHeader"><span class="legalArticleValue">§ 62</span>. <span class="legalArticleTitle">Straff</span></h3><article class="legalP" id="kapittel-7-paragraf-4-ledd-1">Forsettlig eller uaktsom overtredelse av denne forskriften eller vedtak gitt i medhold av den, er straffbart i henhold til lov 19. desember 2003 nr. 124 om matproduksjon og mattrygghet mv. § 28, lov 20. desember 1974 nr. 73 om dyrevern § 31 og lov 14. juni 1985 nr. 68 om oppdrett av fisk, skalldyr m.v. § 25.</article></article><article class="legalArticle" data-lovdata-URL="LTI/forskrift/2004-12-22-1785/§63" data-name="§63" id="kapittel-7-paragraf-5"><h3 class="legalArticleHeader"><span class="legalArticleValue">§ 63</span>. <span class="legalArticleTitle">Ikrafttredelse og oppheving av forskrifter</span></h3><article class="legalP" id="kapittel-7-paragraf-5-ledd-1">Denne forskriften trer i kraft 1. januar 2005. § 6 tredje ledd om dokumentasjon av kompetanse trer i kraft 1. januar 2010. § 18 trer i kraft 1. januar 2006.</article><article class="legalP" id="kapittel-7-paragraf-5-ledd-2">Følgende forskrifter oppheves 1. januar 2005:<ul class="defaultList"><li data-li-identifier="a)" data-name="a)"><article class="listArticle" id="kapittel-7-paragraf-5-ledd-2-punkt-1"><article class="legalP" id="kapittel-7-paragraf-5-ledd-2-punkt-1-ledd-1">Forskrift 18. desember 1998 nr. 1409 om etablering, drift og sykdomsforebyggende tiltak ved oppdrettsanlegg (drifts- og sykdomsforskriften)</article></article></li><li data-li-identifier="b)" data-name="b)"><article class="listArticle" id="kapittel-7-paragraf-5-ledd-2-punkt-2"><article class="legalP" id="kapittel-7-paragraf-5-ledd-2-punkt-2-ledd-1">Forskrift 20. desember 2000 nr. 1397 om tildeling, etablering, drift- og sykdomsforebyggende tiltak ved settefiskanlegg for laksefisk og annen ferskvannsfisk (settefiskforskriften)</article></article></li><li data-li-identifier="c)" data-name="c)"><article class="listArticle" id="kapittel-7-paragraf-5-ledd-2-punkt-3"><article class="legalP" id="kapittel-7-paragraf-5-ledd-2-punkt-3-ledd-1">Forskrift 15. januar 2004 nr. 278 om helsekontroll med akvakulturdyr</article></article></li><li data-li-identifier="d)" data-name="d)"><article class="listArticle" id="kapittel-7-paragraf-5-ledd-2-punkt-4"><article class="legalP" id="kapittel-7-paragraf-5-ledd-2-punkt-4-ledd-1">Forskrift 4. juli 1991 nr. 509 om forebygging, begrensning og utrydding av sykdommer hos akvatiske organismer § 5, § 6, § 7, § 9, § 12 og § 13 andre ledd.</article></article></li></ul></article></article></section></main></body></html>