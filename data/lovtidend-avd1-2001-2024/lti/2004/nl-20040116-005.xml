<!DOCTYPE html><html lang="no"><head><title>Lov om regulering av svine- og fjørfeproduksjonen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2004-01-16-5</dd><dt class="dokid">DokumentID</dt><dd class="dokid">LTI/lov/2004-01-16-5</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 1 s 6</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1975-06-13-46</li></ul></dd><dt class="dateOfPublication">Kunngjort</dt><dd class="dateOfPublication">2004-01-16</dd><dt class="journalNumber">Journalnummer</dt><dd class="journalNumber">2003-1145</dd><dt class="titleShort">Korttittel</dt><dd class="titleShort">Svine- og fjørfeproduksjonsloven</dd><dt class="title">Tittel</dt><dd class="title">Lov om regulering av svine- og fjørfeproduksjonen.</dd><dt class="miscInformation">Annet om dokumentet</dt><dd class="miscInformation">Ot.prp.nr.94 (2002–2003), Innst.O.nr.12 (2003–2004) og Besl.O.nr.9 (2003–2004). Odels- og lagtingsvedtak hhv. 13. og 20. november 2003. Fremmet av Landbruksdepartementet.</dd><dt class="refid">RefID</dt><dd class="refid">lov/2004-01-16-5</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om regulering av svine- og fjørfeproduksjonen.<ul class="tocSubUl"><li>§ 1. Formål</li><li>§ 2. Konsesjonsplikt</li><li>§ 3. Andre forhold som utløser konsesjonsplikt</li><li>§ 4. Vilkår for å få konsesjon</li><li>§ 5. Bortfall av konsesjon</li><li>§ 6. Opplysningsplikt og kontroll</li><li>§ 7. Pålegg og tvangsmulkt</li><li>§ 8. Gjennomføring av vedtak</li><li>§ 9. Tilbaketrekking av konsesjon</li><li>§ 10. Standardisert erstatning</li><li>§ 11. Straff</li><li>§ 12. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/lov/2004-01-16-5" id="dokument"><h1>Lov om regulering av svine- og fjørfeproduksjonen.</h1><article class="defaultP" data-text-size="small">Følgende lov oppheves:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov av 13. juni 1975 nr. 46 om regulering av ervervsmessig husdyrhold.</article></article></li></ul></article><article class="legalArticle" data-lovdata-URL="LTI/lov/2004-01-16-5/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Lovens formål er å legge til rette for spredning av svine- og fjørfeproduksjonen på flere enheter ved å regulere produksjonsomfanget hos den enkelte produsent.</article></article><article class="legalArticle" data-lovdata-URL="LTI/lov/2004-01-16-5/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Konsesjonsplikt</span></h2><article class="legalP" id="paragraf-2-ledd-1">Uten konsesjon fra departementet kan ingen produsere et større antall svin eller fjørfe enn Kongen har bestemt. Departementet kan gi forskrift om konsesjonspliktens virkeområde, omfang, søknadsprosess og saksbehandling.</article><article class="legalP" id="paragraf-2-ledd-2">Konsesjoner er tilknyttet en fysisk eller juridisk person og et bestemt gårds- og bruksnummer. Departementet kan i særlige tilfeller samtykke i at konsesjonen flyttes til et annet gårds- og bruksnummer.</article></article><article class="legalArticle" data-lovdata-URL="LTI/lov/2004-01-16-5/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Andre forhold som utløser konsesjonsplikt</span></h2><article class="legalP" id="paragraf-3-ledd-1">Dersom to eller flere konsesjonsregulerte produksjoner har felles eierinteresser, inntrer konsesjonsplikt dersom det samlede produksjonsomfang overstiger grensen for konsesjonsfri drift. Det samme gjelder dersom to eller flere samarbeider om konsesjonsregulert produksjon i en slik grad at de må anses å ha økonomiske interesser i samme produksjon.</article><article class="legalP" id="paragraf-3-ledd-2">Dersom den samlede produksjonen på samme eiendom overskrider grensen for konsesjonsfri drift, inntrer konsesjonsplikt.</article><article class="legalP" id="paragraf-3-ledd-3">Departementet kan gi nærmere bestemmelser om konsesjonsplikten etter første ledd.</article></article><article class="legalArticle" data-lovdata-URL="LTI/lov/2004-01-16-5/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Vilkår for å få konsesjon</span></h2><article class="legalP" id="paragraf-4-ledd-1">Konsesjon kan gis dersom søkeren overtar eller leier anlegg med konsesjonsregulert produksjon, eller etablerer purkering. Departementet kan sette vilkår for å gi konsesjon.</article><article class="legalP" id="paragraf-4-ledd-2">Departementet kan i særlige tilfeller gi konsesjon selv om vilkårene i første ledd ikke er oppfylt.</article><article class="legalP" id="paragraf-4-ledd-3">Søknad om konsesjon kan avslås dersom søkeren grovt eller gjentatte ganger har overtrådt bestemmelser i denne loven eller vedtak gjort i medhold av loven.</article></article><article class="legalArticle" data-lovdata-URL="LTI/lov/2004-01-16-5/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Bortfall av konsesjon</span></h2><article class="legalP" id="paragraf-5-ledd-1">Dersom det de ti siste årene ikke har vært ervervsmessig produksjon av svin eller fjørfe på det gårds- og bruksnummer som konsesjonen tilligger, bortfaller konsesjonen.</article><article class="legalP" id="paragraf-5-ledd-2">Ved tvil om konsesjonen er bortfalt etter første ledd kan den som vurderer å benytte konsesjonen kreve at departementet tar bindende stilling til spørsmålet. Departementets avgjørelse i slike saker regnes som enkeltvedtak.</article></article><article class="legalArticle" data-lovdata-URL="LTI/lov/2004-01-16-5/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Opplysningsplikt og kontroll</span></h2><article class="legalP" id="paragraf-6-ledd-1">Etter pålegg fra departementet plikter produsenten å gi de opplysninger og dokumenter som er nødvendige for å kunne føre kontroll med at loven og vedtak gjort i medhold av den, blir overholdt. Departementet kan kreve adgang til anlegg for å føre kontroll med produksjonen.</article><article class="legalP" id="paragraf-6-ledd-2">Produksjonen anses som konsesjonspliktig dersom produsenten etter pålegg fra departementet ikke kan godtgjøre at det ikke foreligger forhold som utløser konsesjonsplikt etter § 3.</article></article><article class="legalArticle" data-lovdata-URL="LTI/lov/2004-01-16-5/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Pålegg og tvangsmulkt</span></h2><article class="legalP" id="paragraf-7-ledd-1">Drives produksjon i strid med loven eller vedtak gjort i medhold av den, kan departementet gi pålegg om tiltak for å bringe den ulovlige produksjonen til opphør.</article><article class="legalP" id="paragraf-7-ledd-2">Departementet kan fastsette løpende tvangsmulkt for hver dag som går etter utløpet av den frist som er satt for oppfylling av pålegget etter første ledd, inntil pålegget er oppfylt.</article><article class="legalP" id="paragraf-7-ledd-3">Tvangsmulkt er tvangsgrunnlag for utlegg. Departementet kan frafalle påløpt tvangsmulkt.</article></article><article class="legalArticle" data-lovdata-URL="LTI/lov/2004-01-16-5/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Gjennomføring av vedtak</span></h2><article class="legalP" id="paragraf-8-ledd-1">Departementet kan beslutte at vedtak gjort i medhold av loven kan gjennomføres for den ansvarliges regning.</article><article class="legalP" id="paragraf-8-ledd-2">Vedtaket er tvangsgrunnlag etter tvangsfullbyrdelsesloven kapittel 13.</article></article><article class="legalArticle" data-lovdata-URL="LTI/lov/2004-01-16-5/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tilbaketrekking av konsesjon</span></h2><article class="legalP" id="paragraf-9-ledd-1">Ved grove eller gjentatte overtredelser av loven eller vedtak gjort i medhold av den, kan departementet helt eller delvis og varig eller midlertidig, trekke tilbake konsesjon gitt i medhold av § 2.</article></article><article class="legalArticle" data-lovdata-URL="LTI/lov/2004-01-16-5/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Standardisert erstatning</span></h2><article class="legalP" id="paragraf-10-ledd-1">Ved produksjon ut over gjeldende konsesjonsgrenser eller tildelt konsesjon kan departementet pålegge den ansvarlige å betale en erstatning til Omsetningsrådets fond for omsetningsavgift for egg, fjørfekjøtt og kjøtt. Ved fastsettelsen av erstatningen skal departementet ta utgangspunkt i den fortjeneste produsenten har hatt av den ulovlige produksjonen.</article><article class="legalP" id="paragraf-10-ledd-2">Erstatningen er tvangsgrunnlag for utlegg.</article></article><article class="legalArticle" data-lovdata-URL="LTI/lov/2004-01-16-5/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Straff</span></h2><article class="legalP" id="paragraf-11-ledd-1">Den som forsettlig eller uaktsomt overtrer loven eller forskrifter gitt i medhold av loven, straffes med bøter.</article></article><article class="legalArticle" data-lovdata-URL="LTI/lov/2004-01-16-5/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" id="paragraf-12-ledd-1">Loven gjelder fra den tid Kongen bestemmer. Fra samme tid oppheves lov 13. juni 1975 nr. 46 om regulering av ervervsmessig husdyrhold.</article></article></main></body></html>