<!DOCTYPE html><html lang="no"><head><title>Forskrift om endring i forskrift om hygiene mv i slakterier, nedskjæringsvirksomheter og kjøle- og fryselager for ferskt kjøtt.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-01-09-128</dd><dt class="dokid">DokumentID</dt><dd class="dokid">LTI/forskrift/2004-01-09-128</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 2 s 225</dd><dt class="dateInForce">I kraft fra</dt><dd class="dateInForce">2004-01-09</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-02-18-137</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§33</li><li>lov/2003-12-19-124/§36</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2004-01-23</dd><dt class="journalNumber">Journalnummer</dt><dd class="journalNumber">2004-0126</dd><dt class="titleShort">Korttittel</dt><dd class="titleShort">Endr. i forskrift om hygiene mv i slakterier</dd><dt class="title">Tittel</dt><dd class="title">Forskrift om endring i forskrift om hygiene mv i slakterier, nedskjæringsvirksomheter og kjøle- og fryselager for ferskt kjøtt.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 9. januar 2004 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790.</dd><dt class="refid">RefID</dt><dd class="refid">forskrift/2004-01-09-128</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om hygiene mv i slakterier, nedskjæringsvirksomheter og kjøle- og fryselager for ferskt kjøtt.<ul class="tocSubUl"><li>I<ul class="tocSubUl"><li>§ 98. Tilsyn og vedtak</li><li>§ 99. Dispensasjon</li><li>§ 100. Straff</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-01-09-128" id="dokument"><h1>Forskrift om endring i forskrift om hygiene mv i slakterier, nedskjæringsvirksomheter og kjøle- og fryselager for ferskt kjøtt.</h1><section class="section" data-name="kapI" id="kapittel-1" data-lovdata-URL="LTI/forskrift/2004-01-09-128/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 18. februar 1994 nr. 137 om hygiene mv i slakterier, nedskjæringsvirksomheter og kjøle- og fryselager for ferskt kjøtt gjøres følgende endringer:</article> <article class="defaultP" margin-top="true">Forskriftens hjemmelsfelt første punktum skal lyde:</article><article class="legalP" id="kapittel-1-ledd-2">Fastsatt av Landbruksdepartementet 18. februar 1994 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790.</article> <article class="defaultP" margin-top="true">§ 1 første ledd skal lyde:</article><article class="legalP" id="kapittel-1-ledd-3">Denne forskrift omfatter krav til hygieniske forhold ved produksjon, herunder slakting, nedskjæring, lagring og transport og omsetning av ferskt kjøtt av storfe (inkludert artene Bubalus bubalis og Bison bison), svin, sau, geit, hest og andre enhovede husdyr.</article> <article class="defaultP" margin-top="true">§ 2 nr. 7 skal lyde:<ul class="defaultList"><li data-li-identifier="7." data-name="7."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">tilsynsveterinær: veterinær som av Mattilsynet er utpekt for å forestå kjøttkontroll og føre tilsyn med virksomheter.</article></article></li></ul></article> <article class="defaultP" margin-top="true">§ 2 nr. 13 skal lyde:<ul class="defaultList"><li data-li-identifier="13." data-name="13."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">pakkeri: et anlegg eller et lager, hvor innpakket kjøtt som skal omsettes, samles og/eller emballeres på nytt.</article></article></li></ul></article> <article class="defaultP" margin-top="true">§ 3 første og andre ledd skal lyde:</article><article class="legalP" id="kapittel-1-ledd-4">Etablering og drift av virksomhet som omfattes av denne forskrift, unntatt de med begrenset kapasitet jf. § 4, skal autoriseres av Mattilsynet. Autorisert virksomhet tildeles et virksomhetsnummer.</article><article class="legalP" id="kapittel-1-ledd-5">Ved nyetableringer eller større endringer skal planene på forhånd være godkjent av Mattilsynet før arbeider igangsettes.</article> <article class="defaultP" margin-top="true">§ 3 sjette ledd skal lyde:</article><article class="legalP" id="kapittel-1-ledd-6">Tilsynsveterinæren kan godkjenne mindre endringer som ikke krever dispensasjon fra regelverk. Tilsynsveterinæren skal i så fall sende kopi av sakens dokumenter til Mattilsynet. Mattilsynet kan suspendere midlertidig eller trekke tilbake autorisasjonen for virksomheter som ikke lenger tilfredsstiller forskriftens krav.</article> <article class="defaultP" margin-top="true">§ 3 åttende ledd skal lyde:</article><article class="legalP" id="kapittel-1-ledd-7">Dersom ikke slike tiltak er tilstrekkelige for å rette opp manglene, skal Mattilsynet suspendere autorisasjonen.</article> <article class="defaultP" margin-top="true">§ 3 siste ledd skal lyde:</article><article class="legalP" id="kapittel-1-ledd-8">Dersom ikke virksomheten retter påviste mangler innen den tidsfrist som er satt av tilsynsmyndigheten, skal Mattilsynet trekke tilbake autorisasjonen.</article> <article class="defaultP" margin-top="true">§ 4 første ledd skal lyde:</article><article class="legalP" id="kapittel-1-ledd-9">Slakterivirksomhet med begrenset kapasitet, som ikke oppfyller kravene i kap. III-VI kan godkjennes av Mattilsynet dersom de oppfyller kravene i kap. VII, § 52 – § 60, § 74, § 75 annet ledd, § 77, § 79 første ledd 1. punktum, § 81 og § 82 og kap. XIV og XV.</article> <article class="defaultP" margin-top="true">§ 4 tredje ledd skal lyde:</article><article class="legalP" id="kapittel-1-ledd-10">Nedskjæringsvirksomhet med begrenset kapasitet som ikke oppfyller kravene i kap. III-VI, kan godkjennes av Mattilsynet dersom de oppfyller kravene i kap. VII, § 60, kap. IX med unntak for krav til maksimal temperatur i nedskjæringslokalet, jf. § 65 og kap. XIV. Det skal føres tilsyn med virksomhetens nedskjæring og lagring i henhold til instruks for kjøttkontrollen kap. I punkt 1. Nedskjæringsvirksomhet godkjent med begrenset kapasitet kan ikke behandle mer enn 5 tonn kjøtt pr. uke.</article> <article class="defaultP" margin-top="true">§ 4 siste ledd skal lyde:</article><article class="legalP" id="kapittel-1-ledd-11">Kjøtt som kommer fra virksomhet godkjent med begrenset kapasitet, og som er funnet egnet til folkemat skal merkes med stempelmerke som ikke kan forveksles med fellesskapets ovale stempelmerke, jf. forskrift av 25. april 1994 nr. 320 om kjøttkontroll og omsetning mv. av ferskt kjøtt kap. III, og kan bare omsettes på det nasjonale marked.</article> <article class="defaultP" margin-top="true">§ 5 andre ledd skal lyde:</article><article class="legalP" id="kapittel-1-ledd-12">Som del av dette systemet kan virksomheten bruke egne eller bransjevise standarder for god produksjon og hygiene. Slike standarder skal vurderes av Mattilsynet.</article> <article class="defaultP" margin-top="true">§ 5 siste ledd oppheves.</article> <article class="defaultP" margin-top="true">§ 5a oppheves.</article> <article class="defaultP" margin-top="true">§ 44 andre ledd skal lyde:</article><article class="legalP" id="kapittel-1-ledd-13">Mattilsynet kan under særlige forhold tillate bruk av annet vann enn drikkevann til fremstilling av damp under forutsetning av at vannledningene installert til dette formål hindrer annen bruk av vannet og ikke medfører noen fare for kontaminering av ferskt kjøtt. På særlige betingelser kan tillates at annet vann enn drikkevann anvendes til kjøling av kjølemaskiner.</article> <article class="defaultP" margin-top="true">§ 57 siste ledd skal lyde:</article><article class="legalP" id="kapittel-1-ledd-14">Mattilsynet kan av hensyn til teknologiske krav eller lokale spisevaner tillate at svin blir fremstilt for kontroll uten å være kløyvd.</article> <article class="defaultP" margin-top="true">§ 62a skal lyde:</article><article class="legalP" id="kapittel-1-ledd-15">Ansvarlig for virksomhet autorisert for nedskjæring skal innen 20. november hvert år, på skjema fastsatt av Mattilsynet, oversende en plan for påfølgende års nedskjæringsaktivitet til Mattilsynet (årsplan). Årsplanen skal inneholde opplysninger om:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-15-punkt-1"><article class="legalP" id="kapittel-1-ledd-15-punkt-1-ledd-1">forventet nedskjæringsmengde fordelt på ulike nedskjæringsuker.</article></article></li><li data-li-identifier="2." data-name="2."><article class="listArticle" id="kapittel-1-ledd-15-punkt-2"><article class="legalP" id="kapittel-1-ledd-15-punkt-2-ledd-1">start/sluttidspunkt pr. dag for nedskjæringen.</article></article></li></ul></article><article class="legalP" id="kapittel-1-ledd-16">Ansvarlig for virksomheten skal skriftlig meddele Mattilsynet ukentlige nedskjæringsplaner senest tre virkedager før den aktuelle ukes første nedskjæringsdag.</article><article class="legalP" id="kapittel-1-ledd-17">Ansvarlig for virksomheten skal varsle Mattilsynet straks de får kunnskap om avvik fra årsplan og ukeplan.</article> <article class="defaultP" margin-top="true">§ 72 første og andre ledd skal lyde:</article><article class="legalP" id="kapittel-1-ledd-18">Ved omsetning skal ferskt kjøtt være merket i henhold til merkeforskriften og forskrift om identifikasjonsmerking. Ferskt kjøtt av storfe skal ved omsetning være merket i henhold til forskrift om merking av ferskt storfekjøtt.</article><article class="legalP" id="kapittel-1-ledd-19">Emballasje som inneholder oppdelt kjøtt eller biprodukter skal ha et stempelmerke utformet i samsvar med bestemmelser gitt av Mattilsynet. Stempelmerket skal inneholde nedskjæringsvirksomhetens virksomhetsnummer istedenfor slakteriets. Stempelmerket kan trykkes på en etikett eller direkte på emballasjen og skal være plassert slik at merket ødelegges ved åpning av emballasjen. En ikke-ødeleggelse av stempelmerket ved åpning av emballasjen kan bare tolereres dersom emballasjen ødelegges ved åpning.</article> <article class="defaultP" margin-top="true">§ 92 nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-19-punkt-1"><article class="legalP" id="kapittel-1-ledd-19-punkt-1-ledd-1">Oppstallingslokaler med plass nok for dyr som skal oppstalles på slakteriets område natten over. Lokalene skal være godkjent av Mattilsynet.</article></article></li></ul></article> <article class="defaultP" margin-top="true">§ 98, § 99 og § 100 skal lyde:</article><article class="futureLegalArticle" data-name="§98" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 98</span>. <span class="legalArticleTitle">Tilsyn og vedtak</span></span><article class="legalP" id="kapittel-1-foreslåttparagraf-1-ledd-1">Mattilsynet fører tilsyn og fatter vedtak for å gjennomføre bestemmelsene gitt i og i medhold av denne forskriften.</article></article><article class="futureLegalArticle" data-name="§99" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 99</span>. <span class="legalArticleTitle">Dispensasjon</span></span><article class="legalP" id="kapittel-1-foreslåttparagraf-2-ledd-1">Mattilsynet kan i særlige tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="futureLegalArticle" data-name="§100" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 100</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-3-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til matloven § 28.</article></article> <article class="defaultP" margin-top="true">I vedlegg I nr. 1 under overskriften «Mikrobiologiske kriterier for resultater av analyser av prøver uttatt ved destruktiv metode (tabell 1)» skal tredje ledd lyde:</article><article class="legalP" id="kapittel-1-ledd-20">Dersom det benyttes andre metoder enn destruktiv metode eller svabermetoden skal Mattilsynet gi aksept for dette. For andre metoder eller parametre skal det tilsvarende fastsettes mikrobiologiske kriterier.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-01-09-128/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>