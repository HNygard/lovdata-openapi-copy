<!DOCTYPE html><html lang="no"><head><title>Forskrift om endring i forskrift om sterilisering av avfall til dyrefôr.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-01-09-69</dd><dt class="dokid">DokumentID</dt><dd class="dokid">LTI/forskrift/2004-01-09-69</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 1 s 146</dd><dt class="dateInForce">I kraft fra</dt><dd class="dateInForce">2004-01-09</dd><dt class="changesToDocuments">Endrer</dt><dd class="changesToDocuments"><ul><li>forskrift/1979-03-15-3</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§33</li><li>lov/2003-12-19-124/§36</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2004-01-20</dd><dt class="journalNumber">Journalnummer</dt><dd class="journalNumber">2004-0070</dd><dt class="titleShort">Korttittel</dt><dd class="titleShort">Endr. i forskrift om avfall til dyrefôr</dd><dt class="title">Tittel</dt><dd class="title">Forskrift om endring i forskrift om sterilisering av avfall til dyrefôr.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 9. januar 2004 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790.</dd><dt class="refid">RefID</dt><dd class="refid">forskrift/2004-01-09-69</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om sterilisering av avfall til dyrefôr.<ul class="tocSubUl"><li>I<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-01-09-69" id="dokument"><h1>Forskrift om endring i forskrift om sterilisering av avfall til dyrefôr.</h1><section class="section" data-name="kapI" id="kapittel-1" data-lovdata-URL="LTI/forskrift/2004-01-09-69/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 15. mars 1979 nr. 3 om sterilisering av avfall til dyrefôr gjøres følgende endringer:</article> <article class="defaultP" margin-top="true">Forskriftens hjemmelsfelt skal lyde:</article><article class="legalP" id="kapittel-1-ledd-2">Fastsatt av Landbruksdepartementet 15. mars 1979 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790.</article> <article class="defaultP" margin-top="true">§ 1, § 2, § 3, § 4, § 5 og § 6 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>.</span><article class="legalP" id="kapittel-1-foreslåttparagraf-1-ledd-1">Det er forbudt å bruke avfall fra andres enkelthusholdning, fra egen og andres anstalthusholdning, sjukehus, pleiehjem, pensjonat, kafé, restaurant, hotell, catering, campingplass, bedriftskantine, militærforlegning, kollektive befordringsmidler, flyplasser m.m. til dyrefôr med mindre avfallet er sterilisert ved anlegg som er godkjent for dette av Mattilsynet.</article><article class="legalP" id="kapittel-1-foreslåttparagraf-1-ledd-2">I tvilstilfelle avgjør Mattilsynet om avfall fra husholdning, sted m.m. omfattes av forbudet.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>.</span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-punkt-1"><article class="legalP" id="kapittel-1-foreslåttparagraf-2-punkt-1-ledd-1">For å etablere anlegg for sterilisering av avfall til dyrefôr må planene være godkjent av Mattilsynet.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-punkt-2"><article class="legalP" id="kapittel-1-foreslåttparagraf-2-punkt-2-ledd-1">Søknad om godkjenning må være vedlagt situasjonsplan og fullstendige byggeplaner med opplysninger om beliggenhet, vann og kloakkforhold, apparatur og annet utstyr.</article><article class="legalP" id="kapittel-1-foreslåttparagraf-2-punkt-2-ledd-2">Søknaden må være vedlagt uttalelse fra helserådet, bygningsrådet og eventuelt andre myndigheter og sendes om Mattilsynet.</article><article class="legalP" id="kapittel-1-foreslåttparagraf-2-punkt-2-ledd-3">Før anlegget blir tatt i bruk skal Mattilsynet godkjenne det.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-2-punkt-3"><article class="legalP" id="kapittel-1-foreslåttparagraf-2-punkt-3-ledd-1">Anlegget skal ha en avdeling hvor avfallet blir tatt inn (urein avdeling), og en avdeling hvor steriliseringen foregår og det ferdigbehandlede fôr blir tatt ut (rein avdeling).</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-2-punkt-4"><article class="legalP" id="kapittel-1-foreslåttparagraf-2-punkt-4-ledd-1">Til den ureine avdelingen hører transportinnretninger, plass for vask og desinfeksjon, eventuelt garasje for slike innretninger, sorteringsbrett eller bånd for frasortering av glass, metaller osv. og kvern til oppmaling av avfallet til en masse av hensiktsmessig partikkelstørrelse.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-2-punkt-5"><article class="legalP" id="kapittel-1-foreslåttparagraf-2-punkt-5-ledd-1">Det skal være fullstendig bygningsmessig og arbeidshygienisk skille mellom urein og rein avdeling, herunder egne garderober, vaskerom m.m. for hver avdeling. Overføring av massen fra kvern i urein avdeling til steriliseringsapparaturen i rein avdeling skal skje i lukket system.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-2-punkt-6"><article class="legalP" id="kapittel-1-foreslåttparagraf-2-punkt-6-ledd-1">Steriliseringsapparaturen skal være slik utstyrt at avfallet varmes opp til 120 °C (1 atmosfæres overtrykk) i minst 20 min. Temperaturen skal kunne reguleres opp hvis Mattilsynet krever det.</article><article class="legalP" id="kapittel-1-foreslåttparagraf-2-punkt-6-ledd-2">Steriliseringsapparaturen skal ha røreinnretning for å sikre at massen blir tilstrekkelig blandet og ikke brenner seg fast.</article><article class="legalP" id="kapittel-1-foreslåttparagraf-2-punkt-6-ledd-3">Steriliseringsapparaturen skal være utstyrt med skrivetermometer. Diagramskivene skal dateres og oppbevares.</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-2-punkt-7"><article class="legalP" id="kapittel-1-foreslåttparagraf-2-punkt-7-ledd-1">Frasortert avfall skal samles i særskilte beholdere og bringes til kommunal søppelplass eller graves ned.</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-2-punkt-8"><article class="legalP" id="kapittel-1-foreslåttparagraf-2-punkt-8-ledd-1">Den steriliserte massen (fôret) skal tas ut fra den reine avdelingen. Dersom fôret skal distribueres ut fra anlegget, skal fylling og transport foregå slik at det er sikret mot reinfeksjon.</article></article></li><li data-li-identifier="9." data-name="9."><article class="listArticle" id="kapittel-1-foreslåttparagraf-2-punkt-9"><article class="legalP" id="kapittel-1-foreslåttparagraf-2-punkt-9-ledd-1">Det skal føres fortegnelse over større leverandører av avfall (hentesteder).</article></article></li><li data-li-identifier="10." data-name="10."><article class="listArticle" id="kapittel-1-foreslåttparagraf-2-punkt-10"><article class="legalP" id="kapittel-1-foreslåttparagraf-2-punkt-10-ledd-1">Dersom det ferdige fôret blir levert til andre besetninger, skal det føres fortegnelse over mottakerne.</article></article></li></ul></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>.</span><article class="legalP" id="kapittel-1-foreslåttparagraf-3-ledd-1">For anlegg som blir godkjent til sterilisering av avfall til dyrefôr, oppnevner Mattilsynet en tilsynsførende veterinær. Veterinæren skal inspisere anlegget minst 4 ganger årlig eller så ofte han finner det nødvendig, og da i samråd med Mattilsynet. Rapport skal snarest mulig sendes Mattilsynet. Gjenpart av rapporten skal sendes eieren/brukeren av anlegget. Mattilsynet kan når som helst foreta inspeksjon av anlegget og ta ut de prøver som er nødvendige.</article></article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>.</span><article class="legalP" id="kapittel-1-foreslåttparagraf-4-ledd-1">Mattilsynet fører tilsyn og fatter vedtak for å gjennomføre bestemmelsene gitt i og i medhold av denne forskriften.</article><article class="legalP" id="kapittel-1-foreslåttparagraf-4-ledd-2">Dersom anlegget ikke lenger fyller vilkårene for godkjenning eller eventuelle vilkår ikke overholdes, kan Mattilsynet trekke godkjenningen tilbake.</article></article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>.</span><article class="legalP" id="kapittel-1-foreslåttparagraf-5-ledd-1">Mattilsynet kan i særlige tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6</span>.</span><article class="legalP" id="kapittel-1-foreslåttparagraf-6-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til matloven § 28.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-01-09-69/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>