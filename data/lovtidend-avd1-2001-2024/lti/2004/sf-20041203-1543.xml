<!DOCTYPE html><html lang="no"><head><title>Forskrift om endring i forskrift om registrering av skip i Norsk Internasjonalt Skipsregister (NIS).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-12-03-1543</dd><dt class="dokid">DokumentID</dt><dd class="dokid">LTI/forskrift/2004-12-03-1543</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 14 s 2215</dd><dt class="dateInForce">I kraft fra</dt><dd class="dateInForce">2004-12-03</dd><dt class="changesToDocuments">Endrer</dt><dd class="changesToDocuments"><ul><li>forskrift/1992-07-30-592</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1994-06-24-39/§11</li><li>lov/1994-06-24-39/§13</li><li>lov/1994-06-24-39/§14</li><li>lov/1994-06-24-39/§15</li><li>lov/1994-06-24-39/§38</li></ul></dd><dt class="dateOfPublication">Kunngjort</dt><dd class="dateOfPublication">2004-12-07</dd><dt class="journalNumber">Journalnummer</dt><dd class="journalNumber">2004-1341</dd><dt class="titleShort">Korttittel</dt><dd class="titleShort">Endr. i forskrift om registrering i NIS</dd><dt class="title">Tittel</dt><dd class="title">Forskrift om endring i forskrift om registrering av skip i Norsk Internasjonalt Skipsregister (NIS).</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 3. desember 2004 med hjemmel i lov 24. juni 1994 nr. 39 om sjøfarten (sjøloven) § 11, § 13, § 14, § 15 og § 38. Fremmet av Nærings- og handelsdepartementet. Jf. EØS-avtalen vedlegg XIII (forordning (EF) nr. 789/2004).</dd><dt class="refid">RefID</dt><dd class="refid">forskrift/2004-12-03-1543</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om registrering av skip i Norsk Internasjonalt Skipsregister (NIS).<ul class="tocSubUl"><li>I<ul class="tocSubUl"><li>§ 8a. Nasjonalitetsbevisets innhold</li><li>§ 8b. Utstedelse av nasjonalitetsbevis</li><li>§ 8c. Utlevering og oppbevaring av nasjonalitetsbevis</li><li>§ 8d. Midlertidig nasjonalitetsbevis</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-12-03-1543" id="dokument"><h1>Forskrift om endring i forskrift om registrering av skip i Norsk Internasjonalt Skipsregister (NIS).</h1><section class="section" data-name="kapI" id="kapittel-1" data-lovdata-URL="LTI/forskrift/2004-12-03-1543/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 30. juli 1992 nr. 592 om registrering av skip i Norsk Internasjonalt Skipsregister (NIS) gjøres følgende endringer:</article> <article class="defaultP" margin-top="true">§ 8 sjette ledd skal lyde:</article><article class="legalP" id="kapittel-1-ledd-2">For skip som overføres fra utlandet, skal det vedlegges slettingsattest eller annen attest fra utenlandsk register som nevnt i sjølovens § 13 siste punktum. Er målebrevet utstedt av eller på vegne av utenlandsk myndighet, skal det godkjennes av Sjøfartsdirektoratet eller den det bemyndiger om at skipet har gyldig klasse og at det etter endt besiktelse vil være innrettet og utrustet i henhold til sjødyktighetslovens bestemmelser.</article> <article class="defaultP" margin-top="true">§ 8 siste ledd skal lyde:</article><article class="legalP" id="kapittel-1-ledd-3">EØS-avtalens vedlegg XIII (Europaparlaments- og rådsforordning (EF) nr. 789/2004) om overføring av lasteskip og passasjerskip mellom registre innen Fellesskapet og om oppheving av rådsforordning (EØF) nr. 613/91 gjelder som norsk lovgivning, med de presiseringer og begrensninger som følger av protokoll 1 til avtalen og avtalen for øvrig.</article> <article class="defaultP" margin-top="true">Nye § 8a, § 8b, § 8c og § 8d skal lyde:</article><article class="futureLegalArticle" data-name="§8a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8a</span>. <span class="legalArticleTitle">Nasjonalitetsbevisets innhold</span></span><article class="legalP" id="kapittel-1-foreslåttparagraf-1-ledd-1">Nasjonalitetsbeviset skal inneholde opplysninger om skipets navn, kjenningssignal, IMO identifikasjonsnummer, byggested og -år, brutto- og nettotonnasje, skipstype, hjemsted, register samt eierens navn og adresse. Nasjonalitetsbeviset utstedes på formular fastsatt av Skipsregistrene.</article></article><article class="futureLegalArticle" data-name="§8b" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 8b</span>. <span class="legalArticleTitle">Utstedelse av nasjonalitetsbevis</span></span><article class="legalP" id="kapittel-1-foreslåttparagraf-2-ledd-1">Nasjonalitetsbevis skal for registreringspliktige skip utstedes straks skipet er innført i registeret.</article><article class="legalP" id="kapittel-1-foreslåttparagraf-2-ledd-2">Ved endring av registrert navn, eier eller hjemsted, skal nytt nasjonalitetsbevis utstedes for ombytting med det gamle. Dette gjelder også ikke-registreringspliktige skip for hvilke det på eiers anmodning er utstedt nasjonalitetsbevis.</article><article class="legalP" id="kapittel-1-foreslåttparagraf-2-ledd-3">Er et nasjonalitetsbevis blitt uleselig eller bortkommet, kan nytt nasjonalitetsbevis utstedes av skipsregisterføreren etter skriftlig anmodning fra rederi/skipsfører. Det nye nasjonalitetsbeviset påstemples «duplikat».</article><article class="legalP" id="kapittel-1-foreslåttparagraf-2-ledd-4">Dersom nasjonalitetsbeviset er bortkommet, må dette bekreftes av rederi/skipsfører samtidig som det anmodes om nytt nasjonalitetsbevis. Dersom nasjonalitetsbeviset er ødelagt, skal det ødelagte dokumentet innsendes sammen med anmodning om utstedelse av nytt dokument. Kommer tapt nasjonalitetsbevis til rette etter at nytt nasjonalitetsbevis er utstedt, skal rederiet/skipsføreren omgående returnere duplikatet til skipsregisterføreren. Gjenpart av utstedt nasjonalitetsbevis skal oppbevares hos Skipsregistrene.</article></article><article class="futureLegalArticle" data-name="§8c" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 8c</span>. <span class="legalArticleTitle">Utlevering og oppbevaring av nasjonalitetsbevis</span></span><article class="legalP" id="kapittel-1-foreslåttparagraf-3-ledd-1">Nasjonalitetsbeviset skal utleveres til rederen/skipsføreren eller den han har bemyndiget. Dokumentet kan også utleveres gjennom Sjøfartsdirektoratets stasjoner. Befinner skipet seg i utlandet, skal nasjonalitetsbeviset sendes rederen for videresending til skipsfører.</article><article class="legalP" id="kapittel-1-foreslåttparagraf-3-ledd-2">Rederiet skal sende skriftlig bekreftelse til skipsregisteret på at nasjonalitetsbeviset er mottatt. Rederiet skal påse at eventuelt ombordværende nasjonalitetsbevis eller midlertidig nasjonalitetsbevis blir returnert til registeret. På registreringspliktige skip og skip i utenriksfart skal originalt nasjonalitetsbevis alltid oppbevares om bord.</article></article><article class="futureLegalArticle" data-name="§8d" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 8d</span>. <span class="legalArticleTitle">Midlertidig nasjonalitetsbevis</span></span><article class="legalP" id="kapittel-1-foreslåttparagraf-4-ledd-1">Dersom et skip ved utstedelse av nasjonalitetsbevis befinner seg i utlandet, og endelig nasjonalitetsbevis ikke kan ventes å nå frem før skipets avgang, kan midlertidig nasjonalitetsbevis utstedes av vedkommende utenriksstasjon etter instruks i hvert enkelt tilfelle fra Skipsregistrene.</article><article class="legalP" id="kapittel-1-foreslåttparagraf-4-ledd-2">Midlertidig nasjonalitetsbevis kan også utstedes i tilfeller når vilkår for endelig registrering i skipsregisteret ikke er tilstede, men forventes å finne sted innen rimelig tid.</article><article class="legalP" id="kapittel-1-foreslåttparagraf-4-ledd-3">Dersom et skip ved utstedelse av nasjonalitetsbevis befinner seg i Norge, kan midlertidig nasjonalitetsbevis i ovennevnte tilfeller utstedes av Sjøfartsdirektoratets stasjoner etter instruks i hvert enkelt tilfelle fra Skipsregistrene.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-12-03-1543/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>