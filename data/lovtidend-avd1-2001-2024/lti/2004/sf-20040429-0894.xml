<!DOCTYPE html><html lang="no"><head><title>Forskrift om endring i forskrift om krav til bachelorgraden ved Høgskolen i Oslo.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-04-29-894</dd><dt class="dokid">DokumentID</dt><dd class="dokid">LTI/forskrift/2004-04-29-894</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 7 s 1019</dd><dt class="dateInForce">I kraft fra</dt><dd class="dateInForce">2004-04-29</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-05-02-1271</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§45</li><li>lov/1995-05-12-22/§46</li><li>lov/1995-05-12-22/§47</li><li>lov/1995-05-12-22/§48</li><li>lov/1995-05-12-22/§49</li><li>forskrift/2002-10-11-1124/§27</li></ul></dd><dt class="dateOfPublication">Kunngjort</dt><dd class="dateOfPublication">2004-06-22</dd><dt class="journalNumber">Journalnummer</dt><dd class="journalNumber">2004-0835</dd><dt class="titleShort">Korttittel</dt><dd class="titleShort">Endr. i forskrift om bachelorgraden ved HiO</dd><dt class="title">Tittel</dt><dd class="title">Forskrift om endring i forskrift om krav til bachelorgraden ved Høgskolen i Oslo.</dd><dt class="miscInformation">Annet om dokumentet</dt><dd class="miscInformation">Fastsatt av Styret for Høgskolen i Oslo 29. april 2004 med hjemmel i lov 12. mai 1995 nr. 22 om universiteter og høgskoler § 45 nr. 1, § 46 nr. 2, § 47, § 48 og § 49, jf. forskrift 11. oktober 2002 nr. 1124 om grader og yrkesutdanninger, beskyttet tittel og normert studietid ved universiteter og høgskoler § 27.</dd><dt class="refid">RefID</dt><dd class="refid">forskrift/2004-04-29-894</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om krav til bachelorgraden ved Høgskolen i Oslo.<ul class="tocSubUl"><li>I<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Krav til bachelorgraden</li><li>§ 4. Godskriving og godkjenning av grad, yrkesutdanning, fag, emne, emnegruppe eller studieprogram i forhold til bachelorgrad</li><li>§ 5. Fritak for eksamen eller prøve</li><li>§ 6. Overlapping i faginnhold</li><li>§ 7. Gradsbetegnelse. Vitnemål og vitnemålstillegg. Tilhørighetskrav. Dato for oppnådd bachelorgrad</li><li>§ 8. Overgangsordninger mellom gammel og ny gradsstruktur</li><li>§ 9. Utfyllende bestemmelser</li><li>§ 10. Ikrafttredelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-04-29-894" id="dokument"><h1>Forskrift om endring i forskrift om krav til bachelorgraden ved Høgskolen i Oslo.</h1><section class="section" data-name="kapI" id="kapittel-1" data-lovdata-URL="LTI/forskrift/2004-04-29-894/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 2. mai 2002 nr. 1271 om krav til bachelorgraden ved Høgskolen i Oslo er det foretatt en rekke endringer. Forskriften, inkludert ny tittel, lyder i sin helhet etter dette:</article> <article class="defaultP" margin-top="true"><i>Forskrift om bachelorgraden ved Høgskolen i Oslo</i></article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Forskriften omhandler bachelorgraden ved Høgskolen i Oslo.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-2-ledd-1">I forskriften gjelder følgende definisjoner:</article></article> <article class="defaultP" margin-top="true"><i>Studiepoeng</i></article><article class="legalP" id="kapittel-1-ledd-2">Mål på omfanget av et studium, der et fullt studieår er normert til 60 studiepoeng.</article> <article class="defaultP" margin-top="true"><i>Emne</i></article><article class="legalP" id="kapittel-1-ledd-3">Den minste studiepoenggivende enhet som kan inngå i et fag, en emnegruppe, et studieprogram eller en grad.</article> <article class="defaultP" margin-top="true"><i>Fag</i></article><article class="legalP" id="kapittel-1-ledd-4">Samling av beslektede emner som er samlet under én felles fagbetegnelse.</article> <article class="defaultP" margin-top="true"><i>Emnegruppe</i></article><article class="legalP" id="kapittel-1-ledd-5">Kombinasjon av emner fra ett eller flere fag/fagområder som gjennom fag- eller studieplan er definert til å utgjøre en samlet enhet.</article> <article class="defaultP" margin-top="true"><i>Studieprogram</i></article><article class="legalP" id="kapittel-1-ledd-6">Ett- eller flerårig studieløp som fører fram til en avsluttet eksamen eller grad, og med et definert innhold i henhold til fag- eller studieplan, eventuelt som framgår av programplan.</article> <article class="defaultP" margin-top="true"><i>Bachelorprogram</i></article><article class="legalP" id="kapittel-1-ledd-7">Treårig studieprogram, tilsvarende 180 studiepoeng, som fører fram til en nærmere angitt bachelorgrad.</article> <article class="defaultP" margin-top="true"><i>Programplan</i></article><article class="legalP" id="kapittel-1-ledd-8">En kortfattet, overgripende plan for bachelorprogram som fører fram til bachelorgrad etter denne forskrifts § 3 nr. 2 b. Programplan kommer i tillegg til fag- eller studieplan for de enkelte fag, emner, emnegrupper eller studieprogram som inngår i bachelorprogrammet.</article> <article class="defaultP" margin-top="true"><i>Rammeplan</i></article><article class="legalP" id="kapittel-1-ledd-9">En plan for et studium der departementet har fastsatt nasjonale rammer for innholdet.</article> <article class="defaultP" margin-top="true"><i>Fagplan</i></article><article class="legalP" id="kapittel-1-ledd-10">En konkretisering av det faglige innholdet i studier som er regulert av rammeplan.</article> <article class="defaultP" margin-top="true"><i>Studieplan</i></article><article class="legalP" id="kapittel-1-ledd-11">Plan for det faglige innholdet i studier som ikke er regulert av rammeplan.</article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Krav til bachelorgraden</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-3-punkt-1"><article class="legalP" id="kapittel-1-foreslåttparagraf-3-punkt-1-ledd-1">Graden bachelor oppnås på grunnlag av eksamen i fag, emner, emnegrupper eller studieprogram av 180 studiepoengs omfang.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-3-punkt-2"><article class="legalP" id="kapittel-1-foreslåttparagraf-3-punkt-2-ledd-1">Grunnlaget for bachelorgraden skal omfatte ett av følgende: <ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-punkt-2-ledd-1-punkt-1"><article class="legalP" id="kapittel-1-foreslåttparagraf-3-punkt-2-ledd-1-punkt-1-ledd-1">Integrert utdanning eller annet studieprogram av 180 studiepoengs omfang etter rammeplan fastsatt av departementet eller studieplan fastsatt av styret for Høgskolen i Oslo.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-punkt-2-ledd-1-punkt-2"><article class="legalP" id="kapittel-1-foreslåttparagraf-3-punkt-2-ledd-1-punkt-2-ledd-1">Integrert utdanning eller annet studieprogram av 120 studiepoengs omfang kombinert med ytterligere fag, emnegruppe eller studieprogram innenfor samme eller annet fag/fagområde av 60 studiepoengs omfang, etter nærmere bestemmelser fastsatt i programplan for det aktuelle bachelorprogram.</article><article class="legalP" id="kapittel-1-foreslåttparagraf-3-punkt-2-ledd-1-punkt-2-ledd-2">De to studieenhetene av 120 og 60 studiepoengs omfang skal være godkjente/fastsatte og fullførte utdanninger, fag, emnegrupper eller studieprogram, med bestått eksamen i alle enkeltemner som inngår i studiene i henhold til fag- eller studieplan.</article><article class="legalP" id="kapittel-1-foreslåttparagraf-3-punkt-2-ledd-1-punkt-2-ledd-3">Hvis påbyggings-/fordypnings-/tilleggsstudiet på 60 studiepoeng består av to eller flere mindre enheter, må disse sammen utgjøre et godkjent/fastsatt fag, emnegruppe eller studieprogram.</article><article class="legalP" id="kapittel-1-foreslåttparagraf-3-punkt-2-ledd-1-punkt-2-ledd-4">For utenlandsk utdanning eller i særlige tilfeller kan avdelingsstyret godkjenne også andre kombinasjoner av mindre emner som påbyggings-/fordypnings-/tilleggsstudium enn fastsatte fag, emnegrupper eller studieprogram. En slik emnekombinasjon skal i så fall utgjøre en naturlig faglig enhet.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-punkt-2-ledd-1-punkt-3"><article class="legalP" id="kapittel-1-foreslåttparagraf-3-punkt-2-ledd-1-punkt-3-ledd-1">Selvvalgt bachelorløp bestående av integrert utdanning, fag, emnegruppe eller annet studieprogram av 90 studiepoengs omfang kombinert med ytterligere fag eller emnegruppe av 30 studiepoengs omfang. De resterende 60 studiepoeng som inngår i grunnlaget for graden kan bestå av frittstående emner eller mindre eksamensenheter, som hver må ha et omfang på minimum 10 studiepoeng.</article><article class="legalP" id="kapittel-1-foreslåttparagraf-3-punkt-2-ledd-1-punkt-3-ledd-2">Fra og med 1. september 2005 skal grunnlaget for bachelorgrad etter selvvalgt bachelorløp omfatte følgende: Integrert utdanning eller fag, emnegruppe eller annet studieprogram av 90 studiepoengs omfang kombinert med ytterligere fag, emnegruppe eller studieprogram av 60 studiepoengs omfang. De resterende 30 studiepoeng som inngår i grunnlaget for bachelorgraden kan bestå av frittstående emner eller mindre eksamensenheter.</article><article class="legalP" id="kapittel-1-foreslåttparagraf-3-punkt-2-ledd-1-punkt-3-ledd-3">For de to studieenhetene av 90 og 30 studiepoengs omfang (f.o.m. 1. september 2005: 90 og 60 studiepoengs omfang) gjelder kravene som er fastsatt for studieenhetene i bachelorgrad etter nr. 2 b tilsvarende.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-3-punkt-2-ledd-1-punkt-4"><article class="legalP" id="kapittel-1-foreslåttparagraf-3-punkt-2-ledd-1-punkt-4-ledd-1">Gjennomførte tre første studieår (180 studiepoeng) av fireårig allmennlærerutdanning etter rammeplan fastsatt av departementet.</article></article></li></ul></article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-3-punkt-3"><article class="legalP" id="kapittel-1-foreslåttparagraf-3-punkt-3-ledd-1">Kravene i nr. 1 og 2 kan også dekkes av fag, emner, emnegrupper eller studieprogram med et omfang målt i studiepoeng som går utover det fastsatte minimum. Hele grader, yrkesutdanninger eller andre studieprogram som er godskrevet med normert studietid som 180 studiepoeng eller mer, kan likevel ikke inngå som en studieenhet eller en del av grunnlaget for en bachelorgrad etter nr. 2 b og 2 c.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-3-punkt-4"><article class="legalP" id="kapittel-1-foreslåttparagraf-3-punkt-4-ledd-1">I grunnlaget for bachelorgraden skal det fra og med studieåret 2004/2005 inngå ett eller flere selvstendig(e) arbeid(er) av samlet omfang minimum 15 studiepoeng. Ved flere arbeider må hvert ha et omfang på minimum 5 studiepoeng. Arbeidet/arbeidene kan være av teoretisk, praktisk eller kunstnerisk art og kan være utført individuelt eller i gruppe. Styret kan i utfyllende bestemmelser fastsette nærmere krav.</article></article></li></ul></article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Godskriving og godkjenning av grad, yrkesutdanning, fag, emne, emnegruppe eller studieprogram i forhold til bachelorgrad</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-4-punkt-1"><article class="legalP" id="kapittel-1-foreslåttparagraf-4-punkt-1-ledd-1">Tidligere avlagt grad, yrkesutdanning eller annet studieprogram av tre års omfang eller mer som har gitt eget vitnemål, kan ikke konverteres til en bachelorgrad.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-4-punkt-2"><article class="legalP" id="kapittel-1-foreslåttparagraf-4-punkt-2-ledd-1">Grad, yrkesutdanning, fag, emne, emnegruppe eller studieprogram fastsatt med hjemmel i lov om universiteter og høgskoler godskrives med samme antall studiepoeng i en bachelorgrad. Utdanning fra institusjoner under nevnte lov før lovens ikrafttredelse godskrives tilsvarende med normert studietid. Styret kan i utfyllende bestemmelser fastsette at enkelte utdanninger skal unntas fra dette. Godskriving forutsetter uansett at utdanningen hadde formell etableringsgodkjenning fra aktuell myndighet på det tidspunkt den ble gjennomført.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-4-punkt-3"><article class="legalP" id="kapittel-1-foreslåttparagraf-4-punkt-3-ledd-1">Grad, yrkesutdanning, fag, emne, emnegruppe eller studieprogram som er godkjent etter lov om private høyskoler godskrives med samme antall studiepoeng i en bachelorgrad. Styret kan i utfyllende bestemmelser fastsette at enkelte utdanninger skal unntas fra dette. Godskriving forutsetter uansett at utdanningen hadde eksamensrett etter lov om private høyskoler på det tidspunkt den ble gjennomført, med mindre annet er angitt i departementets oversikt over slike utdanninger.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-4-punkt-4"><article class="legalP" id="kapittel-1-foreslåttparagraf-4-punkt-4-ledd-1">Utenlandsk utdanning og norsk utdanning som ikke er nevnt i nr. 2 og 3 kan godskrives som del av en bachelorgrad etter nærmere bestemmelser fastsatt av styret.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-4-punkt-5"><article class="legalP" id="kapittel-1-foreslåttparagraf-4-punkt-5-ledd-1">Fagspesifikk godskriving/innpassing av tidligere utdanning som del av en bachelorgrad skjer innenfor rammene av det enkelte bachelorprogram.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-4-punkt-6"><article class="legalP" id="kapittel-1-foreslåttparagraf-4-punkt-6-ledd-1">En student kan ikke tildeles både en bachelorgrad og en cand.mag.-grad på grunnlag av de samme studiene. Inntil 60 studiepoeng som inngår i grunnlaget for en cand.mag.-grad kan likevel godskrives som del av en bachelorgrad. I de 60 studiepoengene skal også studier som har gitt fritak for eksamen eller prøve etter denne forskrifts § 5, regnes inn.</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-4-punkt-7"><article class="legalP" id="kapittel-1-foreslåttparagraf-4-punkt-7-ledd-1">En student kan ikke tildeles bachelorgraden på grunnlag av de samme studiene som utgjør grunnlaget for en tidligere tildelt bachelorgrad fra Høgskolen i Oslo eller annen norsk institusjon. Inntil 60 studiepoeng som inngår i grunnlaget for en tidligere tildelt bachelorgrad kan likevel godskrives som del av en ny bachelorgrad. I de 60 studiepoengene skal også studier som har gitt fritak for eksamen eller prøve etter denne forskrifts § 5, regnes inn.</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-4-punkt-8"><article class="legalP" id="kapittel-1-foreslåttparagraf-4-punkt-8-ledd-1">Fag, emne, emnegruppe eller selvstendig arbeid/oppgave/avhandling som inngår i grunnlaget for hovedfagseksamen eller mastergrad godskrives ikke som del av en bachelorgrad. Styret kan i utfyllende bestemmelser gjøre unntak for masterstudier fra utenlandsk institusjon.</article></article></li><li data-li-identifier="9." data-name="9."><article class="listArticle" id="kapittel-1-foreslåttparagraf-4-punkt-9"><article class="legalP" id="kapittel-1-foreslåttparagraf-4-punkt-9-ledd-1">Grad eller utdanning fra utenlandsk institusjon eller norsk institusjon som ikke ligger under lov om universiteter og høgskoler eller er akkreditert etter lov om private høyskoler, kan godkjennes som faglig jevngod med bachelorgrad eller del av bachelorgrad ved Høgskolen i Oslo. Godkjenning etter denne bestemmelsen gir også rett til tilsvarende tittel.</article></article></li><li data-li-identifier="10." data-name="10."><article class="listArticle" id="kapittel-1-foreslåttparagraf-4-punkt-10"><article class="legalP" id="kapittel-1-foreslåttparagraf-4-punkt-10-ledd-1">Grad eller utdanning som nevnt i nr. 9 og som tidligere er blitt godkjent av institusjon under lov om universiteter og høgskoler som faglig jevngod med nærmere angitt grad eller yrkesutdanning av minimum tre års/180 studiepoengs omfang, får ikke ny godkjenning som faglig jevngod med bachelorgrad ved Høgskolen i Oslo.</article></article></li><li data-li-identifier="11." data-name="11."><article class="listArticle" id="kapittel-1-foreslåttparagraf-4-punkt-11"><article class="legalP" id="kapittel-1-foreslåttparagraf-4-punkt-11-ledd-1">Styret kan i utfyllende bestemmelser fastsette krav til dokumentasjon av tidligere utdanning som søkes godskrevet eller godkjent i forhold til bachelorgrad ved Høgskolen i Oslo.</article></article></li></ul></article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Fritak for eksamen eller prøve</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-5-punkt-1"><article class="legalP" id="kapittel-1-foreslåttparagraf-5-punkt-1-ledd-1">Det kan gis fritak for eksamen eller prøve som inngår i grunnlaget for bachelorgraden dersom tilsvarende krav er oppfylt gjennom tidligere avlagt eksamen eller prøve ved Høgskolen i Oslo eller annen utdanningsinstitusjon. Dokumentert realkompetanse kan også gi grunnlag for slikt fritak.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-5-punkt-2"><article class="legalP" id="kapittel-1-foreslåttparagraf-5-punkt-2-ledd-1">Fritak etter disse bestemmelsene vil også gjelde obligatorisk undervisning, praksis, prosjektdeltakelse, innleveringer, framføringer mv. og andre arbeidskrav.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-5-punkt-3"><article class="legalP" id="kapittel-1-foreslåttparagraf-5-punkt-3-ledd-1">Ved søknad om fritak for eksamen eller prøve gjelder tilsvarende dokumentasjonskrav som i de utfyllende bestemmelsene til forskriftens § 4 nr. 11.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-5-punkt-4"><article class="legalP" id="kapittel-1-foreslåttparagraf-5-punkt-4-ledd-1">Søknad om fritak for eksamen eller prøve blir normalt ikke behandlet før etter at studenten er tatt opp på det aktuelle studiet ved Høgskolen i Oslo.</article></article></li></ul></article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Overlapping i faginnhold</span></span><article class="legalP" id="kapittel-1-foreslåttparagraf-6-ledd-1">Overlapping i faginnhold mellom fag, emner, emnegrupper eller studieprogram som inngår i grunnlaget for bachelorgraden kan ikke utgjøre mer enn 10 studiepoeng totalt. Overlapping ut over 10 studiepoeng må kompenseres med fag eller emner som er faglig relevante i forhold til øvrige fag/studier som inngår i grunnlaget for bachelorgraden.</article></article><article class="futureLegalArticle" data-name="§7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Gradsbetegnelse. Vitnemål og vitnemålstillegg. Tilhørighetskrav. Dato for oppnådd bachelorgrad</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-7-punkt-1"><article class="legalP" id="kapittel-1-foreslåttparagraf-7-punkt-1-ledd-1">Styret for Høgskolen i Oslo fastsetter gradsbetegnelse som angir faglig innhold i bachelorgrad som tildeles av høgskolen.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-7-punkt-2"><article class="legalP" id="kapittel-1-foreslåttparagraf-7-punkt-2-ledd-1">For oppnådd bachelorgrad utsteder høgskolen vitnemål i samsvar med dette.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-7-punkt-3"><article class="legalP" id="kapittel-1-foreslåttparagraf-7-punkt-3-ledd-1">Bachelorvitnemål skrives ut på norsk. Et eget vitnemålstillegg (<i>Diploma Supplement</i>) gir en nærmere beskrivelse på engelsk av kandidatens utdanning og av det norske høgre utdanningssystemet.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-7-punkt-4"><article class="legalP" id="kapittel-1-foreslåttparagraf-7-punkt-4-ledd-1">For å kunne tildeles en bachelorgrad med vitnemål fra Høgskolen i Oslo, må eksamen i fag, emner, emnegrupper eller studieprogram av minimum 60 studiepoengs omfang som inngår i grunnlaget for bachelorgraden, være avlagt ved institusjonen.</article><article class="legalP" id="kapittel-1-foreslåttparagraf-7-punkt-4-ledd-2">For tildeling av en bachelorgrad etter denne forskrifts § 3 nr. 2 b er dette tilhørighetskravet knyttet til det fag/fagområde som bestemmer bachelorbetegnelsen, eventuelt til det påbyggings-/fordypningsstudium som bestemmer ekstra tilleggsbetegnelse der slik er fastsatt.</article><article class="legalP" id="kapittel-1-foreslåttparagraf-7-punkt-4-ledd-3">For bachelorgrad etter denne forskrifts § 3 nr. 2 c er tilhørighetskravet knyttet til gradens faglige fordypningsenhet på 90 studiepoeng.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-7-punkt-5"><article class="legalP" id="kapittel-1-foreslåttparagraf-7-punkt-5-ledd-1">For kandidater som gjennomfører et sammenhengende bachelorprogram ved Høgskolen i Oslo, settes dato for oppnådd bachelorgrad normalt til dato for når siste eksamen som skal inngå i grunnlaget for graden, ble avlagt.</article><article class="legalP" id="kapittel-1-foreslåttparagraf-7-punkt-5-ledd-2">For kandidater med eldre utdanning og kandidater som ikke gjennomfører et sammenhengende bachelorprogram ved Høgskolen i Oslo, settes dato for oppnådd bachelorgrad normalt til 20. juni når siste eksamen som skal inngå i grunnlaget for graden er avlagt i vårsemesteret, og tilsvarende 20. desember i høstsemesteret.</article><article class="legalP" id="kapittel-1-foreslåttparagraf-7-punkt-5-ledd-3">Dato for oppnådd bachelorgrad kan uansett ikke settes før det tidspunkt den aktuelle graden med gradsbetegnelse ble fastsatt av styret for Høgskolen i Oslo.</article></article></li></ul></article><article class="futureLegalArticle" data-name="§8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Overgangsordninger mellom gammel og ny gradsstruktur</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-8-punkt-1"><article class="legalP" id="kapittel-1-foreslåttparagraf-8-punkt-1-ledd-1">Graden bachelor ved Høgskolen i Oslo innføres 1. januar 2003. Studenter som på dette tidspunkt eller senere oppfyller kravene til bachelorgraden, tildeles denne. Dette gjelder også når studier som skal inngå i grunnlaget for bachelorgraden er gjennomført før dette tidspunkt. Se likevel denne forskrifts § 4.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-8-punkt-2"><article class="legalP" id="kapittel-1-foreslåttparagraf-8-punkt-2-ledd-1">Graden candidata/candidatus magisterii (cand.mag.-graden) kan tildeles til og med 31. august 2005 til studenter som ikke oppfyller kravene til en bachelorgrad og dermed ikke er tildelt eller kan tildeles denne graden. Søknad om tildeling av en cand.mag.-grad fra Høgskolen i Oslo må være poststemplet eller levert til høgskolens sentrale administrasjon senest 31. august 2005.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-8-punkt-3"><article class="legalP" id="kapittel-1-foreslåttparagraf-8-punkt-3-ledd-1">Cand.mag.-graden ved Høgskolen i Oslo oppheves med virkning fra 1. september 2005. Fra dette tidspunkt tildeler høgskolen ikke lenger cand.mag.-graden. Dette gjelder også i tilfeller der kravene til en cand.mag.-grad er innfridd og kravene til en bachelorgrad ikke er innfridd.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-8-punkt-4"><article class="legalP" id="kapittel-1-foreslåttparagraf-8-punkt-4-ledd-1">Studenter som i overgangsperioden mellom gammel og ny gradsstruktur, det vil si til og med 31. august 2005, oppfyller kravene både til en bachelorgrad og en cand.mag.-grad, tildeles bachelorgraden.</article></article></li></ul></article><article class="futureLegalArticle" data-name="§9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Utfyllende bestemmelser</span></span><article class="legalP" id="kapittel-1-foreslåttparagraf-9-ledd-1">Styret for Høgskolen i Oslo kan fastsette utfyllende bestemmelser til denne forskriften.</article></article><article class="futureLegalArticle" data-name="§10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></span><article class="legalP" id="kapittel-1-foreslåttparagraf-10-ledd-1">Forskriften trer i kraft 1. januar 2003.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-04-29-894/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>