<!DOCTYPE html><html lang="no"><head><title>Forskrift om endring i forskrift om systemansvaret i kraftsystemet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-11-30-1532</dd><dt class="dokid">DokumentID</dt><dd class="dokid">LTI/forskrift/2004-11-30-1532</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 14 s 2208</dd><dt class="dateInForce">I kraft fra</dt><dd class="dateInForce">2005-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-05-07-448</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1990-12-07-959/§7-1</li><li>lov/1990-06-29-50/§7-6</li></ul></dd><dt class="dateOfPublication">Kunngjort</dt><dd class="dateOfPublication">2004-12-07</dd><dt class="journalNumber">Journalnummer</dt><dd class="journalNumber">2004-1316</dd><dt class="titleShort">Korttittel</dt><dd class="titleShort">Endr. i forskr om systemansvar i kraftsystemet</dd><dt class="title">Tittel</dt><dd class="title">Forskrift om endring i forskrift om systemansvaret i kraftsystemet.</dd><dt class="miscInformation">Annet om dokumentet</dt><dd class="miscInformation">Fastsatt av Norges vassdrags- og energidirektorat 30. november 2004 med hjemmel i forskrift 7. desember 1990 nr. 959 om produksjon, omforming, overføring, omsetning, fordeling og bruk av energi m.m. (energilovforskriften) § 7-1, gitt med hjemmel i lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven) § 7-6.</dd><dt class="refid">RefID</dt><dd class="refid">forskrift/2004-11-30-1532</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om systemansvaret i kraftsystemet.<ul class="tocSubUl"><li>I<ul class="tocSubUl"><li>§ 22. Feilanalyse og statistikk</li><li>§ 22a. Svært anstrengte kraftsituasjoner</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-11-30-1532" id="dokument"><h1>Forskrift om endring i forskrift om systemansvaret i kraftsystemet.</h1><section class="section" data-name="kapI" id="kapittel-1" data-lovdata-URL="LTI/forskrift/2004-11-30-1532/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 7. mai 2002 nr. 448 om systemansvaret i kraftsystemet gjøres følgende endringer:</article> <article class="defaultP" margin-top="true">§ 4 første ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">sørge for frekvensreguleringen og sikre momentan balanse i kraftsystemet til enhver tid,</article></article></li></ul></article> <article class="defaultP" margin-top="true">§ 7 tredje ledd skal lyde:</article><article class="legalP" id="kapittel-1-ledd-2">Systemansvarlig har ansvar for at overføringsgrenser fastsatt i medhold av annet ledd blir overholdt.</article> <article class="defaultP" margin-top="true">§ 10 oppheves.</article> <article class="defaultP" margin-top="true">§ 21 annet ledd skal lyde:</article><article class="legalP" id="kapittel-1-ledd-3">Konsesjonær kan ikke idriftsette, aktivere eller deaktivere systemvern uten etter vedtak av systemansvarlig.</article> <article class="defaultP" margin-top="true">§ 22 og ny § 22a skal lyde:</article><article class="futureLegalArticle" data-name="§22" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Feilanalyse og statistikk</span></span><article class="legalP" id="kapittel-1-foreslåttparagraf-1-ledd-1">Konsesjonær skal analysere og rapportere til systemansvarlig alle driftsforstyrrelser i eget regional- og sentralnett, og i produksjonsenheter tilknyttet dette. Analysen skal omfatte nødvendige undersøkelser for å avklare hendelsesforløp, årsaker og konsekvenser og om aktuelle vern og kontrollfunksjoner har fungert tilfredsstillende.</article><article class="legalP" id="kapittel-1-foreslåttparagraf-1-ledd-2">Konsesjonærenes rapporteringsformat skal godkjennes av den systemansvarlige.</article><article class="legalP" id="kapittel-1-foreslåttparagraf-1-ledd-3">Systemansvarlig skal koordinere analysen der hvor flere konsesjonærer er involvert.</article><article class="legalP" id="kapittel-1-foreslåttparagraf-1-ledd-4">Systemansvarlig skal etteranalysere og kontrollere alle hendelser rapportert etter første ledd.</article><article class="legalP" id="kapittel-1-foreslåttparagraf-1-ledd-5">Systemansvarlig skal påse at alle driftsforstyrrelser i regional- og sentralnettet og i produksjonsenheter tilknyttet dette blir enhetlig registrert.</article><article class="legalP" id="kapittel-1-foreslåttparagraf-1-ledd-6">Systemansvarlig skal distribuere analyseresultater og utarbeide og distribuere statistikk over driftsforstyrrelser rapportert etter første ledd.</article><article class="legalP" id="kapittel-1-foreslåttparagraf-1-ledd-7">Konsesjonær skal gjennomføre feilanalyse ved driftsforstyrrelser i eget distribusjonsnett. Feilanalysen kan begrenses til å omfatte driftsforstyrrelser i anlegg med nominell spenning over 1000 V og som medfører avbrudd lengre enn 3 minutter.</article><article class="legalP" id="kapittel-1-foreslåttparagraf-1-ledd-8">Resultatet av feilanalysene skal registreres i registreringssystem som følger gjeldende kravspesifikasjon for FASIT og SDI. Registreringene og underlaget for feilanalysen skal lagres i 10 år.</article></article><article class="futureLegalArticle" data-name="§22a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 22a</span>. <span class="legalArticleTitle">Svært anstrengte kraftsituasjoner</span></span><article class="legalP" id="kapittel-1-foreslåttparagraf-2-ledd-1">Systemansvarlig har ansvaret for kontinuerlig å utrede og utvikle nødvendige virkemidler for å håndtere perioder med en svært anstrengt kraftsituasjon. Systemansvarlig skal orientere Norges vassdrags- og energidirektorat om virkemidler utredet etter dette ledd.</article><article class="legalP" id="kapittel-1-foreslåttparagraf-2-ledd-2">Virkemidler for å håndtere perioder med svært anstrengt kraftsituasjon kan ikke tas i bruk uten etter vedtak fra Norges vassdrags- og energidirektorat.</article></article> <article class="defaultP" margin-top="true">§ 24 annet ledd skal lyde:</article><article class="legalP" id="kapittel-1-ledd-4">Systemansvarlig skal informere konsesjonærene og systemansvarlige i andre land om forhold som er nødvendig for sikker drift, effektiv utnyttelse og utvikling av deres anlegg, samt om forhold som er av betydning for leveringskvaliteten i området.</article> <article class="defaultP" margin-top="true">§ 28 tredje ledd skal lyde:</article><article class="legalP" id="kapittel-1-ledd-5">Avgjørelser fattet i medhold av § 5, § 6, § 7 annet ledd, § 8, § 9 første ledd første punktum, § 11, § 12 annet til femte ledd, § 13 annet og tredje ledd, § 15, § 16, § 17 annet og tredje ledd, § 21 annet ledd, samt øvrige avgjørelser som fattes av den systemansvarlige under utøvelsen av systemansvaret, er unntatt forvaltningsloven kap. IV-VI og VIII.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-11-30-1532/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2005.</article></section></main></body></html>