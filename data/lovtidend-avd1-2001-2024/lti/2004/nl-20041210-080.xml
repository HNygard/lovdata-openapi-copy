<!DOCTYPE html><html lang="no"><head><title>Lov om endringer i forsikringsvirksomhetsloven m.m. (livsforsikringsvirksomhet).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2004-12-10-80</dd><dt class="dokid">DokumentID</dt><dd class="dokid">LTI/lov/2004-12-10-80</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 14 s 2057</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1988-06-10-39</li><li>lov/1953-07-03-2</li><li>lov/2000-03-24-16</li></ul></dd><dt class="dateOfPublication">Kunngjort</dt><dd class="dateOfPublication">2004-12-10</dd><dt class="journalNumber">Journalnummer</dt><dd class="journalNumber">2004-1300</dd><dt class="titleShort">Korttittel</dt><dd class="titleShort">Endringslov til forsikringsvirksomhetsloven</dd><dt class="title">Tittel</dt><dd class="title">Lov om endringer i forsikringsvirksomhetsloven m.m. (livsforsikringsvirksomhet).</dd><dt class="miscInformation">Annet om dokumentet</dt><dd class="miscInformation">Ot.prp.nr.74 (2003–2004), Innst.O.nr.4 (2004–2005) og Besl.O.nr.5 (2004–2005). Odels- og lagtingsvedtak hhv. 28. oktober og 26. november 2004. Fremmet av Finansdepartementet.</dd><dt class="refid">RefID</dt><dd class="refid">lov/2004-12-10-80</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i forsikringsvirksomhetsloven m.m. (livsforsikringsvirksomhet).<ul class="tocSubUl"><li>I<ul class="tocSubUl"><li>§ 8-4. (gjenforsikring)</li><li>§ 8a-1. (virkeområde og definisjoner)</li><li>§ 8a-2. (skille mellom virksomhetsregler)</li><li>§ 8a-3. (pristariffer)</li><li>§ 8a-4. (endring av pristariffer)</li><li>§ 8a-5. (beregning av premier mv.)</li><li>§ 8a-6. (meldeplikt og tilsyn med pristariffer)</li><li>§ 8a-7. (inndeling av forvaltningskapitalen)</li><li>§ 8a-8. (forvaltning av porteføljene)</li><li>§ 8a-9. (tilordning av avkastning, overskudd)</li><li>§ 8a-10. (overskudd på risikoresultat)</li><li>8a-11. (styrking av premiereserve)</li><li>§ 8a-12. (overskudd tilordnet fripoliser og pensjonskapitalbevis med kontraktfastsatte forpliktelser)</li><li>§ 8a-13. (negativt risikoresultat for fripoliser og pensjonskapitalbevis med investeringsvalg)</li><li>§ 8a-14. (anvendelse av overskudd tilordnet kontrakten)</li><li>§ 8a-15. (minstekrav til forsikringsmessige avsetninger)</li><li>§ 8a-16. (premiereserve for kontraktfastsatte forpliktelser)</li><li>§ 8a-17. (tilleggsavsetninger)</li><li>§ 8a-18. (avsetninger for forpliktelser knyttet til særskilt investeringsportefølje)</li><li>§ 8a-19. (premie-, innskudds- og pensjonsreguleringsfond)</li><li>§ 8a-20. (kursreguleringsfond)</li><li>§ 8a-21. (erstatningsavsetning)</li><li>§ 8a-22. (risikoutjevningsfond)</li></ul></li><li>II</li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2004-12-10-80" id="dokument"><h1>Lov om endringer i forsikringsvirksomhetsloven m.m. (livsforsikringsvirksomhet).</h1><article class="defaultP" data-text-size="small">Endringer i følgende andre lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 3. juli 1953 nr. 2 om sjøtrygdelag.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 24. mars 2000 nr. 16 om foretakspensjon.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2004-12-10-80/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 10. juni 1988 nr. 39 om forsikringsvirksomhet gjøres følgende endringer:</article> <article class="defaultP" margin-top="true">§ 1-1 nytt siste ledd skal lyde:</article><article class="legalP" id="kapittel-1-ledd-2">Kongen kan gi nærmere regler om takseringstjenester i skadeforsikringsselskaper.</article> <article class="defaultP" margin-top="true">§ 2-1 nytt annet ledd skal lyde:</article><article class="legalP" id="kapittel-1-ledd-3">Tillatelse skal nektes dersom styremedlemmene, administrerende direktør eller annen person som faktisk leder virksomheten:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">ikke kan antas å ha den nødvendige erfaring til å utøve stillingen eller vervet,</article></article></li><li data-li-identifier="2." data-name="2."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">er dømt for et straffbart forhold, og det utviste forhold gir grunn til å anta at vedkommende ikke vil kunne ivareta stillingen eller vervet på en forsvarlig måte, eller</article></article></li><li data-li-identifier="3." data-name="3."><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">i stilling eller ved utøvelsen av andre verv har utvist en slik adferd at det er grunn til å anta at vedkommende ikke vil kunne ivareta stillingen eller vervet på forsvarlig måte.</article></article></li></ul></article> <article class="defaultP" margin-top="true">Nåværende annet til fjerde ledd blir nytt tredje til femte ledd.</article> <article class="defaultP" margin-top="true">§ 8-4 skal lyde:</article><article class="futureLegalArticle" data-name="§8-4" id="kapittel-1-foreslåttparagraf-1"><span class="futureLegalArticleHeader">§ 8-4. <span class="legalArticleTitle">(gjenforsikring)</span></span><article class="legalP" id="kapittel-1-foreslåttparagraf-1-ledd-1">Et livsforsikringsselskap skal til enhver tid ha gjenforsikring som er betryggende sett i forhold til selskapets risikoeksponering og dets økonomiske stilling.</article><article class="legalP" id="kapittel-1-foreslåttparagraf-1-ledd-2">Styret skal sørge for at det foreligger oppdaterte retningslinjer for arten og omfanget av selskapets gjenforsikringer og for at disse blir fulgt opp.</article></article> <article class="defaultP" margin-top="true">Nytt kapittel 8a skal lyde:</article><span class="futuretitle" id="kapittel-1-foreslåttittel-1">Kapittel 8a. Kollektiv og individuell livsforsikring</span><span class="futuretitle" id="kapittel-1-foreslåttittel-2">A. Innledende bestemmelser</span><article class="futureLegalArticle" data-name="§8a-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 8a-1</span>. <span class="legalArticleTitle">(virkeområde og definisjoner)</span></span><article class="legalP" id="kapittel-1-foreslåttparagraf-2-ledd-1">Bestemmelsene i dette kapittel gjelder for selskaper som yter kollektiv livsforsikring, individuell livsforsikring eller begge deler, med mindre annet følger av reglene om kommunale pensjonsordninger i kapittel 8b. Bestemmelsene i §§ 7-5, 7-6, 8-1 og 8-2 gjelder ikke for livsforsikringsvirksomhet etter reglene i dette kapittel.</article><article class="legalP" id="kapittel-1-foreslåttparagraf-2-ledd-2">Som kollektiv livsforsikring regnes kollektive pensjonsordninger etablert i samsvar med foretakspensjonsloven eller innskuddspensjonsloven, kommunale pensjonsordninger, samt kollektive livrenteforsikringer, gruppelivsforsikringer og andre kollektive livsforsikringer.</article><article class="legalP" id="kapittel-1-foreslåttparagraf-2-ledd-3">Som individuell livsforsikring regnes livsforsikring som ikke er kollektiv livsforsikring.</article><article class="legalP" id="kapittel-1-foreslåttparagraf-2-ledd-4">Kongen kan gi nærmere regler til utfylling og avgrensning av bestemmelsene i kapitlet her, herunder nærmere regler for hva som skal regnes som henholdsvis kollektiv livsforsikring, kommunale pensjonsordninger, individuell livsforsikring, fripoliser, pensjonskapitalbevis, fortsettelsesforsikringer, engangsbetalte forsikringer, kontraktfastsatte forpliktelser og forpliktelser knyttet til verdien av særskilt investeringsportefølje.</article></article><article class="futureLegalArticle" data-name="§8a-2" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 8a-2</span>. <span class="legalArticleTitle">(skille mellom virksomhetsregler)</span></span><article class="legalP" id="kapittel-1-foreslåttparagraf-3-ledd-1">Dersom et selskap som driver kollektiv livsforsikringsvirksomhet, også driver individuell livsforsikringsvirksomhet, gjelder reglene i dette kapittel med tilhørende forskrifter for den samlede virksomhet i selskapet, med mindre annet følger av annet ledd.</article><article class="legalP" id="kapittel-1-foreslåttparagraf-3-ledd-2">Virksomhetsreglene i kapittel 7 og 8 med tilhørende forskrifter gjelder likevel for selskapets virksomhet knyttet til individuelle livsforsikringskontrakter med kontraktfastsatte forpliktelser som er inngått før det tidspunkt bestemmelsene i kapitlet her trer i kraft, og som selskapet har skilt ut som egen portefølje. Selskapet skal i så fall føre eget regnskap for denne porteføljen.</article><article class="legalP" id="kapittel-1-foreslåttparagraf-3-ledd-3">Første og annet ledd gjelder tilsvarende for et selskap som bare driver individuell livsforsikringsvirksomhet.</article></article><span class="futuretitle" id="kapittel-1-foreslåttittel-3">B. Pristariffer og premieberegning</span><article class="futureLegalArticle" data-name="§8a-3" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 8a-3</span>. <span class="legalArticleTitle">(pristariffer)</span></span><article class="legalP" id="kapittel-1-foreslåttparagraf-4-ledd-1">Selskapet skal til enhver tid ha pristariffer for beregning av premie for samtlige av de produkter eller produktkombinasjoner som selskapet tilbyr. Pristariffene skal angi hvilket samlet vederlag selskapet beregner seg for å overta de ulike typer av risiko som er knyttet til, og for å yte de ulike typer av tjenester som inngår i, de forskjellige produktene og produktkombinasjonene.</article><article class="legalP" id="kapittel-1-foreslåttparagraf-4-ledd-2">Selskapet skal ved fastsettelsen av pristariffer skille mellom:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-2-punkt-1"><article class="legalP" id="kapittel-1-foreslåttparagraf-4-ledd-2-punkt-1-ledd-1">pris for dekning av risiko knyttet til person,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-2-punkt-2"><article class="legalP" id="kapittel-1-foreslåttparagraf-4-ledd-2-punkt-2-ledd-1">pris for forvaltning av midler knyttet til forsikringskontraktene, herunder selskapets risiko for avkastningsresultatet,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-ledd-2-punkt-3"><article class="legalP" id="kapittel-1-foreslåttparagraf-4-ledd-2-punkt-3-ledd-1">pris for forvaltning av midler i særskilte investeringsporteføljer med investeringsvalg, og i tilfelle vederlag for avkastningsgaranti knyttet til porteføljene, og</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-4-ledd-2-punkt-4"><article class="legalP" id="kapittel-1-foreslåttparagraf-4-ledd-2-punkt-4-ledd-1">pris for administrative tjenester.</article></article></li></ul></article><article class="legalP" id="kapittel-1-foreslåttparagraf-4-ledd-3">Pristariffene kan fastsette at forsikringstaker, i tillegg til beregnet premie for den enkelte kontrakt, skal betale et kontraktsgebyr ved begynnelsen av forsikringsforholdet, og et avbruddsgebyr dersom forsikringstaker avslutter forsikringsforholdet før forsikringstiden er utløpt. Kongen kan gi nærmere regler om størrelsen på slike gebyrer, og gjøre unntak for regelen i første punktum for kollektive livsforsikringer. Utover dette kan selskapet ikke kreve tillegg til premie beregnet etter gjeldende pristariffer.</article><article class="legalP" id="kapittel-1-foreslåttparagraf-4-ledd-4">For fripoliser og pensjonskapitalbevis som forvaltes med investeringsvalg kan selskapet hvert år kreve vederlag for administrative tjenester etter egen pristariff. For fortsettelsesforsikringer basert på fripoliser eller pensjonskapitalbevis skal pristariffer for personrisiko og for forvaltning svare til de pristariffer som ligger til grunn for den aktuelle fripolisen eller pensjonskapitalbeviset. Kongen kan gi nærmere regler om pristariffer for fortsettelsesforsikringer, herunder unntak fra regelen i annet punktum.</article><article class="legalP" id="kapittel-1-foreslåttparagraf-4-ledd-5">Ved utformingen av pristariffene skal selskapet sørge for at:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-5-punkt-1"><article class="legalP" id="kapittel-1-foreslåttparagraf-4-ledd-5-punkt-1-ledd-1">selskapets premier vil stå i rimelig forhold til den risiko som overtas og de tjenester som ytes,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-5-punkt-2"><article class="legalP" id="kapittel-1-foreslåttparagraf-4-ledd-5-punkt-2-ledd-1">selskapets premier vil være tilstrekkelige til å gi sikkerhet for at forpliktelsene etter inngåtte kontrakter blir oppfylt, og vil være betryggende ut fra selskapets økonomi, og</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-ledd-5-punkt-3"><article class="legalP" id="kapittel-1-foreslåttparagraf-4-ledd-5-punkt-3-ledd-1">det ikke vil skje urimelig forskjellsbehandling mellom produkter, produktkombinasjoner eller kundegrupper.</article></article></li></ul></article><article class="legalP" id="kapittel-1-foreslåttparagraf-4-ledd-6">Kongen kan gi nærmere regler om pristariffer. Kongen kan også gi nærmere regler om rentesatser og andre beregningselementer som selskapet kan benytte ved utformingen av pristariffene.</article></article><article class="futureLegalArticle" data-name="§8a-4" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 8a-4</span>. <span class="legalArticleTitle">(endring av pristariffer)</span></span><article class="legalP" id="kapittel-1-foreslåttparagraf-5-ledd-1">Selskapet kan endre sine pristariffer, og skal i så fall fastsette fra hvilket tidspunkt de nye tariffene skal gjelde.</article><article class="legalP" id="kapittel-1-foreslåttparagraf-5-ledd-2">I forhold til inngåtte kontrakter kan selskapet ikke gjøre endringen gjeldende før første ordinære premieforfall minst fire måneder etter at forsikringstakeren har mottatt underretning om den fastsatte endringen.</article></article><article class="futureLegalArticle" data-name="§8a-5" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 8a-5</span>. <span class="legalArticleTitle">(beregning av premier mv.)</span></span><article class="legalP" id="kapittel-1-foreslåttparagraf-6-ledd-1">Ved beregning av premier skal selskapet benytte de til enhver tid gjeldende pristariffer, med mindre annet følger av § 8a-4 annet ledd. Krav om betaling av premie skal angi hvilke poster som inngår i beregningen, og forhold av betydning for premieberegningen.</article><article class="legalP" id="kapittel-1-foreslåttparagraf-6-ledd-2">Premien skal beregnes for ett år av gangen, og betales forskuddsvis hvert år med mindre det er avtalt terminvis innbetaling i løpet av året.</article><article class="legalP" id="kapittel-1-foreslåttparagraf-6-ledd-3">Kongen kan fastsette særlige regler for beregning og betaling av premie for engangsbetalte forsikringer.</article></article><article class="futureLegalArticle" data-name="§8a-6" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 8a-6</span>. <span class="legalArticleTitle">(meldeplikt og tilsyn med pristariffer)</span></span><article class="legalP" id="kapittel-1-foreslåttparagraf-7-ledd-1">Selskapet skal gi melding til Kredittilsynet om fastsatte pristariffer og prinsippene for utformingen av tariffene. Det samme gjelder ved endring av pristariffer. Kongen kan gi nærmere regler om meldeplikten.</article><article class="legalP" id="kapittel-1-foreslåttparagraf-7-ledd-2">Kredittilsynet skal føre kontroll for å påse at de pristariffer som benyttes er i samsvar med reglene gitt i eller i medhold av §§ 8a-3 og 8a-4, og at premieberegningen skjer i samsvar med reglene i § 8a-5.</article><article class="legalP" id="kapittel-1-foreslåttparagraf-7-ledd-3">Kredittilsynet kan forby bruk av pristariffer som Kredittilsynet finner er ubetryggende eller urimelige.</article></article><span class="futuretitle" id="kapittel-1-foreslåttittel-4">C. Kapitalforvaltning og tilordning av avkastning</span><article class="futureLegalArticle" data-name="§8a-7" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8a-7</span>. <span class="legalArticleTitle">(inndeling av forvaltningskapitalen)</span></span><article class="legalP" id="kapittel-1-foreslåttparagraf-8-ledd-1">Selskapets forvaltningskapital skal deles inn i kollektivporteføljen, investeringsvalgporteføljen og selskapsporteføljen. Hver av porteføljene kan deles inn i flere underporteføljer.</article><article class="legalP" id="kapittel-1-foreslåttparagraf-8-ledd-2">Kollektivporteføljen skal bestå av eiendeler som motsvarer de forsikringsmessige avsetninger til dekning av kontraktfastsatte forpliktelser. Som kontraktfastsatte forpliktelser regnes forpliktelser som ikke er knyttet til verdien av særskilt investeringsportefølje. Eiendeler som motsvarer erstatningsavsetning etter § 8a-21 og risikoutjevningsfond etter § 8a-22 skal også forvaltes i kollektivporteføljen.</article><article class="legalP" id="kapittel-1-foreslåttparagraf-8-ledd-3">Investeringsvalgporteføljen skal bestå av eiendeler som motsvarer de forsikringsmessige avsetninger til dekning av forpliktelser knyttet til verdien av særskilt investeringsportefølje. Eiendeler som motsvarer supplerende avsetning etter § 8a-18 tredje ledd til dekning av særskilt avkastningsgaranti knyttet til kontrakter i investeringsvalgporteføljen og avsetning etter § 8a-18 fjerde ledd til dekning av selskapets forpliktelse etter foretakspensjonsloven § 11-1 fjerde ledd, inngår likevel i kollektivporteføljen.</article><article class="legalP" id="kapittel-1-foreslåttparagraf-8-ledd-4">Eiendeler som motsvarer de forsikringsmessige avsetninger til dekning av kontraktfastsatte uføre- og etterlatteforpliktelser skal inngå i kollektivporteføljen selv om midler knyttet til alderspensjonsytelser er plassert i særskilt investeringsvalgportefølje. Dette gjelder likevel ikke når midlene knyttet til kontraktfastsatte uføre- og etterlatteforpliktelser forvaltes i investeringsvalgporteføljen etter reglene i foretakspensjonsloven § 11-1.</article><article class="legalP" id="kapittel-1-foreslåttparagraf-8-ledd-5">Selskapsporteføljen skal bestå av eiendeler som motsvarer selskapets ansvarlige kapital og eventuell annen gjeld enn forsikringsforpliktelsene.</article><article class="legalP" id="kapittel-1-foreslåttparagraf-8-ledd-6">Premiefond, innskuddsfond og pensjonsreguleringsfond anses her som del av den portefølje de øvrige midler knyttet til kontrakten inngår i, med mindre det følger av kontrakten at midlene i fondet skal plasseres på annen måte.</article><article class="legalP" id="kapittel-1-foreslåttparagraf-8-ledd-7">Ved valg av eiendeler til de forskjellige porteføljer, og ved endring av sammensetningen av porteføljer, skal selskapet overholde krav til god forretningsskikk og sørge for at det ikke skjer urimelig forskjellsbehandling av kunder. Selskapet skal ha retningslinjer for valg av eiendeler og endring av porteføljer for å unngå at det oppstår interessekonflikter mellom kunder og kundegrupper eller mellom kunder og selskapet. I tilfelle av interessekonflikt mellom kunder og selskapet, skal hensynet til kundene gå foran.</article><article class="legalP" id="kapittel-1-foreslåttparagraf-8-ledd-8">Selskapet skal opprette et system for registrering av hvilke eiendeler som til enhver tid inngår i de ulike porteføljer.</article><article class="legalP" id="kapittel-1-foreslåttparagraf-8-ledd-9">Reglene i paragrafen her er ikke til hinder for at selskapet etablerer en ordning for samlet kapitalforvaltning.</article><article class="legalP" id="kapittel-1-foreslåttparagraf-8-ledd-10">Kredittilsynet kan, i samsvar med bestemmelsene i denne paragrafen, treffe avgjørelse om hvilken portefølje en kontrakt, og midler som motsvarer en avsetning, skal inngå i.</article></article><article class="futureLegalArticle" data-name="§8a-8" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 8a-8</span>. <span class="legalArticleTitle">(forvaltning av porteføljene)</span></span><article class="legalP" id="kapittel-1-foreslåttparagraf-9-ledd-1">Midlene i kollektivporteføljen kan forvaltes i atskilte deler fastsatt ut fra selskapets risiko for avkastningsresultatet. De kvantitative begrensninger for plassering av midlene som følger av forskrift gitt med hjemmel i § 7-4 annet ledd gjelder for kollektivporteføljen i sin helhet.</article><article class="legalP" id="kapittel-1-foreslåttparagraf-9-ledd-2">Midlene i investeringsvalgporteføljen skal plasseres i særskilte investeringsporteføljer for hver kontrakt i investeringsvalgporteføljen i samsvar med de krav som følger av kontrakten mellom selskapet og forsikringstakeren og i samsvar med regler gitt i eller i medhold av lov.</article><article class="legalP" id="kapittel-1-foreslåttparagraf-9-ledd-3">Midlene i selskapsporteføljen skal forvaltes forsvarlig. Selskapet bestemmer utover dette hvordan midlene i selskapsporteføljen skal forvaltes.</article></article><article class="futureLegalArticle" data-name="§8a-9" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 8a-9</span>. <span class="legalArticleTitle">(tilordning av avkastning, overskudd)</span></span><article class="legalP" id="kapittel-1-foreslåttparagraf-10-ledd-1">Avkastning ved forvaltning av midler plassert i kollektivporteføljen skal årlig fordeles mellom de kontrakter som omfattes. Fordelingen foretas etter forholdet mellom de forsikringsmessige avsetninger som er knyttet til hver av kontraktene. Avkastning tilordnet en kontrakt skal etter fradrag av avsetning etter beregningsgrunnlaget for kontrakten og i tilfelle tilleggsavsetning etter § 8a-17, tilordnes kontrakten som overskudd på avkastningsresultatet. Tilsvarende gjelder tilordning av avkastning av midler som svarer til premiefond, innskuddsfond eller pensjonsreguleringsfond. Avkastning av midler som svarer til erstatningsavsetning, risikoutjevningsfond og supplerende avsetning etter § 8a-18 tredje og fjerde ledd forvaltet i kollektivporteføljen skal tilordnes disse avsetningene og fond.</article><article class="legalP" id="kapittel-1-foreslåttparagraf-10-ledd-2">Avkastning ved forvaltning av midler plassert i særskilt investeringsportefølje skal årlig tilordnes den kontrakt porteføljen er knyttet til. Er det knyttet avkastningsgaranti til en investeringsportefølje, skal garantert avkastning som ikke dekkes av oppnådd avkastning, dekkes av supplerende avsetning eller av selskapet. Tilsvarende gjelder tilordning av avkastning av midler i premiefond, innskuddsfond eller pensjonsreguleringsfond forvaltet i særskilt investeringsportefølje.</article><article class="legalP" id="kapittel-1-foreslåttparagraf-10-ledd-3">Avkastning ved forvaltning av midler plassert i selskapsporteføljen skal årlig tilordnes selskapet.</article></article><span class="futuretitle" id="kapittel-1-foreslåttittel-5">D. Beregning av risikoresultat</span><article class="futureLegalArticle" data-name="§8a-10" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 8a-10</span>. <span class="legalArticleTitle">(overskudd på risikoresultat)</span></span><article class="legalP" id="kapittel-1-foreslåttparagraf-11-ledd-1">Selskapet skal hvert år beregne risikoresultatet særskilt for hver gruppe av pensjonsordninger, andre kollektivordninger eller kontrakter, og individuelle kontrakter inkludert fripoliser og pensjonskapitalbevis.</article><article class="legalP" id="kapittel-1-foreslåttparagraf-11-ledd-2">Som overskudd regnes de på forhånd beregnede risikopremier for en gruppe med fradrag for de faktiske risikokostnader for gruppen. Det skal ved beregningen ses bort fra den fortjeneste for selskapet som er bygget inn i pristariffene for risiko knyttet til person.</article><article class="legalP" id="kapittel-1-foreslåttparagraf-11-ledd-3">Overskudd på risikoresultatet skal årlig fordeles mellom de enkelte kontrakter i hver gruppe etter forholdet mellom de risikopremier som er betalt for den enkelte kontrakt. Selskapet kan likevel bestemme at inntil halvparten av årets samlede overskudd på risikoresultatet skal avsettes til risikoutjevningsfondet.</article><article class="legalP" id="kapittel-1-foreslåttparagraf-11-ledd-4">Kongen kan gi nærmere regler om at visse typer kontrakter kan unntas fra bestemmelsene i første til tredje ledd.</article></article><span class="futuretitle" id="kapittel-1-foreslåttittel-6">E. Anvendelse av årlig overskudd</span><article class="futureLegalArticle" data-name="8a-11" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">8a-11</span>. <span class="legalArticleTitle">(styrking av premiereserve)</span></span><article class="legalP" id="kapittel-1-foreslåttparagraf-12-ledd-1">Selskapet kan, med samtykke fra Kredittilsynet, beslutte at hele eller en del av årets overskudd etter § 8a-9 første ledd og § 8a-10 skal benyttes til nødvendig styrking av premiereserve for forsikringsforpliktelser knyttet til de kontrakter det gjelder.</article><article class="legalP" id="kapittel-1-foreslåttparagraf-12-ledd-2">Når hensynet til selskapets soliditet tilsier det, kan Kredittilsynet gi selskapet pålegg om å benytte hele eller en del av overskuddet som angitt i første ledd.</article></article><article class="futureLegalArticle" data-name="§8a-12" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 8a-12</span>. <span class="legalArticleTitle">(overskudd tilordnet fripoliser og pensjonskapitalbevis med kontraktfastsatte forpliktelser)</span></span><article class="legalP" id="kapittel-1-foreslåttparagraf-13-ledd-1">Bestemmelsene i paragrafen her gjelder anvendelsen av overskudd etter § 8a-9 første ledd tilordnet fripoliser og pensjonskapitalbevis med kontraktfastsatte forpliktelser. Kongen kan i forskrift fastsette at bestemmelsene i paragrafen her også skal gjelde for andre typer kontrakter.</article><article class="legalP" id="kapittel-1-foreslåttparagraf-13-ledd-2">Er selskapets risikoresultat negativt for en gruppe av kontrakter, kan kontraktens andel av risikoresultatet dekkes ved fradrag i overskudd på avkastningsresultatet tilordnet kontrakten.</article><article class="legalP" id="kapittel-1-foreslåttparagraf-13-ledd-3">Selskapet har rett til inntil 20 prosent av det overskudd på avkastningsresultatet som er tilordnet kontrakten, i tilfelle etter fradrag for andel av negativt risikoresultat i samsvar med annet ledd. Selskapet skal fastsette i vedtektene hvor høy prosentsats det skal benytte. Det er, innenfor begrensningen i første punktum, adgang til å fastsette forskjellige fordelingsnøkler ut fra selskapets risiko for avkastningsresultatet. Kongen kan gi nærmere regler for slik overskuddsdeling.</article></article><article class="futureLegalArticle" data-name="§8a-13" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 8a-13</span>. <span class="legalArticleTitle">(negativt risikoresultat for fripoliser og pensjonskapitalbevis med investeringsvalg)</span></span><article class="legalP" id="kapittel-1-foreslåttparagraf-14-ledd-1">Bestemmelsene i paragrafen her gjelder fripoliser og pensjonskapitalbevis tilordnet egen investeringsportefølje med investeringsvalg. Kongen kan i forskrift fastsette at bestemmelsene i paragrafen her også skal gjelde for andre typer kontrakter.</article><article class="legalP" id="kapittel-1-foreslåttparagraf-14-ledd-2">Er selskapets risikoresultat negativt for en gruppe av kontrakter, kan kontraktens andel av risikoresultatet dekkes ved fradrag i avkastning tilordnet kontrakten etter § 8a-9 annet ledd eller i verdien av investeringsporteføljen tilordnet kontrakten.</article></article><article class="futureLegalArticle" data-name="§8a-14" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 8a-14</span>. <span class="legalArticleTitle">(anvendelse av overskudd tilordnet kontrakten)</span></span><article class="legalP" id="kapittel-1-foreslåttparagraf-15-ledd-1">Når annet ikke følger av §§ 8a-11, 8a-12 eller 8a-13, gjelder følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-15-ledd-1-punkt-1"><article class="legalP" id="kapittel-1-foreslåttparagraf-15-ledd-1-punkt-1-ledd-1">Overskudd etter § 8a-9 første og annet ledd og § 8a-10 tilordnet kontrakter som er regulert av foretakspensjonsloven eller innskuddspensjonsloven skal fordeles etter reglene om fordeling av avkastning i disse lovene.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-15-ledd-1-punkt-2"><article class="legalP" id="kapittel-1-foreslåttparagraf-15-ledd-1-punkt-2-ledd-1">Overskudd tilordnet andre kontrakter skal anvendes i samsvar med det som er bestemt i kontrakten mellom selskapet og forsikringstakeren.</article></article></li></ul></article></article><span class="futuretitle" id="kapittel-1-foreslåttittel-7">F. Forsikringsmessige avsetninger</span><article class="futureLegalArticle" data-name="§8a-15" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 8a-15</span>. <span class="legalArticleTitle">(minstekrav til forsikringsmessige avsetninger)</span></span><article class="legalP" id="kapittel-1-foreslåttparagraf-16-ledd-1">Selskapet skal i sin årsbalanse føre opp forsikringsmessige avsetninger. Forsikringsmessige avsetninger er avsetninger til dekning av:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-16-ledd-1-punkt-1"><article class="legalP" id="kapittel-1-foreslåttparagraf-16-ledd-1-punkt-1-ledd-1">selskapets forpliktelser under kontrakter med kontraktfastsatte forpliktelser, beregnet etter reglene i §§ 8a-16, 8a-17 og 8a-21,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-16-ledd-1-punkt-2"><article class="legalP" id="kapittel-1-foreslåttparagraf-16-ledd-1-punkt-2-ledd-1">selskapets forpliktelser knyttet til verdien av særskilt investeringsportefølje, beregnet etter reglene i §§ 8a-18 og 8a-21,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-16-ledd-1-punkt-3"><article class="legalP" id="kapittel-1-foreslåttparagraf-16-ledd-1-punkt-3-ledd-1">selskapets forpliktelser knyttet til premiefond, innskuddsfond og pensjonsreguleringsfond, beregnet etter reglene i § 8a-19, og</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-16-ledd-1-punkt-4"><article class="legalP" id="kapittel-1-foreslåttparagraf-16-ledd-1-punkt-4-ledd-1">selskapets øvrige forsikringsmessige forpliktelser.</article></article></li></ul></article><article class="legalP" id="kapittel-1-foreslåttparagraf-16-ledd-2">Forsikringsmessige avsetninger til dekning av forpliktelser under kontrakter med kontraktfastsatte forpliktelser, som angitt i første ledd bokstav a), omfatter premiereserve, tilleggsavsetninger, kursreguleringsfond, erstatningsavsetning, risikoutjevningsfond og andre tekniske avsetninger. Dette gjelder også avsetninger til dekning av uføre- og etterlatteytelser selv om midler som motsvarer avsetning til dekning av alderspensjon er plassert i særskilt investeringsportefølje.</article><article class="legalP" id="kapittel-1-foreslåttparagraf-16-ledd-3">Forsikringsmessige avsetninger til dekning av forpliktelser knyttet til verdien av særskilt investeringsportefølje, som angitt i første ledd bokstav b), omfatter premiereserve, supplerende avsetning for garantiforpliktelser, erstatningsavsetning, risikoutjevningsfond og andre tekniske avsetninger. Avsetningene til dekning av alders-, uføre- og etterlatteytelser knyttet til særskilt investeringsportefølje etter reglene i foretakspensjonsloven § 11-1 kan også omfatte tilleggsavsetninger.</article><article class="legalP" id="kapittel-1-foreslåttparagraf-16-ledd-4">Kongen kan gi nærmere regler om forsikringsmessige avsetninger. Det kan gjøres fradrag for gjenforsikret risiko etter regler gitt av Kredittilsynet.</article></article><article class="futureLegalArticle" data-name="§8a-16" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 8a-16</span>. <span class="legalArticleTitle">(premiereserve for kontraktfastsatte forpliktelser)</span></span><article class="legalP" id="kapittel-1-foreslåttparagraf-17-ledd-1">Avsetninger til premiereserve for kontraktfastsatte forpliktelser skal minst utgjøre forskjellen mellom kapitalverdien av selskapets fremtidige forpliktelser og kapitalverdien av de fremtidige nettopremier (prospektiv beregningsmetode). Tilleggsytelser som følge av tilført overskudd medregnes. Nettopremier er premie beregnet som angitt i § 8a-5, med fradrag for pris for administrative tjenester og pris for forvaltning.</article><article class="legalP" id="kapittel-1-foreslåttparagraf-17-ledd-2">Kongen fastsetter nærmere regler for hvilken rentesats som skal benyttes ved beregning av minstekravene til kapitalverdiene. Endres beregningsrenten, beregnes avsetningene for forpliktelser som oppstår etter endringen, på grunnlag av den nye beregningsrenten.</article><article class="legalP" id="kapittel-1-foreslåttparagraf-17-ledd-3">Det årlige krav til avsetning til premiereserve beregnes med utgangspunkt i sparedelen av årets premie, årlig avkastning i samsvar med beregningsrenten, og det beløp som etter beregningsgrunnlaget årlig skal tilføres premiereserven som følge av at selskapets forpliktelse overfor forsikrede som er død i løpet av året, er bortfalt. Årlig krav til avsetning skal også omfatte det overskudd som etter § 8a-14 skal tilføres premiereserven.</article><article class="legalP" id="kapittel-1-foreslåttparagraf-17-ledd-4">Avsetninger til premiereserve skal tilordnes de enkelte kontrakter og de forsikrede på grunnlag av selskapets forpliktelser.</article><article class="legalP" id="kapittel-1-foreslåttparagraf-17-ledd-5">Dersom det i løpet av året inntrer forsikringstilfeller som gir rett til utbetaling av uføreytelser eller ytelser til etterlatte, skal avsetningen til premiereserve fullt ut tilsvare kapitalverdien av selskapets fremtidige forpliktelser.</article></article><article class="futureLegalArticle" data-name="§8a-17" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 8a-17</span>. <span class="legalArticleTitle">(tilleggsavsetninger)</span></span><article class="legalP" id="kapittel-1-foreslåttparagraf-18-ledd-1">For å sikre sine forpliktelser under kontrakter med kontraktfastsatte forpliktelser, kan selskapet ved utgangen av det enkelte år foreta tilleggsavsetninger ut over minstekravet til premiereserve. Kredittilsynet kan, når Kredittilsynet finner at soliditetshensyn tilsier det, pålegge selskapet å foreta tilleggsavsetninger.</article><article class="legalP" id="kapittel-1-foreslåttparagraf-18-ledd-2">Selskapets tilleggsavsetninger skal være fordelt på de enkelte kontrakter. Selskapet fastsetter årets tilleggsavsetninger, jf. § 8a-9 første ledd, i prosent av premiereserven knyttet til den enkelte kontrakt. Kongen kan gi forskrift om adgang til å bruke en høyere prosentsats for kontrakter med høy beregningsrente eller lave tilleggsavsetninger.</article><article class="legalP" id="kapittel-1-foreslåttparagraf-18-ledd-3">Dersom avkastningen tilordnet en kontrakt etter § 8a-9 første ledd i et år ikke er stor nok til å dekke det årlige avsetningskrav etter 8a-16 tredje ledd, kan avsetningskravet oppfylles ved overføring av tilleggsavsetninger tilordnet kontrakten.</article><article class="legalP" id="kapittel-1-foreslåttparagraf-18-ledd-4">Fører tilleggsavsetninger tildelt en kontrakt et år til at de samlede tilleggsavsetninger overstiger et beløp som tilsvarer 12 prosent av premiereserven knyttet til kontrakten, skal det overskytende beløp tilordnes kontrakten som overskudd. Summen av premiereserve og tilleggsavsetninger knyttet til en kontrakt med kontraktfastsatte forpliktelser kan ellers ikke reduseres på annen måte enn ved utbetaling til forsikrede.</article></article><article class="futureLegalArticle" data-name="§8a-18" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 8a-18</span>. <span class="legalArticleTitle">(avsetninger for forpliktelser knyttet til særskilt investeringsportefølje)</span></span><article class="legalP" id="kapittel-1-foreslåttparagraf-19-ledd-1">De forsikringsmessige avsetninger til dekning av forpliktelser knyttet til verdien av særskilt investeringsportefølje skal til enhver tid motsvare verdien av den investeringsportefølje som er tilordnet kontrakten. Andelen av overskudd på risikoresultatet medregnes.</article><article class="legalP" id="kapittel-1-foreslåttparagraf-19-ledd-2">Dersom en pensjonsordning eller kontrakt uten kontraktfastsatte alderspensjonsytelser gir rett til kontraktfastsatte uføre- eller etterlatteytelser, skal det foretas avsetninger til dekning av slike forpliktelser etter reglene i §§ 8a-16 og 8a-17. Dersom midler til dekning av uføre- og etterlatteytelsene forvaltes i særskilt investeringsportefølje etter reglene i foretakspensjonsloven § 11-1, skal det foretas supplerende avsetning etter fjerde ledd.</article><article class="legalP" id="kapittel-1-foreslåttparagraf-19-ledd-3">Har selskapet knyttet avkastningsgaranti til en særskilt investeringsportefølje, skal selskapet også foreta supplerende avsetning til dekning av garantiforpliktelsen. Kongen kan gi nærmere regler om beregning av avsetningens størrelse.</article><article class="legalP" id="kapittel-1-foreslåttparagraf-19-ledd-4">Supplerende avsetning til dekning av selskapets forpliktelse etter foretakspensjonsloven § 11-1 fjerde ledd skal tilsvare forskjellen mellom kapitalverdien av selskapets forpliktelser overfor de forsikrede beregnet etter § 8a-16 og verdien av investeringsporteføljen.</article></article><article class="futureLegalArticle" data-name="§8a-19" id="kapittel-1-foreslåttparagraf-20"><span class="futureLegalArticleHeader"><span class="legalArticleValue">§ 8a-19</span>. <span class="legalArticleTitle">(premie-, innskudds- og pensjonsreguleringsfond)</span></span><article class="legalP" id="kapittel-1-foreslåttparagraf-20-ledd-1">De forsikringsmessige avsetninger for forpliktelser knyttet til premiefond, innskuddsfond og pensjonsreguleringsfond skal tilsvare fondets verdi til enhver tid.</article><article class="legalP" id="kapittel-1-foreslåttparagraf-20-ledd-2">§ 8a-17 gjelder tilsvarende for slike fond i den grad de skal tilføres avkastning i samsvar med regelen i § 8a-9 første ledd.</article><article class="legalP" id="kapittel-1-foreslåttparagraf-20-ledd-3">Er midler som motsvarer slike fond plassert i særskilt investeringsportefølje med avkastningsgaranti, gjelder § 8a-18 tredje ledd tilsvarende.</article></article><span class="futuretitle" id="kapittel-1-foreslåttittel-8">G. Kursreguleringsfond, erstatningsavsetning og risikoutjevningsfond</span><article class="futureLegalArticle" data-name="§8a-20" id="kapittel-1-foreslåttparagraf-21"><span class="futureLegalArticleHeader"><span class="legalArticleValue">§ 8a-20</span>. <span class="legalArticleTitle">(kursreguleringsfond)</span></span><article class="legalP" id="kapittel-1-foreslåttparagraf-21-ledd-1">Kursreguleringsfondet skal tilsvare summen av urealiserte gevinster på finansielle omløpsmidler som inngår i kollektivporteføljen, jf. § 8a-7 annet ledd.</article><article class="legalP" id="kapittel-1-foreslåttparagraf-21-ledd-2">Kursreguleringsfondet skal ikke tilordnes kontraktene i kollektivporteføljen.</article><article class="legalP" id="kapittel-1-foreslåttparagraf-21-ledd-3">Kongen kan gi nærmere regler om kursreguleringsfondet.</article></article><article class="futureLegalArticle" data-name="§8a-21" id="kapittel-1-foreslåttparagraf-22"><span class="futureLegalArticleHeader"><span class="legalArticleValue">§ 8a-21</span>. <span class="legalArticleTitle">(erstatningsavsetning)</span></span><article class="legalP" id="kapittel-1-foreslåttparagraf-22-ledd-1">Erstatningsavsetningen skal dekke selskapets forventede erstatningsutbetalinger for forsikringstilfeller som ved regnskapsårets utgang ikke er oppgjort av eller meldt til selskapet. Erstatningsavsetningen skal bare tilsvare midler som ville ha kommet til utbetaling i regnskapsåret dersom erstatningstilfellet var ferdigbehandlet.</article><article class="legalP" id="kapittel-1-foreslåttparagraf-22-ledd-2">Erstatningsavsetningen skal ikke fordeles på de enkelte kontrakter.</article><article class="legalP" id="kapittel-1-foreslåttparagraf-22-ledd-3">Kongen kan gi nærmere regler om erstatningsavsetningen.</article></article><article class="futureLegalArticle" data-name="§8a-22" id="kapittel-1-foreslåttparagraf-23"><span class="futureLegalArticleHeader"><span class="legalArticleValue">§ 8a-22</span>. <span class="legalArticleTitle">(risikoutjevningsfond)</span></span><article class="legalP" id="kapittel-1-foreslåttparagraf-23-ledd-1">Risikoutjevningsfondet kan bare benyttes til å styrke avsetning til premiereserve vedrørende risiko knyttet til person.</article><article class="legalP" id="kapittel-1-foreslåttparagraf-23-ledd-2">Risikoutjevningsfondet skal ikke fordeles på de enkelte kontrakter.</article><article class="legalP" id="kapittel-1-foreslåttparagraf-23-ledd-3">Kongen kan gi nærmere regler om risikoutjevningsfondet.</article></article> <article class="defaultP" margin-top="true">§ 8c-7 første ledd første punktum skal lyde:</article><article class="legalP" id="kapittel-1-ledd-4">En ytelsesbasert pensjonsordnings midler omfatter premiereserve til sikring av opptjent pensjon, herunder premiereserve for uføre- og etterlatteytelser, samt tilleggsavsetninger, pensjonistenes overskuddsfond og premiefondet.</article> <article class="defaultP" margin-top="true">§ 8c-10 annet ledd skal lyde:</article><article class="legalP" id="kapittel-1-ledd-5">Tilleggsavsetninger, pensjonistenes overskuddsfond og premiefond skal etter overføringen fortsatt være en del av pensjonsordningens midler og anvendes etter ellers gjeldende regler.</article></section><section class="section" data-name="kapII" id="kapittel-2" data-lovdata-URL="LTI/lov/2004-12-10-80/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 24. mars 2000 nr. 16 om foretakspensjon gjøres følgende endring:</article> <article class="defaultP" margin-top="true">Tittelen skal lyde:<p class="leddfortsettelse"><i>Lov om foretakspensjon (foretakspensjonsloven)</i></p></article></section><section class="section" data-name="kapIII" id="kapittel-3" data-lovdata-URL="LTI/lov/2004-12-10-80/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 3. juli 1953 nr. 2 om sjøtrygdelag gjøres følgende endring:</article> <article class="defaultP" margin-top="true">§ 1 første ledd skal lyde:</article><article class="legalP" id="kapittel-3-ledd-2">Denne lova gjeld tilsyn med ymsesidige sjøtrygdelag som etter sine vedtekter har eit geografisk avgrensa virkeområde, og som ikkje kan teikna større trygd enn kr. 25 000 for eiga rekning på ein vågnad, og berre trygdar farty, fiskereiskap, utstyr og fengd, og reiaransvar, tidstap og andre trygdingar som går inn som eit naturleg ledd i moderne fiskeridrift. Kredittilsynet kan i serlege høve godkjenne høgare sum enn kr. 25 000 for eiga rekning på ein vågnad, men ikkje høgare enn kr. 100 000.</article></section><section class="section" data-name="kapIV" id="kapittel-4" data-lovdata-URL="LTI/lov/2004-12-10-80/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Loven gjelder fra den tid Kongen bestemmer.</article><article class="legalP" id="kapittel-4-ledd-2">Kongen kan sette i kraft de enkelte bestemmelsene til forskjellig tid.</article><article class="legalP" id="kapittel-4-ledd-3">Kongen kan fastsette overgangsregler.</article></section></main></body></html>