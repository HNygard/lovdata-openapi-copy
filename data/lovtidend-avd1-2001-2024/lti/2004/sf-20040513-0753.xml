<!DOCTYPE html><html lang="no"><head><title>Forskrift om endring i forskrift om sikkerhetsstyringssystem for passasjerskip.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-05-13-753</dd><dt class="dokid">DokumentID</dt><dd class="dokid">LTI/forskrift/2004-05-13-753</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 6 s 944</dd><dt class="dateInForce">I kraft fra</dt><dd class="dateInForce">2004-05-13</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-12-23-1529</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7/§1</li><li>lov/1903-06-09-7/§9a</li><li>lov/1903-06-09-7/§41a</li><li>lov/1903-06-09-7/§97</li><li>lov/1903-06-09-7/§106</li><li>forskrift/1963-04-05-9</li><li>forskrift/1978-12-01-1</li><li>forskrift/1991-08-02-528</li><li>forskrift/1991-08-14-4279</li><li>lov/1975-05-30-18/§40</li><li>forskrift/1986-01-31-221</li></ul></dd><dt class="dateOfPublication">Kunngjort</dt><dd class="dateOfPublication">2004-05-25</dd><dt class="lastupdated">Rettet</dt><dd class="lastupdated">2004-09-08 (§ 8 nytt tredje ledd)</dd><dt class="journalNumber">Journalnummer</dt><dd class="journalNumber">2004-0713</dd><dt class="titleShort">Korttittel</dt><dd class="titleShort">Endr. i forskrift om sikkerhetsstyringssystem</dd><dt class="title">Tittel</dt><dd class="title">Forskrift om endring i forskrift om sikkerhetsstyringssystem for passasjerskip.</dd><dt class="miscInformation">Annet om dokumentet</dt><dd class="miscInformation">Fastsatt av Sjøfartsdirektoratet 13. mai 2004 med hjemmel i lov 9. juni 1903 nr. 7 om Statskontrol med Skibes Sjødygtighed m.v. § 1, § 9a, § 41a, § 97 og § 106 annet ledd, jf. delegeringsvedtak 5. april 1963 nr. 9, delegeringsvedtak 1. desember 1978 nr. 1, delegeringsvedtak 2. august 1991 nr. 528 og delegeringsvedtak 14. august 1991 nr. 4279 og sjømannslov 30. mai 1975 nr. 18 § 40 nr. 4, jf. delegeringsvedtak 31. januar 1986 nr. 221. Jf. EØS-avtalen vedlegg XIII nr. 56c (forordning (EF) nr. 3051/95, endret ved forordning (EF) nr. 179/98, forordning (EF) nr. 1970/2002 og forordning (EF) nr. 2099/2002), jf. vedlegg II (direktiv 98/34/EF).</dd><dt class="refid">RefID</dt><dd class="refid">forskrift/2004-05-13-753</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om sikkerhetsstyringssystem for passasjerskip.<ul class="tocSubUl"><li>I<ul class="tocSubUl"><li>§ 5. Begjæring om revisjon mv.</li><li>§ 6. Sikkerhetsstyringssystem for roro passasjerskip i rutefart innenfor EØS og for rederier som opererer slike skip</li><li>§ 15. Tilsyn med sjøfolks arbeids- og levevilkår på passasjerskip med bruttotonnasje på 500 eller mer</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-05-13-753" id="dokument"><h1>Forskrift om endring i forskrift om sikkerhetsstyringssystem for passasjerskip.</h1><section class="section" data-name="kapI" id="kapittel-1" data-lovdata-URL="LTI/forskrift/2004-05-13-753/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 23. desember 1999 nr. 1529 om sikkerhetsstyringssystem for passasjerskip gjøres følgende endringer:</article> <article class="defaultP" margin-top="true">§ 2 første ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1"><i>ISM-koden (International Safety Management (ISM) Code):</i> Internasjonal norm for sikkerhetsstyring for drift av skip og hindring av forurensning, fastsatt av IMO ved resolusjon A.741(18) med senere endringer.<sup class="footnotereference" data-footnotereferencevalue="1" data-unique-footnote-counter="1">1</sup></article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Endret ved resolusjon MSC.104(73).</article></footer> <article class="defaultP" margin-top="true">§ 2 første ledd bokstav d skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1"><i>Retningslinjer om gjennomføring av ISM-koden:</i> Retningslinjer for administrasjonenes gjennomføring av den internasjonale norm for sikkerhetsstyring for drift av skip og hindring av forurensning (ISM-koden), fastsatt av IMO ved resolusjon A.913(22).</article></article></li></ul></article> <article class="defaultP" margin-top="true">§ 2 første ledd bokstav h skal lyde:<ul class="defaultList"><li data-li-identifier="h)" data-name="h)"><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1"><i>Årsdato:</i> Den dag og måned hvert år som samsvarer med utløpsdatoen for det relevante godkjenningsbeviset eller sikkerhetsstyringssertifikatet.</article></article></li></ul></article> <article class="defaultP" margin-top="true">§ 3 nytt tredje ledd skal lyde:</article><article class="legalP" id="kapittel-1-ledd-2">Verifikasjoner som er utført i samsvar med bestemmelsene i forskriften her, fritar ikke rederiet, skipsføreren eller hvilken som helst annen person, for forpliktelser som følger av ledelsen eller driften av skipet.</article> <article class="defaultP" margin-top="true">§ 5 og § 6 skal lyde:</article><article class="futureLegalArticle" data-name="§5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Begjæring om revisjon mv.</span></span><article class="legalP" id="kapittel-1-foreslåttparagraf-1-ledd-1">Begjæring om revisjon som følger av § 6, § 11 eller § 12, skal skje senest tre måneder før de datoer disse revisjonene skal være avsluttet slik det følger av disse bestemmelsene.</article><article class="legalP" id="kapittel-1-foreslåttparagraf-1-ledd-2">Sjøfartsdirektoratet kan alltid kreve utlevert gyldige sikkerhetsstyringsdokumenter.</article></article><article class="futureLegalArticle" data-name="§6" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Sikkerhetsstyringssystem for roro passasjerskip i rutefart innenfor EØS og for rederier som opererer slike skip</span></span><article class="legalP" id="kapittel-1-foreslåttparagraf-2-ledd-1">For roro passasjerskip i rutefart til og fra havner innenfor EØS og rederier som opererer slike skip, gjelder EØS-avtalen vedlegg XIII nr. 56c (forordning (EF) nr. 3051/95 som endret ved forordning (EF) nr. 179/98, forordning (EF) nr. 1970/2002 og forordning (EF) nr. 2099/2002) om sikkerhetsstyring av passasjerferger (roro-ferger), som forskrift med de tilpasninger som følger av vedlegg XIII, protokoll 1 til avtalen og avtalen for øvrig.</article></article> <article class="defaultP" margin-top="true">§ 7 fotnotene oppheves.</article> <article class="defaultP" margin-top="true">§ 8 andre og nytt tredje ledd skal lyde:</article><article class="legalP" id="kapittel-1-ledd-3">Passasjerskip skal være operert av et rederi med gyldig godkjenningsbevis for sikkerhetsstyring (Document of Compliance, DOC) for den type passasjerskip rederiet er driftsansvarlig for. Kopi av gyldig godkjenningsbevis skal oppbevares i skipets sertifikatmappe.</article><article class="legalP" id="kapittel-1-ledd-4">For å få utstedt godkjenningsbevis må rederiet kunne dokumentere at sikkerhetsstyringssystemet oppfyller kravene som er fastsatt i ISM-koden del A.</article><article class="changesToParent">Endret ved rettelse 8. september 2004, se Norsk Lovtidend 12/2004.</article> <article class="defaultP" margin-top="true">§ 8 nåværende tredje ledd blir nytt fjerde ledd og skal lyde:</article><article class="legalP" id="kapittel-1-ledd-5">For nyetablerte rederier og passasjerskip som skal ha utstedt sertifikat for første gang, kan det utstedes midlertidig godkjenningsbevis for sikkerhetsstyring og sikkerhetstyringssertifikat. Første, andre og tredje ledd i paragrafen her gjelder tilsvarende.</article> <article class="defaultP" margin-top="true">§ 9 skal lyde:</article><article class="legalP" id="kapittel-1-ledd-6">Sertifikatenes form og innhold skal være i samsvar med vedlegget til ISM-koden.</article> <article class="defaultP" margin-top="true">§ 11 skal lyde:</article><article class="legalP" id="kapittel-1-ledd-7">Sjøfartsdirektoratet skal revidere sikkerhetsstyringssystemet i henhold til bestemmelsene som er fastsatt i ISM-koden del B.</article><article class="legalP" id="kapittel-1-ledd-8">For passasjerskip som skal ha sikkerhetsstyringssertifikat for første gang, skal det i tillegg foretas en revisjon i det første driftsåret i sertifikatperioden. Denne revisjonen skal foretas i perioden fra tre måneder før årsdatoen til tre måneder etter årsdatoen.</article><article class="legalP" id="kapittel-1-ledd-9">Sjøfartsdirektoratet kan kreve ytterligere mellomliggende revisjoner dersom dette finnes påkrevet.</article> <article class="defaultP" margin-top="true">§ 14 nye fjerde og femte ledd skal lyde:</article><article class="legalP" id="kapittel-1-ledd-10">Hvis sikkerhetsstyringssystemet etter inndragning av godkjenningsbevis for sikkerhetsstyring eller sikkerhetsstyringssertifikat skal sertifiseres på nytt, skal rederi og skip revideres i samsvar med § 11 første ledd.</article><article class="legalP" id="kapittel-1-ledd-11">Nytt godkjenningsbevis for sikkerhetsstyring eller nytt sikkerhetsstyringssertifikat skal ha den samme utløpsdatoen, jf. § 2 bokstav h som det dokumentet som ble inndratt.</article> <article class="defaultP" margin-top="true">Ny § 15 skal lyde:</article><article class="futureLegalArticle" data-name="§15" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Tilsyn med sjøfolks arbeids- og levevilkår på passasjerskip med bruttotonnasje på 500 eller mer</span></span><article class="legalP" id="kapittel-1-foreslåttparagraf-3-ledd-1">Tilsyn med arbeids- og levevilkårene skal foretas av Sjøfartsdirektoratet eller den det bemyndiger. Bestemmelsene i ILO-konvensjon nr. 178 om sjøfolks arbeids- og levevilkår skal legges til grunn ved tilsynet og det skal gjennomføres etter retningslinjer fastsatt av Sjøfartsdirektoratet.</article><article class="legalP" id="kapittel-1-foreslåttparagraf-3-ledd-2">Tilsynet skal utføres ved alle førstegangs-, mellomliggende og fornyelsesrevisjoner om bord.</article></article> <article class="defaultP" margin-top="true">Nåværende § 15 og § 16 blir § 16 og ny § 17.</article> <article class="defaultP" margin-top="true">I vedlegget til forskriften oppheves vedleggene til forordning (EF) nr. 3051/95 og forordning (EF) nr. 179/98.</article> <article class="defaultP" margin-top="true">I vedlegget til forskriften tilføyes:</article> <article class="defaultP" margin-top="true"><i>Forordning (EF) nr. 1970/2002</i></article><article class="legalP" id="kapittel-1-ledd-12">Trykk her for å se forordningen:<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" id="kapittel-1-ledd-13">(pdf)</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Oversettelsen er uoffisiell.</article></footer></section><section class="section" data-name="kapII" id="kapittel-2" data-lovdata-URL="LTI/forskrift/2004-05-13-753/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 13. mai 2004.</article></section></main></body></html>