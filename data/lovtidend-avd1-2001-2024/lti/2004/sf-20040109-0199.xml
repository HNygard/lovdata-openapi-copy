<!DOCTYPE html><html lang="no"><head><title>Forskrift om endring i forskrift om fôrvarer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-01-09-199</dd><dt class="dokid">DokumentID</dt><dd class="dokid">LTI/forskrift/2004-01-09-199</dd><dt class="ministry">Departement</dt><dd class="ministry"><ul><li>Landbruks- og matdepartementet</li><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 2 s 294</dd><dt class="dateInForce">I kraft fra</dt><dd class="dateInForce">2004-01-09</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-11-07-1290</li><li>forskrift/1989-06-29-524</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§21</li><li>lov/2003-12-19-124/§33</li><li>lov/2003-12-19-124/§36</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2004-01-30</dd><dt class="journalNumber">Journalnummer</dt><dd class="journalNumber">2004-0188</dd><dt class="titleShort">Korttittel</dt><dd class="titleShort">Endr. i forskrift om fôrvarer</dd><dt class="title">Tittel</dt><dd class="title">Forskrift om endring i forskrift om fôrvarer.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet og Fiskeridepartementet 9. januar 2004 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 21 og § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790.</dd><dt class="refid">RefID</dt><dd class="refid">forskrift/2004-01-09-199</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om fôrvarer.<ul class="tocSubUl"><li>I<ul class="tocSubUl"><li>§ 31. Tilsyn og vedtak</li><li>§ 42. Gebyr for tilsyn og kontroll</li><li>§ 43. Dispensasjon</li><li>§ 44. Straff</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-01-09-199" id="dokument"><h1>Forskrift om endring i forskrift om fôrvarer.</h1><section class="section" data-name="kapI" id="kapittel-1" data-lovdata-URL="LTI/forskrift/2004-01-09-199/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 7. november 2002 nr. 1290 om fôrvarer gjøres følgende endringer:</article> <article class="defaultP" margin-top="true">Forskriftens hjemmelsfelt første punktum skal lyde:</article><article class="legalP" id="kapittel-1-ledd-2">Fastsatt av Landbruksdepartementet og Fiskeridepartementet 7. november 2002 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 21 og § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790.</article> <article class="defaultP" margin-top="true">§ 3 nr. 24 skal lyde:<ul class="defaultList"><li data-li-identifier="24." data-name="24."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1"><i>Omsetning:</i> Besittelse med sikte på salg, utbud for salg, distribusjon samt selve salget og enhver annen form for overdragelse med eller uten vederlag.</article></article></li></ul></article> <article class="defaultP" margin-top="true">§ 3 nr. 38 skal lyde:<ul class="defaultList"><li data-li-identifier="38." data-name="38."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1"><i>Tilsynsmyndighet (kompetent myndighet):</i> Betegnelse der Mattilsynet har tilsynsansvar.</article></article></li></ul></article> <article class="defaultP" margin-top="true">§ 3 nr. 42 skal lyde:<ul class="defaultList"><li data-li-identifier="42." data-name="42."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1"><i>Virksomhet:</i> Ethvert privat eller offentlig foretak samt privatpersoner som foretar en hvilken som helst aktivitet som nevnt i § 2 i matloven bortsett fra aktiviteter i privat og ikke-kommersielt øyemed.</article></article></li></ul></article> <article class="defaultP" margin-top="true">§ 16 første ledd andre punktum skal lyde:</article><article class="legalP" id="kapittel-1-ledd-3">Det gjelder ikke innførsel av fôrvarer fra EØS til bruk i egen besetning eller til egne dyr eller innførsel av fôrvarer med registreringsplikt i henhold til andre forskrifter forvaltet av Mattilsynet.</article> <article class="defaultP" margin-top="true">§ 22 tredje ledd skal lyde:</article><article class="legalP" id="kapittel-1-ledd-4">Unntatt fra meldeplikten er fôrvarer som er meldepliktige i henhold til andre forskrifter som forvaltes av Mattilsynet.</article> <article class="defaultP" margin-top="true">§ 31 overskriften og første ledd skal lyde:</article><article class="futureLegalArticle" data-name="§31" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 31</span>. <span class="legalArticleTitle">Tilsyn og vedtak</span></span><article class="legalP" id="kapittel-1-foreslåttparagraf-1-ledd-1">Mattilsynet fører tilsyn og fatter vedtak for å gjennomføre bestemmelsene gitt i og i medhold av denne forskriften. Tilsynet skal skje i henhold til vedlegg 15.</article></article> <article class="defaultP" margin-top="true">§ 31 andre ledd oppheves.</article> <article class="defaultP" margin-top="true">§ 31 tredje ledd blir nytt andre ledd og skal lyde:</article><article class="legalP" id="kapittel-1-ledd-5">Tilsynet skal skje ved gjennomgang og revisjon av virksomhetens egenkontroll/internkontroll. Tilsynet skal også skje i form av stikkprøvekontroller og ellers i tråd med prinsippene nedfelt i direktiv 95/53/EF, med senere endringer.</article> <article class="defaultP" margin-top="true">§ 33 første ledd skal lyde:</article><article class="legalP" id="kapittel-1-ledd-6">Virksomheter som omfattes av godkjennings-, registrerings- eller innmeldingsplikten i henhold til § 4, § 5 og § 6 skal innføre og utøve egenkontroll/internkontroll.</article> <article class="defaultP" margin-top="true">§ 33 andre ledd oppheves.</article> <article class="defaultP" margin-top="true">§ 33 tredje ledd blir nytt andre ledd.</article> <article class="defaultP" margin-top="true">§ 42 og § 43 skal lyde:</article><article class="futureLegalArticle" data-name="§42" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 42</span>. <span class="legalArticleTitle">Gebyr for tilsyn og kontroll</span></span><article class="legalP" id="kapittel-1-foreslåttparagraf-2-ledd-1">Importører og produsenter av fôr som skal omsettes skal betale gebyr til dekning av utgifter i forbindelse med tilsyn og kontroll av fôret.</article><article class="legalP" id="kapittel-1-foreslåttparagraf-2-ledd-2">For tilsyn og kontroll med fôr til landdyr skal det betales følgende gebyr:<p class="leddfortsettelse">Et fast årlig gebyr på kr 2000,-</p><p class="leddfortsettelse">Kr 8,00 pr. tonn produsert eller importert tørrfôr, så som fullfôr, konsentrater og fôrmidler til produksjonsdyr.</p><p class="leddfortsettelse">Kr 3,00 pr. tonn produsert eller importert våtfôr til pelsdyr.</p><p class="leddfortsettelse">Kr 3,00 pr. tonn produsert eller importert våtfôr til gris.</p><p class="leddfortsettelse">Kr 15,00 pr. tonn produsert eller importert tilskuddsfôr og premikser til produksjonsdyr.</p><p class="leddfortsettelse">Kr 10,00 pr. tonn produsert eller importert fôr til selskapsdyr.</p></article><article class="legalP" id="kapittel-1-foreslåttparagraf-2-ledd-3">For tilsyn og kontroll med fôr til fisk skal det betales følgende gebyr:<p class="leddfortsettelse">Kr 6,00 pr. tonn produsert eller importert fullfôr til fisk.</p></article><article class="legalP" id="kapittel-1-foreslåttparagraf-2-ledd-4">Mattilsynet står for innkreving av gebyrene. Ved for sen betaling skal det betales renter av gebyret tilsvarende forsinkelsesrente.</article></article><article class="futureLegalArticle" data-name="§43" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 43</span>. <span class="legalArticleTitle">Dispensasjon</span></span><article class="legalP" id="kapittel-1-foreslåttparagraf-3-ledd-1">Mattilsynet kan i særlige tilfelle dispensere fra bestemmelsene i denne forskriften forutsatt at det ikke vil stride mot Norges internasjonale forpliktelser herunder EØS-avtalen.</article></article> <article class="defaultP" margin-top="true">§ 44 oppheves.</article> <article class="defaultP" margin-top="true">Nåværende § 45 blir § 44 og skal lyde:</article><article class="futureLegalArticle" data-name="§44" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 44</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-4-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til matloven § 28.</article></article> <article class="defaultP" margin-top="true">Nåværende § 46 blir § 45.</article> <article class="defaultP" margin-top="true">Vedlegg 2 del B bokstav j skal lyde:<ul class="defaultList"><li data-li-identifier="j)" data-name="j)"><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">Innsamlede matrester fra privathusholdninger. Forbudet gjelder ikke omsetning og bruk av denne type fôr til rev. Matrester som brukes til rev må være behandlet i henhold til forskrift om varmebehandling som Mattilsynet forvalter.</article></article></li></ul></article> <article class="defaultP" margin-top="true">Vedlegg 5 del A pkt. 2.0 annet ledd skal lyde:</article><article class="legalP" id="kapittel-1-ledd-7">Bestemmelsene om varmebehandling ved minst 81 °C gjelder også fôrblandinger produsert av organiske produkter og restprodukter som ikke reguleres av andre forskrifter forvaltet av Mattilsynet.</article> <article class="defaultP" margin-top="true">Vedlegg 10 del A andre ledd skal lyde:</article><article class="legalP" id="kapittel-1-ledd-8">I virksomheter som produserer fôrvarer til fisk og andre akvatiske dyr skal det også tas ut prosess- og miljøprøver.</article> <article class="defaultP" margin-top="true">Vedlegg 10 del C andre ledd skal lyde:</article><article class="legalP" id="kapittel-1-ledd-9">Framgangsmåten ved uttak av prøver er beskrevet i «Instruks for fôrinspektører» og/eller i «Prøvetakingsinstruks for fôrvarer til fisk og andre akvatiske dyr».</article> <article class="defaultP" margin-top="true">Vedlegg 10 del D pkt. 1.0 andre ledd første punktum skal lyde:</article><article class="legalP" id="kapittel-1-ledd-10">Framgangsmåten for uttak av prøver fra uemballerte, emballerte og flytende/halvflytende fôrvarer og premikser som inngår med under 1% i fullfôr er spesifisert i «Instruks for fôrinspektører» og/eller i «Prøvetakingsinstruks for fôrvarer til fisk og andre akvatiske dyr».</article> <article class="defaultP" margin-top="true">Vedlegg 10 del E første ledd første punktum skal lyde:</article><article class="legalP" id="kapittel-1-ledd-11">Prosess- og miljøprøver er en del av etterkontrollen i virksomheter som produserer fôrvarer til fisk og andre akvatiske dyr.</article> <article class="defaultP" margin-top="true">Vedlegg 10 del F femte ledd skal lyde:</article><article class="legalP" id="kapittel-1-ledd-12">Originaldelen av rapporteringsskjemaet med vedlegg sendes separat til analyselaboratoriet for prøver av fôrvarer til landdyr. For fôrvarer til fisk eller andre akvatiske dyr skal følgebrev med vedlegg sendes til analyselaboratoriet sammen med prøven.</article> <article class="defaultP" margin-top="true">Vedlegg 14 del A pkt. 1.0 andre ledd første punktum skal lyde:</article><article class="legalP" id="kapittel-1-ledd-13">Innførsel av fiskemel og andre fôrmidler av animalsk opprinnelse reguleres av andre forskrifter med hjemmel i lov av 19. desember 2003 nr. 124 om matproduksjon og mattrygghet jf. forskrift om fiskemel, fiskeolje m.v.</article> <article class="defaultP" margin-top="true">Vedlegg 14 del C pkt. 3.0 tredje ledd andre punktum skal lyde:</article><article class="legalP" id="kapittel-1-ledd-14">Tilsynsmyndigheten kan gi pålegg om hyppigere uttak av prøver, eller de kan etter søknad gi unntak fra denne bestemmelsen.</article> <article class="defaultP" margin-top="true">Vedlegg 15 del A pkt. 1.1 første ledd skal lyde:</article><article class="legalP" id="kapittel-1-ledd-15">Mattilsynet fører tilsyn og fatter vedtak for å gjennomføre bestemmelsene gitt i og i medhold av denne forskriften.</article> <article class="defaultP" margin-top="true">Vedlegg 15 del A pkt. 1.1 andre ledd første punktum skal lyde:</article><article class="legalP" id="kapittel-1-ledd-16">Mattilsynet skal sørge for at omsetningen av fôrvarer ikke pålegges andre restriksjoner enn dem som er fastsatt i denne forskriften.</article> <article class="defaultP" margin-top="true">Vedlegg 15 del A pkt. 3.4 første ledd skal lyde:</article><article class="legalP" id="kapittel-1-ledd-17">Tilsynsmyndigheten kan, uten å forskjellsbehandle, foreta stikkprøvekontroll på bestemmelsesstedet for å kontrollere om produktene som kommer fra et annet EØS-land er i samsvar med matloven og forskrift om fôrvarer.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-01-09-199/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks. Samtidig oppheves forskrift av 29. juni 1989 nr. 524 om avgift for kontroll av fôr til fisk.</article></section></main></body></html>