<!DOCTYPE html><html lang="no"><head><title>Forskrift om endring i forskrift om særavgifter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-06-25-1040</dd><dt class="dokid">DokumentID</dt><dd class="dokid">LTI/forskrift/2004-06-25-1040</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 10 s 1537</dd><dt class="dateInForce">I kraft fra</dt><dd class="dateInForce">2004-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-12-11-1451</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-11</li><li>lov/1954-06-04-2</li></ul></dd><dt class="dateOfPublication">Kunngjort</dt><dd class="dateOfPublication">2004-07-02</dd><dt class="journalNumber">Journalnummer</dt><dd class="journalNumber">2004-0933</dd><dt class="titleShort">Korttittel</dt><dd class="titleShort">Endr. i forskrift om særavgifter</dd><dt class="title">Tittel</dt><dd class="title">Forskrift om endring i forskrift om særavgifter.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 25. juni 2004 med hjemmel i lov 19. mai 1933 nr. 11 om særavgifter, lov 4. juni 1954 nr. 2 om sprit, brennevin, vin og isopropanol til teknisk og vitenskapelig bruk m.v. og Stortingets avgiftsvedtak.</dd><dt class="refid">RefID</dt><dd class="refid">forskrift/2004-06-25-1040</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om særavgifter.<ul class="tocSubUl"><li>I<ul class="tocSubUl"><li>§ 3-12-1. Saklig virkeområde</li><li>§ 3-12-2. Når avgiftsplikten oppstår</li><li>§ 3-12-4. Redusert sats for industri, bergverk, arbeidsmarkedsbedrifter som utøver industriproduksjon og fjernvarmeprodusenter utenfor tiltakssonen</li><li>§ 3-12-5. Redusert sats for fjernvarmeprodusenter</li><li>§ 3-12-6. Avgrensning mot administrasjonsbygg</li><li>§ 3-12-7. Gjennomføring</li><li>§ 3-12-8. Dokumentasjon</li><li>§ 3-12-9. Avgiftsfritak for kraft produsert i energigjenvinningsanlegg, og mikrokraftverk</li><li>§ 3-12-10. Avgiftsfritak for kraft som leveres til bestemte formål</li><li>§ 3-12-11. Avgiftsfritak for deltakere i godkjent energieffektiviseringsprogram</li><li>§ 3-12-12. Avgiftsfritak for kraft som brukes i veksthusnæringen</li><li>§ 3-12-13. Avgiftsfritak for leveringer av elektrisk kraft i tiltakssonen</li><li>§ 3-12-14. Gjennomføring av fritaket</li><li>§ 3-12-15. Dokumentasjon</li><li>§ 3-13-1. Saklig virkeområde</li><li>§ 3-13-2. Når avgiftsplikten oppstår</li><li>§ 3-13-3. Definisjoner</li><li>§ 3-13-4. Avgiftsgrunnlag og -beregning</li><li>§ 3-13-5. Saklig virkeområde</li><li>§ 3-13-6. Når avgiftsplikten oppstår</li><li>§ 3-13-7. Definisjoner</li><li>§ 3-13-8. Avgiftsgrunnlag og -beregning</li><li>§ 3-13-9. Målekrav</li><li>§ 5-10. Avgift på sluttbehandling av avfall – kontroll</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-06-25-1040" id="dokument"><h1>Forskrift om endring i forskrift om særavgifter.</h1><section class="section" data-name="kapI" id="kapittel-1" data-lovdata-URL="LTI/forskrift/2004-06-25-1040/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 11. desember 2001 nr. 1451 om særavgifter gjøres følgende endringer:</article> <article class="defaultP" margin-top="true">§ 2-1 fjerde ledd skal lyde:</article><article class="numberedLegalP" data-numerator="4" id="kapittel-1-nummer-1">(4) For avgift på teknisk sprit, forbruksavgift på elektrisk kraft og avgift på sluttbehandling av avfall, oppstår avgiftsplikten etter bestemmelsene i henholdsvis § 3-3-2, § 3-12-2, § 3-13-2 og § 3-13-6.</article> <article class="defaultP" margin-top="true">§ 3-5-3 første ledd skal lyde:</article><article class="legalP" id="kapittel-1-ledd-2">For inneremballasje som inngår i et retursystem reduseres miljøavgiften med den returandel som er fastsatt i medhold av forskrift 1. juni 2004 nr. 930 om gjenvinning og behandling av avfall (avfallsforskriften).</article> <article class="defaultP" margin-top="true">§ 3-8-1 første ledd bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">hydrauliske oljer som hører under tolltariffens varenummer 27.10.1999 og 38.19.0000.</article></article></li></ul></article> <article class="defaultP" margin-top="true">§ 3-12-1 og § 3-12-2 skal lyde:</article><article class="futureLegalArticle" data-name="§3-12-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-12-1</span>. <span class="legalArticleTitle">Saklig virkeområde</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Avgiftsplikten omfatter forbruk av elektrisk kraft.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Avgiftsplikten etter første ledd omfatter også elektrisk kraft som leveres uten vederlag eller uttas til eget avgiftspliktig forbruk hos nettselskap, transportør eller produsent.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Forbruk som har direkte sammenheng med kraftproduksjon og fordeling omfattes ikke av avgiftsplikten.</article></article><article class="futureLegalArticle" data-name="§3-12-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-12-2</span>. <span class="legalArticleTitle">Når avgiftsplikten oppstår</span></span><article class="legalP" id="kapittel-1-foreslåttparagraf-2-ledd-1">Avgiftsplikten oppstår ved levering av elektrisk kraft til forbruker og ved uttak til eget bruk hos nettselskap, transportør eller produsent.</article></article> <article class="defaultP" margin-top="true">§ 3-12-4 til § 3-12-15 skal lyde:</article><article class="futureLegalArticle" data-name="§3-12-4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-12-4</span>. <span class="legalArticleTitle">Redusert sats for industri, bergverk, arbeidsmarkedsbedrifter som utøver industriproduksjon og fjernvarmeprodusenter utenfor tiltakssonen</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Ved levering av elektrisk kraft til industri, bergverk, arbeidsmarkedsbedrifter som utøver industriproduksjon og fjernvarmeprodusenter skal det betales redusert sats.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Den reduserte satsen gjelder elektrisk kraft som benyttes av bedriften selv, innenfor de deler av bedriften som er registrert under følgende næringshovedområder eller -grupper:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-nummer-2-punkt-1"><article class="legalP" id="kapittel-1-foreslåttparagraf-3-nummer-2-punkt-1-ledd-1">foretak innenfor Statistisk sentralbyrås næringshovedområde C Bergverksdrift og utvinning,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-nummer-2-punkt-2"><article class="legalP" id="kapittel-1-foreslåttparagraf-3-nummer-2-punkt-2-ledd-1">foretak innenfor Statistisk sentralbyrås næringshovedområde D Industri,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-nummer-2-punkt-3"><article class="legalP" id="kapittel-1-foreslåttparagraf-3-nummer-2-punkt-3-ledd-1">arbeidsmarkedsbedrifter innenfor Statistisk sentralbyrås næringsgruppe 85.3 Sosial- og omsorgstjenester, dersom utøvelsen av virksomheten etter sin art tilsvarer virksomhet som faller innenfor næringshovedområde C eller D,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-3-nummer-2-punkt-4"><article class="legalP" id="kapittel-1-foreslåttparagraf-3-nummer-2-punkt-4-ledd-1">fjernvarmeprodusenter innenfor Statistisk sentralbyrås næringsgruppe 40.3.</article></article></li></ul></article></article><article class="futureLegalArticle" data-name="§3-12-5" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 3-12-5</span>. <span class="legalArticleTitle">Redusert sats for fjernvarmeprodusenter</span></span><article class="legalP" id="kapittel-1-foreslåttparagraf-4-ledd-1">Fjernvarmeprodusenter innenfor Statistisk sentralbyrås næringsgruppe 40.3. skal betale redusert sats dersom bedriften, med unntak av en oppbyggingsperiode på inntil tre år, bruker minst 50 pst. avfall, bioenergi, spillvarme og/eller varmepumper som energikilde og bedriften leverer fjernvarme til forbrukere utenfor egen næringsvirksomhet.</article></article><article class="futureLegalArticle" data-name="§3-12-6" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 3-12-6</span>. <span class="legalArticleTitle">Avgrensning mot administrasjonsbygg</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Adgangen til å motta elektrisk kraft med redusert/fritak fra avgift omfatter ikke leveranser til administrasjonsbygg. Som administrasjonsbygg anses bygg hvor arealet knyttet til administrasjon utgjør 80 pst. eller mer av byggets totale areal. Det skal betales full avgift av all kraft levert til slike bygg.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) For foretak som har montert egne målere for kraft levert til administrasjonsbygg, skal faktisk forbruk legges til grunn ved fastsettelse av avgiftsgrunnlaget. Foretak uten slike målere skal opplyse nettselskapet om hvor stor andel av den leverte kraften som er avgiftspliktig.</article></article><article class="futureLegalArticle" data-name="§3-12-7" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 3-12-7</span>. <span class="legalArticleTitle">Gjennomføring</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) Leveranser av kraft levert til foretak som nevnt i § 3-12-4 gjennomføres ved at nettselskapet leverer kraft med fakturering av redusert avgiftssats. For statskraftkontrakter hvor kraftprisen er avtalt inkludert avgift («1976-kontrakter» og «2 TWh-kontrakter») leveres kraft uten fakturering av avgift. Prisen reduseres med det beløp som tilsvarer el-avgiftssatsen for 1992 (4,15 øre pr. kWh) prisjustert for senere år.</article><article class="numberedLegalP" data-numerator="2" id="kapittel-1-foreslåttparagraf-6-nummer-2">(2) Dersom det for ett abonnement leveres kraft til formål som dels faller innenfor og dels utenfor avgiftssatsen, skal det foretas en fordeling av kraftforbruket.</article></article><article class="futureLegalArticle" data-name="§3-12-8" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 3-12-8</span>. <span class="legalArticleTitle">Dokumentasjon</span></span><article class="legalP" id="kapittel-1-foreslåttparagraf-7-ledd-1">Foretak med rett til å få kraft levert med redusert avgiftssats må legge frem følgende dokumentasjon for nettselskapet:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-7-ledd-1-punkt-1"><article class="legalP" id="kapittel-1-foreslåttparagraf-7-ledd-1-punkt-1-ledd-1">bekreftelse på næringshovedområde fra Statistisk sentralbyrå, med mindre direktoratet bestemmer noe annet.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-7-ledd-1-punkt-2"><article class="legalP" id="kapittel-1-foreslåttparagraf-7-ledd-1-punkt-2-ledd-1">fjernvarmeprodusenter må også legge frem dokumentasjon på bruk av energikilde ved kopi av innvilget støtte til fjernvarmeanlegg eller annen lignende dokumentasjon. Fjernvarmeprodusenter under oppbygging må dokumentere dette ved for eksempel uttalelse fra Norges vassdrags- og energidirektorat eller Enova SF.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-7-ledd-1-punkt-3"><article class="legalP" id="kapittel-1-foreslåttparagraf-7-ledd-1-punkt-3-ledd-1">for arbeidsmarkedsbedrifter kan direktoratet fastsette krav om fremleggelse av tilleggsdokumentasjon for type produksjon.</article></article></li></ul></article></article><article class="futureLegalArticle" data-name="§3-12-9" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 3-12-9</span>. <span class="legalArticleTitle">Avgiftsfritak for kraft produsert i energigjenvinningsanlegg, og mikrokraftverk</span></span><article class="legalP" id="kapittel-1-foreslåttparagraf-8-ledd-1">Elektrisk kraft som leveres direkte til sluttbruker og er produsert ved energigjenvinningsanlegg eller er produsert i aggregat med generator som har merkeytelse mindre enn 100 kVA (mikrokraftverk) er fritatt for avgift.</article></article><article class="futureLegalArticle" data-name="§3-12-10" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 3-12-10</span>. <span class="legalArticleTitle">Avgiftsfritak for kraft som leveres til bestemte formål</span></span><article class="legalP" id="kapittel-1-foreslåttparagraf-9-ledd-1">Elektrisk kraft som leveres til bruk ved kjemisk reduksjon eller i elektrolyse, metallurgiske og mineralogiske prosesser er fritatt for avgift.</article></article><article class="futureLegalArticle" data-name="§3-12-11" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 3-12-11</span>. <span class="legalArticleTitle">Avgiftsfritak for deltakere i godkjent energieffektiviseringsprogram</span></span><article class="numberedLegalP" data-numerator="1" id="kapittel-1-foreslåttparagraf-10-nummer-1">(1) Elektrisk kraft som leveres energiintensive foretak i treforedlingsindustrien som deltar i godkjent energieffektiviseringsprogram er fritatt for avgift.</article><article class="numberedLegalP" data-numerator="2" id="kapittel-1-foreslåttparagraf-10-nummer-2">(2) Adgangen til å motta elektrisk kraft uten avgift omfatter ikke leveranser til administrasjonsbygg. § 3-12-6 gjelder tilsvarende.</article></article><article class="futureLegalArticle" data-name="§3-12-12" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 3-12-12</span>. <span class="legalArticleTitle">Avgiftsfritak for kraft som brukes i veksthusnæringen</span></span><article class="legalP" id="kapittel-1-foreslåttparagraf-11-ledd-1">Elektrisk kraft som leveres til bruk i foretak som har veksthus med elektrisk varmeanlegg er fritatt for avgift.</article></article><article class="futureLegalArticle" data-name="§3-12-13" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 3-12-13</span>. <span class="legalArticleTitle">Avgiftsfritak for leveringer av elektrisk kraft i tiltakssonen</span></span><article class="numberedLegalP" data-numerator="1" id="kapittel-1-foreslåttparagraf-12-nummer-1">(1) Elektrisk kraft som leveres husholdninger og offentlig forvaltning i Finnmark og følgende kommuner i Nord-Troms: Karlsøy, Kvænangen, Kåfjord, Lyngen, Nordreisa, Skjervøy og Storfjord (tiltakssonen) er fritatt for avgift.</article><article class="numberedLegalP" data-numerator="2" id="kapittel-1-foreslåttparagraf-12-nummer-2">(2) Elektrisk kraft som leveres foretak i tiltakssonen er fritatt for avgift, såfremt fritaket sammen med fritaket for arbeidsgiveravgift fastsatt i Stortingets vedtak om avgifter mv. til folketrygden ikke overstiger 270.000 kroner. For leveranser som ikke omfattes av fritaket skal det betales redusert sats.</article></article><article class="futureLegalArticle" data-name="§3-12-14" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 3-12-14</span>. <span class="legalArticleTitle">Gjennomføring av fritaket</span></span><article class="numberedLegalP" data-numerator="1" id="kapittel-1-foreslåttparagraf-13-nummer-1">(1) Fritaket for leveranser av kraft levert til foretak gjennomføres ved at nettselskapet etter mottatt dokumentasjon leverer kraft uten fakturering av avgift.</article><article class="numberedLegalP" data-numerator="2" id="kapittel-1-foreslåttparagraf-13-nummer-2">(2) Dersom det for ett abonnement leveres kraft til formål som dels faller innenfor og dels utenfor avgiftsfritaket, skal det foretas en fordeling av kraftforbruket.</article></article><article class="futureLegalArticle" data-name="§3-12-15" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 3-12-15</span>. <span class="legalArticleTitle">Dokumentasjon</span></span><article class="legalP" id="kapittel-1-foreslåttparagraf-14-ledd-1">Fritaksberettigede abonnenter må fremlegge følgende dokumentasjon for nettselskapet:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-14-ledd-1-punkt-1"><article class="legalP" id="kapittel-1-foreslåttparagraf-14-ledd-1-punkt-1-ledd-1">foretak som bruker elektrisk kraft til kjemisk reduksjon eller i elektrolyse, metallurgiske og mineralogiske prosesser må legge frem egenerklæring knyttet til faktisk bruk,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-14-ledd-1-punkt-2"><article class="legalP" id="kapittel-1-foreslåttparagraf-14-ledd-1-punkt-2-ledd-1">foretak som deltar i godkjent energieffektiviseringsprogram må fremlegge bekreftelse på deltakelse fra NVE,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-14-ledd-1-punkt-3"><article class="legalP" id="kapittel-1-foreslåttparagraf-14-ledd-1-punkt-3-ledd-1">foretak i tiltakssonen skal fremlegge erklæring på fastsatt skjema, hvor det fremkommer at fritaket for arbeidsgiveravgift og fritaket fra avgift på elektrisk kraft samlet ikke overstiger 270.000 kroner,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-14-ledd-1-punkt-4"><article class="legalP" id="kapittel-1-foreslåttparagraf-14-ledd-1-punkt-4-ledd-1">foretak i veksthusnæringen må legge frem bekreftelse fra fylkeslandbrukskontoret eller landbrukskontoret om at de har veksthus med elektrisk varmeanlegg.</article></article></li></ul></article></article> <article class="defaultP" margin-top="true">Følgende settes inn etter overskriften «Kap. 3-13 Avgift på sluttbehandling av avfall»:</article><span class="futuretitle" id="kapittel-1-foreslåttittel-1">I. Deponi</span> <article class="defaultP" margin-top="true">§ 3-13-1, § 3-13-2, § 3-13-3 og § 3-13-4 skal lyde:</article><article class="futureLegalArticle" data-name="§3-13-1" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 3-13-1</span>. <span class="legalArticleTitle">Saklig virkeområde</span></span><article class="numberedLegalP" data-numerator="1" id="kapittel-1-foreslåttparagraf-15-nummer-1">(1) Avgiftsplikten omfatter avfall innlevert til sluttbehandling ved deponi.</article><article class="numberedLegalP" data-numerator="2" id="kapittel-1-foreslåttparagraf-15-nummer-2">(2) Ikke-forurensede jordmasser mv. til endelig avslutning av deponi omfattes ikke av avgiftsplikten. Det samme gjelder ikke-forurensede masser som er nødvendig til jevnlig tildekking i tråd med retningslinjer gitt av forurensningsmyndighetene.</article><article class="numberedLegalP" data-numerator="3" id="kapittel-1-foreslåttparagraf-15-nummer-3">(3) Materiale som ikke inneholder organisk karbon (uorganisk materiale) og som legges på et særskilt avgrenset område, omfattes ikke av avgiftsplikten. Tollvesenet kan i konkrete enkelttilfeller og etter innhentet uttalelse fra forurensningsmyndigheten, samtykke i at det samme skal gjelde materiale som kun inneholder mindre mengder organisk karbon.</article><article class="numberedLegalP" data-numerator="4" id="kapittel-1-foreslåttparagraf-15-nummer-4">(4) Jord- og løsmasser som ble forurenset før 1. januar 1999 omfattes ikke av avgiftsplikten. For avfall fra nedlagt deponi er det et vilkår for fritak at deponiet ble avsluttet før 1. januar 1999.</article></article><article class="futureLegalArticle" data-name="§3-13-2" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 3-13-2</span>. <span class="legalArticleTitle">Når avgiftsplikten oppstår</span></span><article class="legalP" id="kapittel-1-foreslåttparagraf-16-ledd-1">Avgiftsplikten oppstår ved innlevering av avfall til sluttbehandling ved deponi.</article></article><article class="futureLegalArticle" data-name="§3-13-3" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 3-13-3</span>. <span class="legalArticleTitle">Definisjoner</span></span><article class="numberedLegalP" data-numerator="1" id="kapittel-1-foreslåttparagraf-17-nummer-1">(1) Med avfall mens avfall etter lov 13. mars 1981 nr. 6 om vern mot forurensninger og avfall § 27.</article><article class="numberedLegalP" data-numerator="2" id="kapittel-1-foreslåttparagraf-17-nummer-2">(2) Med deponi menes et permanent disponeringssted for avfall ved deponering av avfallet på eller under bakken.</article><article class="numberedLegalP" data-numerator="3" id="kapittel-1-foreslåttparagraf-17-nummer-3">(3) Med ikke-forurensede masser menes masser som både bruks- og forurensningsmessig kan sammenlignes med naturlige (jomfruelige) jord- og løsmasser.</article></article><article class="futureLegalArticle" data-name="§3-13-4" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 3-13-4</span>. <span class="legalArticleTitle">Avgiftsgrunnlag og -beregning</span></span><article class="numberedLegalP" data-numerator="1" id="kapittel-1-foreslåttparagraf-18-nummer-1">(1) Avgiften beregnes på grunnlag av mengde avfall målt i tonn.</article><article class="numberedLegalP" data-numerator="2" id="kapittel-1-foreslåttparagraf-18-nummer-2">(2) Deponi som tilfredsstiller kravene til dobbelt bunn- og sidetetting i forskrift 21. mars 2002 nr. 375 om deponering av avfall eller som etter en risikovurdering har fått lempet på disse kravene av forurensningsmyndigheten, kan benytte redusert avgiftssats.</article><article class="numberedLegalP" data-numerator="3" id="kapittel-1-foreslåttparagraf-18-nummer-3">(3) For deponi som ikke har installert vekt, beregnes avgiften på grunnlag av et maksimumsanslag for mottak av avfall pr. år. Maksimumsanslaget baseres på den mengden avfall deponiet har tillatelse fra forurensningsmyndigheten til å deponere. Mangler tillatelsen maksimumsanslag, fastsetter tollvesenet anslaget etter innhentet uttalelse fra forurensningsmyndigheten. Fastsatt maksimumsanslag skal baseres på en vurdering av årlige innleverte mengder avgiftspliktig avfall. Avgiftsgrunnlaget pr. måned utgjør 1/12 av maksimumsanslaget. Dersom anslaget er oppgitt i volum (m<sup>3</sup> ), regnes dette om til vekt (tonn) ved at volumet multipliseres med en faktor på 0,5.</article><article class="numberedLegalP" data-numerator="4" id="kapittel-1-foreslåttparagraf-18-nummer-4">(4) For avfall levert direkte på avfallsplassen av private husholdninger som har betalt en enhetspris ved leveringen, beregnes avgiften av den vekt enhetsprisen er basert på. Dersom deponiet ikke tar betalt for slike leveringer, fastsettes avfallets vekt til 0,1 tonn pr. levering.</article><article class="numberedLegalP" data-numerator="5" id="kapittel-1-foreslåttparagraf-18-nummer-5">(5) Påløpt avgift på avfall som tas ut fra registrert virksomhets deponi til ombruk, gjenvinning, sortering for gjenvinning eller overføres til annen registrert virksomhets deponi eller forbrenningsanlegg, føres til fradrag i virksomhetens avgiftsoppgave. Dersom mengde uttatt avfall overstiger mengden avgiftspliktig avfall som er innlevert i samme periode, føres overskytende til fradrag i avgiftsoppgaven for neste periode.</article></article> <article class="defaultP" margin-top="true">Følgende inntas foran § 3-13-5:</article><span class="futuretitle" id="kapittel-1-foreslåttittel-2">II. Forbrenningsanlegg</span> <article class="defaultP" margin-top="true">§ 3-13-5 og nye § 3-13-6, § 3-13-7, § 3-13-8 og § 3-13-9 skal lyde:</article><article class="futureLegalArticle" data-name="§3-13-5" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 3-13-5</span>. <span class="legalArticleTitle">Saklig virkeområde</span></span><article class="numberedLegalP" data-numerator="1" id="kapittel-1-foreslåttparagraf-19-nummer-1">(1) Avgiftsplikten omfatter utslipp til luft av støv, gassene HF (hydrogenfluorid), HCl (hydrogenklorid), NO<sub>x</sub> (nitrogenoksider) og SO<sub>2</sub> (svoveldioksid), dioksiner, tungmetallene Hg (kvikksølv), Cd (kadmium), Pb (bly), Cr (krom), Cu (kobber), Mn (mangan), As (arsen), Ni (nikkel) samt CO<sub>2</sub> (karbondioksid), ved forbrenning av avfall innlevert til sluttbehandling ved forbrenningsanlegg.</article><article class="numberedLegalP" data-numerator="2" id="kapittel-1-foreslåttparagraf-19-nummer-2">(2) Energianlegg i industrien som kun benytter avfallsbaserte brensler i produksjonen, anses som gjenvinningsanlegg og omfattes ikke av avgiftsplikten.</article><article class="numberedLegalP" data-numerator="3" id="kapittel-1-foreslåttparagraf-19-nummer-3">(3) Anlegg som ikke brenner avfall som inneholder fossilt materiale skal ikke betale avgift for utslipp av CO<sub>2</sub> . Avfallsfraksjonene til forbrenning skal være positivt utsortert, og det må dokumenteres at avfallet ikke inneholder fossilt materiale.</article></article><article class="futureLegalArticle" data-name="§3-13-6" id="kapittel-1-foreslåttparagraf-20"><span class="futureLegalArticleHeader"><span class="legalArticleValue">§ 3-13-6</span>. <span class="legalArticleTitle">Når avgiftsplikten oppstår</span></span><article class="legalP" id="kapittel-1-foreslåttparagraf-20-ledd-1">Avgiftsplikten oppstår ved utslipp til luft av avgiftspliktige stoffer fra forbrenning av avfall. For CO<sub>2</sub> oppstår avgiftsplikten ved innlevering av avfall til forbrenning.</article></article><article class="futureLegalArticle" data-name="§3-13-7" id="kapittel-1-foreslåttparagraf-21"><span class="futureLegalArticleHeader"><span class="legalArticleValue">§ 3-13-7</span>. <span class="legalArticleTitle">Definisjoner</span></span><article class="numberedLegalP" data-numerator="1" id="kapittel-1-foreslåttparagraf-21-nummer-1">(1) Med avfall menes avfall etter lov 13. mars 1981 nr. 6 om vern mot forurensninger og avfall § 27.</article><article class="numberedLegalP" data-numerator="2" id="kapittel-1-foreslåttparagraf-21-nummer-2">(2) Med energianlegg i industrien menes energianlegg som enten er integrert i industrivirksomhet eller som leverer over 95 prosent av den produserte energi til industriproduksjon. Med industriproduksjon menes ikke produksjon av fjernvarme eller elektrisitet.</article><article class="numberedLegalP" data-numerator="3" id="kapittel-1-foreslåttparagraf-21-nummer-3">(3) Med avfallsbaserte brensler menes et lagringsstabilt brensel med en brennverdi på minst 15 MJ/kg som er produsert av avfall i henhold til særskilte spesifikasjoner, og som kan konkurrere med andre energibærere i et reelt marked.</article><article class="numberedLegalP" data-numerator="4" id="kapittel-1-foreslåttparagraf-21-nummer-4">(4) Med fossilt materiale menes ikke-fornybare organiske råstoffer.</article><article class="numberedLegalP" data-numerator="5" id="kapittel-1-foreslåttparagraf-21-nummer-5">(5) Med konsentrasjon menes her en bestemt vekt avgiftspliktig stoff per et bestemt volum røykgass.</article><article class="numberedLegalP" data-numerator="6" id="kapittel-1-foreslåttparagraf-21-nummer-6">(6) Med deteksjonsgrense menes påvisningsgrense, det vil si den laveste mengde eller verdi som den aktuelle måle- eller analysemetoden kan påvise.</article><article class="numberedLegalP" data-numerator="7" id="kapittel-1-foreslåttparagraf-21-nummer-7">(7) Med ordinær drift menes enhver driftsprosess ved et forbrenningsanlegg, inkludert innkjøring av anlegget, der forbrenning av avfall inngår. Et nytt anlegg anses satt i ordinær drift fra tidspunktet for første forbrenning av avfall.</article></article><article class="futureLegalArticle" data-name="§3-13-8" id="kapittel-1-foreslåttparagraf-22"><span class="futureLegalArticleHeader"><span class="legalArticleValue">§ 3-13-8</span>. <span class="legalArticleTitle">Avgiftsgrunnlag og -beregning</span></span><article class="numberedLegalP" data-numerator="1" id="kapittel-1-foreslåttparagraf-22-nummer-1">(1) Grunnlaget for avgiften er faktisk utslipp til luft av de avgiftspliktige stoffene målt i gram mens anlegget er i ordinær drift. Utslipp av CO<sub>2</sub> fastsettes likevel på grunnlag av innlevert mengde avfall målt i tonn.</article><article class="numberedLegalP" data-numerator="2" id="kapittel-1-foreslåttparagraf-22-nummer-2">(2) Ved kontinuerlig måling av utslippet fastsettes konsentrasjonen av de avgiftspliktige stoffene med en døgnmiddelverdi for hvert av døgnene i avgiftsperioden. For å oppnå gyldig døgnmiddelverdi kan ikke mer enn to times-, fem halvtimes- eller femten timinuttersmiddelverdier per døgn forkastes på grunn av svikt ved eller vedlikehold av det kontinuerlige måleutstyret. Kan det for ett eller flere døgn ikke fastsettes en gyldig døgnmiddelverdi erstattes hver av disse med gjennomsnittet av de gyldige døgnmiddelverdiene i perioden. Kan det ikke fastsettes gyldig døgnmiddelverdi for minst 14 døgn i avgiftsperioden benyttes gjennomsnittsverdien fra forrige avgiftsperiode.</article><article class="numberedLegalP" data-numerator="3" id="kapittel-1-foreslåttparagraf-22-nummer-3">(3) Fastsettes konsentrasjonen ved hjelp av manuelle målinger eller analyser foretas disse hver sjette måned av uavhengig tredje part. Den målte konsentrasjonen benyttes ved beregning av avgift fra og med måneden etter at målingen eller analysen er foretatt. Dersom konsentrasjonen av andre avgiftspliktige stoffer enn dioksiner og tungmetallene Hg, Cd, Pb, Cr, Cu, Mn, As og Ni fastsettes ved hjelp av slike målinger eller analyser, skal den målte konsentrasjonen multipliseres med 1,10 ved beregning av avgift.</article><article class="numberedLegalP" data-numerator="4" id="kapittel-1-foreslåttparagraf-22-nummer-4">(4) Dersom konsentrasjonen av et avgiftspliktig stoff ikke kan fastsettes fordi den ligger under deteksjonsgrensen for den aktuelle måle- eller analysemetoden, settes konsentrasjonen lik denne deteksjonsgrensen. Tredje ledd siste punktum gjelder tilsvarende.</article><article class="numberedLegalP" data-numerator="5" id="kapittel-1-foreslåttparagraf-22-nummer-5">(5) Røykgassmengden som benyttes ved beregningen av faktisk utslipp av et avgiftspliktig stoff i avgiftsperioden kan fastsettes ved hjelp av kontinuerlig målinger. Anlegg som ikke foretar slike målinger skal benytte en røykgassmengde på 7,5 Nm<sup>3</sup> (tørr gass og 11 volumprosent O<sub>2</sub> ) per kg innlevert avfall i perioden. Anlegg som foretar kontinuerlig måling men som i perioden har hatt avbrudd i målingen av røykgassmengden, skal benytte den mengde som er høyest av målt mengde og mengde fastsatt etter andre punktum.</article><article class="numberedLegalP" data-numerator="6" id="kapittel-1-foreslåttparagraf-22-nummer-6">(6) Anleggene må kunne dokumentere at konsentrasjonen som er benyttet ved utslippsberegningen, bygger på samme volumstørrelse som røykgassmengden etter femte ledd.</article><article class="numberedLegalP" data-numerator="7" id="kapittel-1-foreslåttparagraf-22-nummer-7">(7) Dersom avgiftsgrunnlaget ikke kan anses for å være beregnet på representativ måte kan tollvesenet fravike beregningen. Tollvesenet fastsetter i disse tilfellene avgiftsgrunnlaget til det som anses som mest sannsynlig. Tredje ledd siste punktum gjelder tilsvarende.</article></article><article class="futureLegalArticle" data-name="§3-13-9" id="kapittel-1-foreslåttparagraf-23"><span class="futureLegalArticleHeader"><span class="legalArticleValue">§ 3-13-9</span>. <span class="legalArticleTitle">Målekrav</span></span><article class="numberedLegalP" data-numerator="1" id="kapittel-1-foreslåttparagraf-23-nummer-1">(1) De manuell målingene skal foretas under ordinære og representative driftsforhold. Prøvetaking og analyse skal utføres etter Norsk Standard (NS). Det samme gjelder for kalibrering av måleutstyr. Dersom NS ikke finnes kan annen internasjonal standard benyttes.</article><article class="numberedLegalP" data-numerator="2" id="kapittel-1-foreslåttparagraf-23-nummer-2">(2) Den som foretar manuelle målinger og analyser skal om mulig være akkreditert. Tollvesenet skal varsles minst fem virkedager før gjennomføringen av målingene.</article></article> <article class="defaultP" margin-top="true">§ 3-18-1 fjerde ledd skal lyde:</article><article class="numberedLegalP" data-numerator="4" id="kapittel-1-nummer-2">(4) Avgiftsplikten omfatter ikke gjenvinning av HFK og PFK.</article> <article class="defaultP" margin-top="true">§ 3-18-1 femte ledd oppheves.</article> <article class="defaultP" margin-top="true">§ 5-1 første ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-2-punkt-1"><article class="legalP" id="kapittel-1-nummer-2-punkt-1-ledd-1">produsenter av avgiftspliktige varer, med unntak av mikrokraftverk og energigjenvinningsanlegg som leverer elektrisk kraft direkte til sluttbruker.</article></article></li></ul></article> <article class="defaultP" margin-top="true">§ 5-1 første ledd bokstav e oppheves.</article> <article class="defaultP" margin-top="true">§ 5-1 første ledd nåværende bokstav f blir bokstav e.</article> <article class="defaultP" margin-top="true">§ 5-10 skal lyde:</article><article class="futureLegalArticle" data-name="§5-10" id="kapittel-1-foreslåttparagraf-24"><span class="futureLegalArticleHeader"><span class="legalArticleValue">§ 5-10</span>. <span class="legalArticleTitle">Avgift på sluttbehandling av avfall – kontroll</span></span><article class="legalP" id="kapittel-1-foreslåttparagraf-24-ledd-1">Tollvesenet kan foreta kontroll og undersøkelser av lokaler og regnskapsmateriale, herunder prøve- og analysemateriale, hos enhver som er tilknyttet innsamling, levering, oppbevaring, sortering og sluttbehandling av avfall, også avfall som ikke er avgiftspliktig.</article></article> <article class="defaultP" margin-top="true">§ 6-9 annet ledd skal lyde:</article><article class="numberedLegalP" data-numerator="2" id="kapittel-1-nummer-3">(2) Ved levering av elektrisk kraft etter § 3-12-4, § 3-12-9, § 3-12-10, § 3-12-11, § 3-12-13 og mineralolje og smøreolje etter § 4-4-1 til § 4-4-3, er det mottaker som er ansvarlig for innbetaling av avgiften dersom vedkommende ikke oppfyller vilkårene for avgiftsfritak. I den utstrekning leverandøren visste eller burde ha visst at kravene for fritak ikke var oppfylt, kan krav rettes mot denne.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-06-25-1040/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft fra 1. juli 2004.</article></section></main></body></html>