<!DOCTYPE html><html lang="no"><head><title>Forskrift om endring i forskrift om legemidler (legemiddelforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-10-14-1335</dd><dt class="dokid">DokumentID</dt><dd class="dokid">LTI/forskrift/2004-10-14-1335</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 13 s 1920</dd><dt class="dateInForce">I kraft fra</dt><dd class="dateInForce">2004-10-14</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-12-22-1559</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-12-04-132/§5</li><li>lov/1992-12-04-132/§8</li></ul></dd><dt class="dateOfPublication">Kunngjort</dt><dd class="dateOfPublication">2004-10-15</dd><dt class="journalNumber">Journalnummer</dt><dd class="journalNumber">2004-1174</dd><dt class="titleShort">Korttittel</dt><dd class="titleShort">Endr. i legemiddelforskriften</dd><dt class="title">Tittel</dt><dd class="title">Forskrift om endring i forskrift om legemidler (legemiddelforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Helse- og omsorgsdepartementet 14. oktober 2004 med hjemmel i lov 4. desember 1992 nr. 132 om legemidler (legemiddelloven) § 5 og § 8 femte ledd.</dd><dt class="refid">RefID</dt><dd class="refid">forskrift/2004-10-14-1335</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om legemidler (legemiddelforskriften).<ul class="tocSubUl"><li>I<ul class="tocSubUl"><li>§ 7-2. Vedtak om markedsføringstillatelse</li><li>§ 7-3. Søknad om fornyelse og endring av markedsføringstillatelsen</li><li>§ 7-4. Vedtak om fornyelse, endring og tilbakekall</li><li>§ 10-2. Spesielle definisjoner</li><li>§ 10-3. Midlertidige sikkerhetstiltak</li><li>§ 10-4. Fullstendig søknad</li><li>§ 10-10. Frister og behandling av søknad om mindre endring</li><li>§ 10-11. Frister og behandling av søknad om større endring</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-10-14-1335" id="dokument"><h1>Forskrift om endring i forskrift om legemidler (legemiddelforskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2004-10-14-1335/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. desember 1999 nr. 1559 om legemidler (legemiddelforskriften) gjøres følgende endringer:</article> <article class="defaultP" margin-top="true">I forskriftens hjemmelsfelt skal EØS-henvisningene lyde:</article><article class="legalP" id="kapittel-1-ledd-2">Jf. EØS-avtalen vedlegg II kap. XIII nr. 8 (direktiv 93/41/EØF), nr. 9 (direktiv 89/105/EØF), nr. 15 (direktiv 91/356/EØF), nr. 15a (direktiv 91/412/EØF), nr. 15b (direktiv 92/25/EØF), nr. 15c (direktiv 92/26/EØF), nr. 15d (direktiv 92/27/EØF), nr. 15g (forordning (EØF) nr. 2309/93 endret ved forordning (EF) nr. 649/98), nr. 15h (forordning (EF) nr. 297/95 endret ved forordning (EF) nr. 2743/98 og forordning (EF) 494/2003), nr. 15i (forordning (EF) nr. 540/95), nr. 15j (forordning (EF) nr. 541/95 endret ved forordning (EF) nr. 1146/98), nr. 15k (forordning (EF) nr. 542/95 endret ved forordning (EF) nr. 1069/98) og nr. 151 (forordning (EF) nr. 2141/96), nr. 15m (forordning (EF) nr. 141/2000), nr. 15n (forordning (EF) nr. 847/2000), nr. 15p (direktiv 2001/82/EF), nr. 15q (direktiv 2001/83/EF endret ved direktiv 2001/63/EF), nr. 15r (forordning (EF) nr. 1084/2003) og nr. 15s (forordning (EF) nr. 1085/2003).</article> <article class="defaultP" margin-top="true">§ 4-5 annet ledd skal lyde:</article><article class="legalP" id="kapittel-1-ledd-3">Søknadens nærmere utforming og innhold skal være i samsvar med vedlegg I til direktiv 2001/83/EF, som endret ved direktiv 2001/63/EF, eller, hvis legemidlet er til dyr, vedlegg I til direktiv 2001/82/EF.</article> <article class="defaultP" margin-top="true">§ 5-6 første ledd skal lyde:</article><article class="legalP" id="kapittel-1-ledd-4">Er det ikke oppnådd enighet innen fristen som er gitt i § 5-4, oversendes saken til Komiteen for legemidler til mennesker (CPMP) eller Komiteen for legemidler til dyr (CVMP) for tvisteløsning etter prosedyren gitt for komiteenes behandling av uenighet landene i mellom, jf. direktiv 2001/83/EF art. 32, som endret ved direktiv 2003/63/EF, eller direktiv 2001/82/EF art. 36.</article> <article class="defaultP" margin-top="true">§ 5-8 skal lyde:</article><article class="legalP" id="kapittel-1-ledd-5">Når vedtak i tvisteløsningsprosedyre som nevnt i § 5-6 er truffet av EU-kommisjonen i samsvar med direktiv 2001/83/EF, som endret ved direktiv 2003/63/EF, eller direktiv 2001/82/EF, fatter Statens legemiddelverk tilsvarende vedtak innen 30 dager.</article> <article class="defaultP" margin-top="true">§ 6-6 første ledd skal lyde:</article><article class="legalP" id="kapittel-1-ledd-6">Dersom flere EØS-land har truffet ulike beslutninger om tillatelse, salgsstopp eller tilbaketrekking av et bestemt legemiddel, kan Statens legemiddelverk, søkeren eller innehaveren av markedsføringstillatelsen oversende saken til Komiteen for legemidler til mennesker (CPMP) eller Komiteen for legemidler til dyr (CVMP) for tvisteløsning etter prosedyren gitt for komiteenes behandling av uenighet landene i mellom, jf. direktiv 2001/83/EF art. 32, som endret ved direktiv 2003/63/EF, eller direktiv 2001/82/EF art. 36.</article> <article class="defaultP" margin-top="true">§ 7-1 første ledd skal lyde:</article><article class="legalP" id="kapittel-1-ledd-7">Legemidler som omfattes av forordning (EØF) nr. 2309/1993, vedleggets del A, som endret ved forordning (EF) nr. 649/98, kan bare få markedsføringstillatelse etter reglene i dette kapittel. Legemiddel som omfattes av vedleggets del B, kan få markedsføringstillatelse på samme måte.</article> <article class="defaultP" margin-top="true">§ 7-1 tredje ledd skal lyde:</article><article class="legalP" id="kapittel-1-ledd-8">EØS-avtalen vedlegg 2, kapittel XIII, nr. 15g (forordning (EØF) nr. 2309/1993 av 22. juli 1993, som endret ved forordning (EF) nr. 649/98) om fastsettelse av fremgangsmåter i Fellesskapet for godkjenning og overvåking av legemidler for mennesker og dyr og om opprettelse av et europeisk kontor for legemiddelvurdering, gjelder som forskrift med de tilpasninger som følger av vedlegg 2, protokoll 1 til avtalen og avtalen for øvrig.</article> <article class="defaultP" margin-top="true">§ 7-2, § 7-3 og § 7-4 skal lyde:</article><article class="futureLegalArticle" data-name="§7-2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7-2</span>. <span class="legalArticleTitle">Vedtak om markedsføringstillatelse</span></span><article class="legalP" id="kapittel-1-foreslåttparagraf-1-ledd-1">Når vedtak om markedsføringstillatelse for legemiddel som omfattes av § 7-1 første ledd fattes av EU-Kommisjonen i samsvar med forordning (EØF) nr. 2309/1993 som endret ved forordning (EF) nr. 649/98, treffer Statens legemiddelverk tilsvarende vedtak innen 30 dager.</article></article><article class="futureLegalArticle" data-name="§7-3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7-3</span>. <span class="legalArticleTitle">Søknad om fornyelse og endring av markedsføringstillatelsen</span></span><article class="legalP" id="kapittel-1-foreslåttparagraf-2-ledd-1">Søknad om fornyelse og endring av markedsføringstillatelse gitt etter § 7-2, sendes i samsvar med Kfo. (EF) nr. 1085/2003 til Det europeiske kontor for legemiddelvurdering (EMEA) av markedsføringstillatelsens innehaver.</article><article class="legalP" id="kapittel-1-foreslåttparagraf-2-ledd-2">Søknad om fornyelse av markedsføringstillatelse gitt etter § 7-2, sendes i samsvar med Rfo. (EØF) nr. 2309/1993, som endret ved forordning (EF) nr. 649/98, til Det europeiske kontor for legemiddelvurdering (EMEA) av markedsføringstillatelsens innehaver.</article><article class="legalP" id="kapittel-1-foreslåttparagraf-2-ledd-3">EØS-avtalen vedlegg 2, kapittel XIII, nr. 15s (Kfo. (EF) nr. 1085/2003 av 3. juni 2003) om behandling av endringer i vilkårene for markedsføringstillatelser for legemidler i henhold til Rfo. (EØF) nr. 2309/1993, som endret ved forordning (EF) nr. 649/98, gjelder som forskrift med de tilpasninger som følger av vedlegg 2, protokoll 1 til avtalen og avtalen for øvrig.</article><article class="legalP" id="kapittel-1-foreslåttparagraf-2-ledd-4">EØS-avtalen vedlegg 2, kapittel XIII, nr. 15l (Kfo. (EF) nr. 2141/96 av 7. november 1996) om behandling av søknader om overføring av markedsføringstillatelse for legemiddel som omfattes av Rfo. (EØF) nr. 2309/1993 som endret ved forordning (EF) nr. 649/98, gjelder som forskrift med de tilpasninger som følger av vedlegg 2, protokoll 1 til avtalen og avtalen for øvrig.</article></article><article class="futureLegalArticle" data-name="§7-4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7-4</span>. <span class="legalArticleTitle">Vedtak om fornyelse, endring og tilbakekall</span></span><article class="legalP" id="kapittel-1-foreslåttparagraf-3-ledd-1">Når vedtak om fornyelse, endring eller tilbakekall av markedsføringstillatelse som er gitt etter § 7-2 er fattet av EU-Kommisjonen i samsvar med Rfo. (EØF) nr. 2309/1993 som endret ved forordning (EF) nr. 649/98, treffer Statens legemiddelverk tilsvarende vedtak innen 30 dager.</article></article> <article class="defaultP" margin-top="true">§ 9-2 fjerde ledd skal lyde:</article><article class="legalP" id="kapittel-1-ledd-9">Når vedtak om omsetningsforbud av legemiddel med markedsføringstillatelse etter § 7-2 er fattet av EU-Kommisjonen i samsvar med Rfo. (EØF) nr. 2309/1993 som endret ved forordning (EF) nr. 649/98, fatter Statens legemiddelverk tilsvarende vedtak innen 30 dager.</article> <article class="defaultP" margin-top="true">§ 10-1 annet ledd skal lyde:</article><article class="legalP" id="kapittel-1-ledd-10">EØS-avtalen vedlegg 2, kapittel XIII, nr. 15r (Kfo. (EF) nr. 1084/2003 av 3. juni 2003) om behandling av endringer i vilkårene for et legemiddels markedsføringstillatelse utstedt av vedkommende myndighet i en medlemsstat, som endret ved Kfo. (EF) nr. 1146/98, gjelder som forskrift med de tilpasninger som følger av vedlegg 2, protokoll 1 til avtalen og avtalen for øvrig.</article> <article class="defaultP" margin-top="true">§ 10-2, § 10-3 og § 10-4 skal lyde:</article><article class="futureLegalArticle" data-name="§10-2" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 10-2</span>. <span class="legalArticleTitle">Spesielle definisjoner</span></span><article class="legalP" id="kapittel-1-foreslåttparagraf-4-ledd-1">I dette kapitlet menes med:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1"><i>endring:</i> endring av eller tilføyelse til innholdet i den dokumentasjon som ligger til grunn for markedsføringstillatelsen.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1"><i>mindre endring (type IA eller IB):</i> endring som angitt i § 10-1 annet ledd , jf. Kfo. (EF) nr. 1084/2003 art. 3 nr. 2 og vedlegg I.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1"><i>større endring (type II):</i> endring som ikke anses som mindre endring etter bokstav b eller som en utvidelse av markedsføringstillatelsen, jf. § 10-1 annet ledd, jf. Kfo. (EF) nr. 1084/2003 art. 3 nr. 3 og vedlegg II.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-4-ledd-1-punkt-4"><article class="legalP" id="kapittel-1-foreslåttparagraf-4-ledd-1-punkt-4-ledd-1"><i>midlertidig sikkerhetstiltak:</i> midlertidige innskrenkninger av indikasjoner eller dosering for et bestemt legemiddel, tillegg av ny kontraindikasjon og/eller forsiktighetsregel, begrensninger for visse dyrearter for legemidler til dyr samt tiltak for å sikre farmasøytisk kvalitet med bakgrunn i ny informasjon relatert til sikker bruk av legemidlet.</article></article></li></ul></article></article><article class="futureLegalArticle" data-name="§10-3" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 10-3</span>. <span class="legalArticleTitle">Midlertidige sikkerhetstiltak</span></span><article class="legalP" id="kapittel-1-foreslåttparagraf-5-ledd-1">Reglene i dette kapitlet er ikke til hinder for at markedsføringstillatelsens innehaver iverksetter midlertidige sikkerhetstiltak ved akutt helserisiko for mennesker eller dyr. Tiltaket kan settes i verk dersom Statens legemiddelverk ikke har kommet med innsigelser innen 24 timer etter at innehaveren har varslet Legemiddelverket.</article><article class="legalP" id="kapittel-1-foreslåttparagraf-5-ledd-2">Statens legemiddelverk kan pålegge markedsføringstillatelsens innehaver iverksettelse av midlertidige sikkerhetstiltak innenfor en nærmere angitt frist. Søknad om endring på bakgrunn av pålegget sendes Statens legemiddelverk innen 15 dager etter iverksettelsen av det midlertidige sikkerhetstiltak.</article></article><article class="futureLegalArticle" data-name="§10-4" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 10-4</span>. <span class="legalArticleTitle">Fullstendig søknad</span></span><article class="legalP" id="kapittel-1-foreslåttparagraf-6-ledd-1">Søknad om endring anses fullstendig bare hvis den er i samsvar med bestemmelsene i dette kapitlet og det medfølger bekreftelse på at avgiften etter § 15-3 første ledd bokstav c er betalt.</article></article> <article class="defaultP" margin-top="true">§ 10-6 første ledd bokstav a) skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-6-ledd-1-punkt-1"><article class="legalP" id="kapittel-1-foreslåttparagraf-6-ledd-1-punkt-1-ledd-1">dokumentasjon for at vilkårene som følger av § 10-1 annet ledd, jf. Kfo. (EF) nr. 1084/2003 art. 4 eller 5 og vedlegg I er oppfylt.</article></article></li></ul></article> <article class="defaultP" margin-top="true">§ 10-9 første ledd skal lyde:</article><article class="legalP" id="kapittel-1-ledd-11">Saksbehandlingen starter ved mottak av fullstendig søknad, jf. § 10-4. Ved mottak av endringssøknad type IB og II, underretter Statens legemiddelverk søkeren om når fullstendig søknad anses mottatt.</article> <article class="defaultP" margin-top="true">§ 10-10 og § 10-11 skal lyde:</article><article class="futureLegalArticle" data-name="§10-10" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 10-10</span>. <span class="legalArticleTitle">Frister og behandling av søknad om mindre endring</span></span><article class="legalP" id="kapittel-1-foreslåttparagraf-7-ledd-1">Søknad om mindre endring type IA som bare omfatter Norge, anses godkjent hvis innehaveren av markedsføringstillatelsen ikke mottar innsigelser fra Statens legemiddelverk innen 14 dager etter at fullstendig søknad er mottatt.</article><article class="legalP" id="kapittel-1-foreslåttparagraf-7-ledd-2">Søknad om mindre endring type IA som omfatter flere EØS-land, anses godkjent hvis innehaveren av markedsføringstillatelsen i referanselandet ikke mottar innsigelser fra myndighetene i referanselandet innen 14 dager etter at fullstendig søknad er mottatt.</article><article class="legalP" id="kapittel-1-foreslåttparagraf-7-ledd-3">Søknad om mindre endring type IB som bare omfatter Norge. Anses godkjent hvis innehaveren av markedsføringstillatelsen ikke mottar innsigelser fra Statens legemiddelverk innen 60 dager etter at fullstendig søknad er mottatt.</article><article class="legalP" id="kapittel-1-foreslåttparagraf-7-ledd-4">Søknad om mindre endring type IB som omfatter flere EØS-land, anses godkjent hvis innehaveren av markedsføringstillatelsen i referanselandet ikke mottar innsigelser fra myndighetene i referanselandet innen 30 dager etter at fullstendig søknad er mottatt. Hvis slike innsigelser mottas, kan søker innen 30 dager endre søknaden én gang for å ta behørig hensyn til innsigelsene. Endrer ikke innehaveren av markedsføringstillatelsen søknaden innen fristen, varsles vedkommende om at søknaden er avslått.</article></article><article class="futureLegalArticle" data-name="§10-11" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 10-11</span>. <span class="legalArticleTitle">Frister og behandling av søknad om større endring</span></span><article class="legalP" id="kapittel-1-foreslåttparagraf-8-ledd-1">Søknad om større endring som bare omfatter Norge, skal behandles innen 120 dager etter at Statens legemiddelverk har mottatt fullstendig søknad. Endringen kan ikke iverksettes før den er skriftlig godkjent.</article><article class="legalP" id="kapittel-1-foreslåttparagraf-8-ledd-2">Omfatter endringen flere EØS-land, utarbeider referanselandet innen 60 dager etter at prosedyren ble innledet en evalueringsrapport og et utkast til vedtak som sendes myndighetene i de berørte EØS-land for godkjenning. For søknader som angitt i Kfo. (EF) nr. 1084/2003 art. 6 nr. 7 kan behandlingstiden forlenges til 90 dager. Anmoder referanselandet søkeren om ytterligere opplysninger, forlenges behandlingstiden tilsvarende den frist som settes av referanselandet. Statens legemiddelverk godkjenner endringen innen 30 dager etter at utkastet til vedtak og evalueringsrapporten er mottatt, med mindre § 10-14 gis anvendelse.</article><article class="legalP" id="kapittel-1-foreslåttparagraf-8-ledd-3">Vedtaket får virkning fra den dato det er oppnådd enighet om, mellom referanselandet og markedsføringstillatelsens innehaver etter samråd med de øvrige berørte EØS-land.</article></article> <article class="defaultP" margin-top="true">§ 10-13 skal lyde:</article><article class="legalP" id="kapittel-1-ledd-12">Dersom en søknad om mindre endring avslås etter at fremgangsmåten i § 10-10 fjerde ledd er fulgt og i tilfeller der søknaden avslås på grunn av ulike oppfatninger blant de aktuelle EØS-land, kan søkeren innen 10 dager etter at fristen i § 10-10 fjerde ledd er utløpt, oversende saken til Komiteen for legemidler til mennesker (CPMP) eller Komiteen for legemidler til dyr (CVMP), jf. § 10-1 annet ledd jf. Kfo. (EF) nr. 1084/2003 art. 5 nr. 11.</article> <article class="defaultP" margin-top="true">§ 10-14 skal lyde:</article><article class="legalP" id="kapittel-1-ledd-13">Dersom Statens legemiddelverk ikke kan godkjenne utkastet til vedtak fra referanselandet i forbindelse med en større endring, oversendes saken til Komiteen for legemidler til mennesker (CPMP) eller Komiteen for legemidler til dyr (CVMP), jf. § 10-1 annet ledd jf. Kfo. (EF) nr. 1084/2003 art. 6 nr. 13.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-10-14-1335/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>