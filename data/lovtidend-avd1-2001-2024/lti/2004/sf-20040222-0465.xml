<!DOCTYPE html><html lang="no"><head><title>Forskrift om gjennomføring av Commission Regulation (EC) No 2042/2003 on the continuing airworthiness of aircraft and aeronautical products, parts and appliances, and on the approval of organisations and personnel involved in these tasks (vedlikeholdsforskriften – EASA).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-02-22-465</dd><dt class="dokid">DokumentID</dt><dd class="dokid">LTI/forskrift/2004-02-22-465</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 4 s 632</dd><dt class="dateInForce">I kraft fra</dt><dd class="dateInForce">2004-03-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§4-1</li><li>lov/1993-06-11-101/§4-10</li><li>lov/1993-06-11-101/§15-4</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2004-03-09</dd><dt class="journalNumber">Journalnummer</dt><dd class="journalNumber">2004-0472</dd><dt class="titleShort">Korttittel</dt><dd class="titleShort">Vedlikeholdsforskriften – EASA</dd><dt class="title">Tittel</dt><dd class="title">Forskrift om gjennomføring av Commission Regulation (EC) No 2042/2003 on the continuing airworthiness of aircraft and aeronautical products, parts and appliances, and on the approval of organisations and personnel involved in these tasks (vedlikeholdsforskriften – EASA).</dd><dt class="miscInformation">Annet om dokumentet</dt><dd class="miscInformation">Fastsatt av Luftfartstilsynet 22. februar 2004 med hjemmel i lov 11. juni 1993 nr. 101 om luftfart (luftfartsloven) § 4-1, § 4-10 og § 15-4, jf. delegeringsvedtak 10. desember 1999 nr. 1273.</dd><dt class="refid">RefID</dt><dd class="refid">forskrift/2004-02-22-465</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gjennomføring av Commission Regulation (EC) No 2042/2003 on the continuing airworthiness of aircraft and aeronautical products, parts and appliances, and on the approval of organisations and personnel involved in these tasks (vedlikeholdsforskriften – EASA).<ul class="tocSubUl"><li>Kapittel I. Generelle bestemmelser<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Virkeområde</li><li>§ 4. Gjennomføring av vedlikeholdsforordningen i norsk rett</li></ul></li><li>Kapittel II. Krav til kontinuerlig luftdyktighet (Part M)<ul class="tocSubUl"><li>§ 5. Formål</li><li>§ 6. Krav til kontinuerlig luftdyktighet</li><li>§ 7. Overgangsordninger</li></ul></li><li>Kapittel III. Godkjennelse av vedlikeholdsorganisasjoner (Part 145)<ul class="tocSubUl"><li>§ 8. Formål</li><li>§ 9. Godkjennelse av vedlikeholdsorganisasjoner</li><li>§ 10. Overgangsordninger</li></ul></li><li>Kapittel IV. Godkjennelse av attesterende personell (Part 66)<ul class="tocSubUl"><li>§ 11. Formål</li><li>§ 12. Tilleggsdefinisjoner</li><li>§ 13. Godkjennelse av attesterende personell</li><li>§ 14. Overgangsordninger</li></ul></li><li>Kapittel V. Godkjennelse av skoler for attesterende personell (Part 147)<ul class="tocSubUl"><li>§ 15. Formål</li><li>§ 16. Tilleggsdefinisjoner</li><li>§ 17. Godkjennelse av skoler</li><li>§ 18. Overgangsordninger</li></ul></li><li>Kapittel VI. Dispensasjon. Ikrafttredelse<ul class="tocSubUl"><li>§ 19. Dispensasjon</li><li>§ 20. Ikrafttredelse</li></ul></li><li>Vedlegg.</li></ul></li></ul></dd></dl></header><main class="documentBody" data-lovdata-URL="LTI/forskrift/2004-02-22-465" id="dokument"><h1>Forskrift om gjennomføring av Commission Regulation (EC) No 2042/2003 on the continuing airworthiness of aircraft and aeronautical products, parts and appliances, and on the approval of organisations and personnel involved in these tasks (vedlikeholdsforskriften – EASA).</h1><section class="section" data-name="kapI" id="kapittel-1" data-lovdata-URL="LTI/forskrift/2004-02-22-465/KAPITTEL_1"><h2>Kapittel I. Generelle bestemmelser</h2><article class="legalArticle" data-lovdata-URL="LTI/forskrift/2004-02-22-465/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med denne forskriften er å innføre felleseuropeiske regler om tekniske krav og administrative prosedyrer for kontinuerlig luftdyktighet for luftfartøy, slik at vedlikehold utført i Norge anerkjennes innenfor Den europeiske union.</article></article><article class="legalArticle" data-lovdata-URL="LTI/forskrift/2004-02-22-465/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I denne forskriften menes med:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>Vedlikeholdsforordningen:</i> Commission Regulation (EC) No 2042/2003 on the continuing airworthiness of aircraft and aeronautical products, parts and appliances, and on the approval of organisations and personnel involved in these tasks;</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>Part M:</i> Vedlegg I til vedlikeholdsforordningen;</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1"><i>Part 145:</i> Vedlegg II til vedlikeholdsforordningen;</article></article></li><li data-li-identifier="d)" data-name="d)"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1"><i>Part 66:</i> Vedlegg III til vedlikeholdsforordningen;</article></article></li><li data-li-identifier="e)" data-name="e)"><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1"><i>Part 147:</i> Vedlegg IV til vedlikeholdsforordningen.</article></article></li></ul></article></article><article class="legalArticle" data-lovdata-URL="LTI/forskrift/2004-02-22-465/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-3-ledd-1">Denne forskriften kommer til anvendelse på følgende måte:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1">Forskriftens kapittel II gjelder for organisasjoner og personell involvert i luftfartøyets kontinuerlige luftdyktighet, jf. vedlikeholdsforordningen artikkel 3;</article></article></li><li data-li-identifier="b)" data-name="b)"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1">Forskriftens kapittel III gjelder for vedlikeholdsorganisasjoner involvert i vedlikehold av større luftfartøy eller luftfartøy som brukes i ervervsmessig lufttransport, jf. vedlikeholdsforordningen artikkel 4;</article></article></li><li data-li-identifier="c)" data-name="c)"><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1">Forskriftens kapittel IV gjelder for attesterende personell, jf. vedlikeholdsforordningen artikkel 5;</article></article></li><li data-li-identifier="d)" data-name="d)"><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1">Forskriftens kapittel V gjelder for skoler for attesterende personell, jf. vedlikeholdsforordningen artikkel 6.</article></article></li></ul></article><article class="legalP" id="kapittel-1-paragraf-3-ledd-2">Forskriftens kapittel I og VI gjelder for alle virkeområder nevnt i første ledd, jf. vedlikeholdsforordningen artikkel 1.</article></article><article class="legalArticle" data-lovdata-URL="LTI/forskrift/2004-02-22-465/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Gjennomføring av vedlikeholdsforordningen i norsk rett</span></h3><article class="legalP" id="kapittel-1-paragraf-4-ledd-1">Vedlikeholdsforordningen skal gjelde som norsk forskrift. Den myndigheten som forordningen legger til EASA skal utøves av Luftfartsmyndigheten.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-02-22-465/KAPITTEL_2"><h2>Kapittel II. Krav til kontinuerlig luftdyktighet (Part M)</h2><article class="legalArticle" data-lovdata-URL="LTI/forskrift/2004-02-22-465/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Formål</span></h3><article class="legalP" id="kapittel-2-paragraf-1-ledd-1">Formålet med dette kapitlet er å sikre at aktiviteter som utføres i Norge for å ivareta kontinuerlig luftdyktighet oppfyller de felleseuropeiske kravene som er betingelser for at luftfartøyet anses luftdyktig innenfor Den europeiske union.</article></article><article class="legalArticle" data-lovdata-URL="LTI/forskrift/2004-02-22-465/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Krav til kontinuerlig luftdyktighet</span></h3><article class="legalP" id="kapittel-2-paragraf-2-ledd-1">Luftfartøy og deler til luftfartøy er kontinuerlig luftdyktige og oppfyller kravet til luftdyktighet i luftfartsloven § 4-1, når de oppfyller reglene i vedlikeholdsforordningen Part M. Kravene i Part M Subpart I kommer likevel ikke til anvendelse.</article></article><article class="legalArticle" data-lovdata-URL="LTI/forskrift/2004-02-22-465/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Overgangsordninger</span></h3><article class="legalP" id="kapittel-2-paragraf-3-ledd-1">Frem til 28. september 2005 kan kravene til luftdyktighet for ervervsmessig lufttransport anses oppfylt i samsvar med<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">forskrift 30. mars 2001 nr. 382 om gjennomføring av driftskrav i JAR-OPS 1 for ervervsmessig lufttransport med fly (BSL JAR-OPS 1) subpart M,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">forskrift 8. august 2002 nr. 869 om gjennomføring av driftskrav i JAR-OPS 3 for ervervsmessig lufttransport med helikopter (BSL JAR-OPS 3) subpart M, og</article></article></li><li data-li-identifier="c)" data-name="c)"><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">vedlikeholdsforskriften – erverv (BSL B 2-1).</article></article></li></ul></article><article class="legalP" id="kapittel-2-paragraf-3-ledd-2">For annen ervervsmessig luftfartsvirksomhet enn lufttransport kan kravene til luftdyktighet anses oppfylt i samsvar med vedlikeholdsforskriften – erverv (BSL B 2-1) frem til 28. september 2008.</article><article class="legalP" id="kapittel-2-paragraf-3-ledd-3">For luftfartsvirksomhet som ikke er ervervsmessig kan kravene til luftdyktighet anses oppfylt i samsvar med vedlikeholdsforskriften – privat (BSL B 2-3) frem til 28. september 2008.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2004-02-22-465/KAPITTEL_3"><h2>Kapittel III. Godkjennelse av vedlikeholdsorganisasjoner (Part 145)</h2><article class="legalArticle" data-lovdata-URL="LTI/forskrift/2004-02-22-465/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Formål</span></h3><article class="legalP" id="kapittel-3-paragraf-1-ledd-1">Formålet med dette kapitlet er å sikre at norske vedlikeholdsorganisasjoner godkjennes i samsvar med de felleseuropeiske kravene som stilles til slike organisasjoner.</article></article><article class="legalArticle" data-lovdata-URL="LTI/forskrift/2004-02-22-465/§9" data-name="§9" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Godkjennelse av vedlikeholdsorganisasjoner</span></h3><article class="legalP" id="kapittel-3-paragraf-2-ledd-1">Luftfartsmyndigheten godkjenner organisasjoner til å drive vedlikehold av større luftfartøy og luftfartøy som brukes i ervervsmessig lufttransport når de oppfyller kravene i vedlikeholdsforordningen Part 145.</article><article class="legalP" id="kapittel-3-paragraf-2-ledd-2">Kravene som er nevnt i vedlikeholdsforordningen artikkel 7 tredje ledd bokstav c kommer likevel ikke til anvendelse før 28. september 2006.</article><article class="legalP" id="kapittel-3-paragraf-2-ledd-3">Kravene som er nevnt i vedlikeholdsforordningen artikkel 7 tredje ledd bokstav d kommer likevel ikke til anvendelse før 28. september 2008.</article></article><article class="legalArticle" data-lovdata-URL="LTI/forskrift/2004-02-22-465/§10" data-name="§10" id="kapittel-3-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Overgangsordninger</span></h3><article class="legalP" id="kapittel-3-paragraf-3-ledd-1">Vedlikeholdsorganisasjoner som har en JAR-145-godkjennelse på ikrafttredelsestidspunktet kan frem til 28. september 2004 godkjennes etter forskrift 29. mai 2002 nr. 617 om gjennomføring av JAR-145 Amendment 4, krav til flyveverksteder (BSL JAR-145).</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2004-02-22-465/KAPITTEL_4"><h2>Kapittel IV. Godkjennelse av attesterende personell (Part 66)</h2><article class="legalArticle" data-lovdata-URL="LTI/forskrift/2004-02-22-465/§11" data-name="§11" id="kapittel-4-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Formål</span></h3><article class="legalP" id="kapittel-4-paragraf-1-ledd-1">Formålet med dette kapitlet er å fastsette felleseuropeiske krav til attesterende personell, slik at man oppnår samme standard på slikt personell som i Den europeiske union.</article></article><article class="legalArticle" data-lovdata-URL="LTI/forskrift/2004-02-22-465/§12" data-name="§12" id="kapittel-4-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Tilleggsdefinisjoner</span></h3><article class="legalP" id="kapittel-4-paragraf-2-ledd-1">Ved anvendelse av vedlikeholdsforordningen Part 66 kommer de definisjonene som fremgår av forskrift 10. desember 1999 nr. 1468 om gjennomføring av kompetansekrav for attesterende personell for vedlikehold av luftfartøy (BSL JAR-66) til anvendelse i den utstrekning de ikke strider mot vedlikeholdsforordningens bestemmelser.</article></article><article class="legalArticle" data-lovdata-URL="LTI/forskrift/2004-02-22-465/§13" data-name="§13" id="kapittel-4-paragraf-3"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Godkjennelse av attesterende personell</span></h3><article class="legalP" id="kapittel-4-paragraf-3-ledd-1">Luftfartsmyndigheten godkjenner personell til å attestere for utført vedlikehold av luftfartøy når de oppfyller kravene i vedlikeholdsforordningen Part 66 og forskrift 10. desember 1999 nr. 1468 om gjennomføring av kompetansekrav for attesterende personell for vedlikehold av luftfartøy (BSL JAR-66) § 6.</article></article><article class="legalArticle" data-lovdata-URL="LTI/forskrift/2004-02-22-465/§14" data-name="§14" id="kapittel-4-paragraf-4"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Overgangsordninger</span></h3><article class="legalP" id="kapittel-4-paragraf-4-ledd-1">For luftfartøy over 5.700 kg kan attesterende personell godkjennes etter forskrift 10. desember 1999 nr. 1468 om gjennomføring av kompetansekrav for attesterende personell for vedlikehold av luftfartøy (BSL JAR-66) frem til 28. september 2005.</article><article class="legalP" id="kapittel-4-paragraf-4-ledd-2">For luftfartøy på eller under 5.700 kg kan attesterende personell godkjennes etter forskrift 20. desember 2000 nr. 1672 om ICAO flyteknikersertifikat (BSL C 7-1a) og forskrift 20. desember 2000 nr. 1678 om ICAO flyteknikersertifikat på komplett luftfartøy (BSL C 7-6a) frem til 28. september 2006.</article></article></section><section class="section" data-name="kapV" id="kapittel-5" data-lovdata-URL="LTI/forskrift/2004-02-22-465/KAPITTEL_5"><h2>Kapittel V. Godkjennelse av skoler for attesterende personell (Part 147)</h2><article class="legalArticle" data-lovdata-URL="LTI/forskrift/2004-02-22-465/§15" data-name="§15" id="kapittel-5-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Formål</span></h3><article class="legalP" id="kapittel-5-paragraf-1-ledd-1">Formålet med dette kapitlet er å fastsette felleseuropeiske krav til skoler for attesterende personell, slik at man oppnår samme standard på slike skoler som i Den europeiske union.</article></article><article class="legalArticle" data-lovdata-URL="LTI/forskrift/2004-02-22-465/§16" data-name="§16" id="kapittel-5-paragraf-2"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Tilleggsdefinisjoner</span></h3><article class="legalP" id="kapittel-5-paragraf-2-ledd-1">Ved anvendelse av vedlikeholdsforordningen Part 147 kommer de definisjonene som fremgår av forskrift 17. mai 2003 nr. 637 om gjennomføring av JAR-147, krav for organisasjoner som gjennomfører utdanning og kunnskapsprøving av attesterende personell for vedlikehold av luftfartøy (BSL JAR-147) til anvendelse i den utstrekning de ikke strider mot vedlikeholdsforordningens bestemmelser.</article></article><article class="legalArticle" data-lovdata-URL="LTI/forskrift/2004-02-22-465/§17" data-name="§17" id="kapittel-5-paragraf-3"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Godkjennelse av skoler</span></h3><article class="legalP" id="kapittel-5-paragraf-3-ledd-1">Luftfartsmyndigheten godkjenner skoler til å drive utdannelse og eksaminering av attesterende personell når de oppfyller kravene i vedlikeholdsforordningen Part 147.</article></article><article class="legalArticle" data-lovdata-URL="LTI/forskrift/2004-02-22-465/§18" data-name="§18" id="kapittel-5-paragraf-4"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Overgangsordninger</span></h3><article class="legalP" id="kapittel-5-paragraf-4-ledd-1">Skoler som har en JAR-147-godkjenning på ikrafttredelsestidspunktet kan godkjennes etter forskrift 17. mai 2003 nr. 637 om gjennomføring av JAR-147, krav for organisasjoner som gjennomfører utdanning og kunnskapsprøving av attesterende personell for vedlikehold av luftfartøy (BSL JAR-147) frem til 28. september 2004.</article></article></section><section class="section" data-name="kapVI" id="kapittel-6" data-lovdata-URL="LTI/forskrift/2004-02-22-465/KAPITTEL_6"><h2>Kapittel VI. Dispensasjon. Ikrafttredelse</h2><article class="legalArticle" data-lovdata-URL="LTI/forskrift/2004-02-22-465/§19" data-name="§19" id="kapittel-6-paragraf-1"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Dispensasjon</span></h3><article class="legalP" id="kapittel-6-paragraf-1-ledd-1">Luftfartsmyndigheten kan i den utstrekning dette ikke alvorlig svekker sikkerhetsnivået dispensere fra denne forskriften ved<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-1-ledd-1-punkt-1"><article class="legalP" id="kapittel-6-paragraf-1-ledd-1-punkt-1-ledd-1">presserende behov grunnet uforutsette omstendigheter, eller</article></article></li><li data-li-identifier="b)" data-name="b)"><article class="listArticle" id="kapittel-6-paragraf-1-ledd-1-punkt-2"><article class="legalP" id="kapittel-6-paragraf-1-ledd-1-punkt-2-ledd-1">presserende behov av begrenset varighet.</article></article></li></ul></article></article><article class="legalArticle" data-lovdata-URL="LTI/forskrift/2004-02-22-465/§20" data-name="§20" id="kapittel-6-paragraf-2"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-2-ledd-1">Forskriften gjelder fra 1. mars 2004.</article></article></section><section class="section" data-name="vedlegg" id="kapittel-7" data-lovdata-URL="LTI/forskrift/2004-02-22-465/KAPITTEL_7"><h2>Vedlegg.</h2><article class="legalP" id="kapittel-7-ledd-1">Trykk her for å se forordningen: (pdf)</article></section></main></body></html>