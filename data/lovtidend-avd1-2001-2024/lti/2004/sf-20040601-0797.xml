<!DOCTYPE html><html lang="no"><head><title>Forskrift om at retten til ytelser etter folketrygdloven kapittel 10 faller bort i den utstrekning ytelsene kommer inn under ansvarsområdet til annen lovgivning.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-06-01-797</dd><dt class="dokid">DokumentID</dt><dd class="dokid">LTI/forskrift/2004-06-01-797</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 6 s 977</dd><dt class="dateInForce">I kraft fra</dt><dd class="dateInForce">2004-06-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§10-17</li></ul></dd><dt class="dateOfPublication">Kunngjort</dt><dd class="dateOfPublication">2004-06-04</dd><dt class="journalNumber">Journalnummer</dt><dd class="journalNumber">2004-0745</dd><dt class="titleShort">Korttittel</dt><dd class="titleShort">Forskrift om rett til ytelser</dd><dt class="title">Tittel</dt><dd class="title">Forskrift om at retten til ytelser etter folketrygdloven kapittel 10 faller bort i den utstrekning ytelsene kommer inn under ansvarsområdet til annen lovgivning.</dd><dt class="miscInformation">Annet om dokumentet</dt><dd class="miscInformation">Fastsatt av Sosialdepartementet 1. juni 2004 med hjemmel i lov 28. februar 1997 nr. 19 om folketrygd (folketrygdloven) § 10-17.</dd><dt class="refid">RefID</dt><dd class="refid">forskrift/2004-06-01-797</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om at retten til ytelser etter folketrygdloven kapittel 10 faller bort i den utstrekning ytelsene kommer inn under ansvarsområdet til annen lovgivning.<ul class="tocSubUl"><li>§ 1. Avgrensning</li><li>§ 2. Vilkårene for bortfall av rettigheter etter folketrygdloven kapittel 10</li><li>§ 3. Andre bestemmelser</li><li>§ 4. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2004-06-01-797" id="dokument"><h1>Forskrift om at retten til ytelser etter folketrygdloven kapittel 10 faller bort i den utstrekning ytelsene kommer inn under ansvarsområdet til annen lovgivning.</h1><article class="legalArticle" data-lovdata-URL="LTI/forskrift/2004-06-01-797/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Avgrensning</span></h2><article class="legalP" id="paragraf-1-ledd-1">Denne forskriften regulerer bortfall av ytelser etter folketrygdlovens kapittel 10 der retten til ytelsen kommer inn under annen lovgivning.</article></article><article class="legalArticle" data-lovdata-URL="LTI/forskrift/2004-06-01-797/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vilkårene for bortfall av rettigheter etter folketrygdloven kapittel 10</span></h2><article class="legalP" id="paragraf-2-ledd-1">Det skal være overveiende sannsynlig at ytelsen i annen lovgivning dekker det samme behov som ytelsen etter folketrygdlovens kapittel 10 og det må være overveiende sannsynlig at medlemmet har rett til en slik ytelse etter annen lovgivning.</article><article class="legalP" id="paragraf-2-ledd-2">Ved vurdering av ytelsens innhold, og om det foreligger en rett til ytelsen etter annen lovgivning, skal det legges avgjørende vekt på uttalelser gitt av forvaltningsorgan som er delegert myndighet til å gi generelle uttalelser om lovforståelsen i angjeldende lov. Det legges ikke avgjørende vekt på om et annet forvaltningsorgan har behandlet søknad om ytelsen eller om medlemmet faktisk mottar ytelsen.</article></article><article class="legalArticle" data-lovdata-URL="LTI/forskrift/2004-06-01-797/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Andre bestemmelser</span></h2><article class="legalP" id="paragraf-3-ledd-1">Alle søknader etter folketrygdlovens kapittel 10 skal vurderes etter bestemmelsene gitt i denne forskrift.</article></article><article class="legalArticle" data-lovdata-URL="LTI/forskrift/2004-06-01-797/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Forskriften gjelder fra 1. juni 2004. Forskriften er kodifisering av departementets gjeldende lovforståelse og skal derfor også brukes på de stønadstilfeller som ikke er endelig avsluttet ved ikrafttredelsen.</article></article></main></body></html>