<!DOCTYPE html><html lang="no"><head><title>Forskrift om endring i forskrift om forbud mot bruk av legemidler m.m. til og visse former for behandling av konkurransehest («doping»).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-01-09-44</dd><dt class="dokid">DokumentID</dt><dd class="dokid">LTI/forskrift/2004-01-09-44</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 1 s 134</dd><dt class="dateInForce">I kraft fra</dt><dd class="dateInForce">2004-01-09</dd><dt class="changesToDocuments">Endrer</dt><dd class="changesToDocuments"><ul><li>forskrift/1987-01-30-65</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1974-12-20-73/§30</li><li>lov/2001-06-15-75/§23</li></ul></dd><dt class="dateOfPublication">Kunngjort</dt><dd class="dateOfPublication">2004-01-16</dd><dt class="journalNumber">Journalnummer</dt><dd class="journalNumber">2004-0052</dd><dt class="titleShort">Korttittel</dt><dd class="titleShort">Endr. i forskr. om doping av konkurransehest</dd><dt class="title">Tittel</dt><dd class="title">Forskrift om endring i forskrift om forbud mot bruk av legemidler m.m. til og visse former for behandling av konkurransehest («doping»).</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 9. januar 2004 med hjemmel i lov av 20. desember 1974 nr. 73 om dyrevern § 30, jf. lov av 15. juni 2001 nr. 75 om veterinærer og annet dyrehelsepersonell § 23.</dd><dt class="refid">RefID</dt><dd class="refid">forskrift/2004-01-09-44</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om forbud mot bruk av legemidler m.m. til og visse former for behandling av konkurransehest («doping»).<ul class="tocSubUl"><li>I<ul class="tocSubUl"><li>§ 9.</li><li>§ 11.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-01-09-44" id="dokument"><h1>Forskrift om endring i forskrift om forbud mot bruk av legemidler m.m. til og visse former for behandling av konkurransehest («doping»).</h1><section class="section" data-name="kapI" id="kapittel-1" data-lovdata-URL="LTI/forskrift/2004-01-09-44/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 30. januar 1987 nr. 65 om forbud mot bruk av legemidler m.m. til og visse former for behandling av konkurransehest («doping») gjøres følgende endringer:</article> <article class="defaultP" margin-top="true">§ 2 første ledd nr. 1 andre ledd første punktum skal lyde:</article><article class="legalP" id="kapittel-1-ledd-2">Uavhengig av fristen kan Mattilsynet etter søknad gi dispensasjon slik at hopper med unormalt sterk/lang brunst kan starte i konkurranse etter å ha fått implantert/injisert hormonpreparat med depotvirkning.</article> <article class="defaultP" margin-top="true">§ 2 andre ledd andre punktum skal lyde:</article><article class="legalP" id="kapittel-1-ledd-3">I særskilte tilfelle kan Mattilsynet likevel tillate at slik hest starter hvis det har gått minst 60 døgn siden infusjonen/injeksjonen.</article> <article class="defaultP" margin-top="true">§ 4 andre ledd andre punktum skal lyde:</article><article class="legalP" id="kapittel-1-ledd-4">Videre kan Mattilsynet pålegge stevneveterinæren å ta dopingprøve.</article> <article class="defaultP" margin-top="true">§ 7 fjerde ledd første punktum skal lyde:</article><article class="legalP" id="kapittel-1-ledd-5">Urin- og/eller blodprøve fordeles i nummererte beholdere som Mattilsynet har godkjent til dette bruk, slik at det blir parallelle prøver (dobbeltprøve) av prøvematerialet/prøvematerialene.</article> <article class="defaultP" margin-top="true">§ 7 sjette ledd skal lyde:</article><article class="legalP" id="kapittel-1-ledd-6">Prøvetakingen skal foregå slik Mattilsynet til enhver tid bestemmer.</article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 9</span>.</span><article class="legalP" id="kapittel-1-foreslåttparagraf-1-ledd-1">Veterinærinstituttet sørger for analyse av den ene prøven ved det laboratorium som Mattilsynet bestemmer. Veterinærinstituttet oppbevarer den andre prøven en måned etter at prøven er ferdig analysert. Mattilsynet avgjør i samråd med Veterinærinstituttet om den andre prøven skal analyseres.</article></article> <article class="defaultP" margin-top="true">§ 11 skal lyde:</article><article class="futureLegalArticle" data-name="§11" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 11</span>.</span><article class="legalP" id="kapittel-1-foreslåttparagraf-2-ledd-1">Når det er påvist forhold, eller er grunn til å tro at det foreligger forhold som i henhold til § 1 og § 2 er i strid med forskriftene, skal saken forelegges Mattilsynet, som avgjør om det konkrete tilfellet er i strid med forskriftene. For faglig vurdering i denne sammenheng kan Mattilsynet oppnevne et rådgivende utvalg med representanter for hestesportsorganisasjonene, Norges idrettsforbund, Veterinærinstituttet, praktiserende veterinærer m.fl.</article></article> <article class="defaultP" margin-top="true">§ 12 andre ledd skal lyde:</article><article class="legalP" id="kapittel-1-ledd-7">Mattilsynet/stevneveterinæren kan kontrollere at bestemmelsene i første ledd følges.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-01-09-44/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>