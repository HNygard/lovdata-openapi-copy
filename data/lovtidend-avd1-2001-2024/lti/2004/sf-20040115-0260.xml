<!DOCTYPE html><html lang="no"><head><title>Forskrift om endring i forskrift om næringsmiddelhygiene.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-01-15-260</dd><dt class="dokid">DokumentID</dt><dd class="dokid">LTI/forskrift/2004-01-15-260</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 3 s 393</dd><dt class="dateInForce">I kraft fra</dt><dd class="dateInForce">2004-01-15</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-11-12-1239</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§33</li><li>lov/2003-12-19-124/§36</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2004-02-06</dd><dt class="journalNumber">Journalnummer</dt><dd class="journalNumber">2004-0243</dd><dt class="titleShort">Korttittel</dt><dd class="titleShort">Endr. i forskrift om næringsmiddelhygiene</dd><dt class="title">Tittel</dt><dd class="title">Forskrift om endring i forskrift om næringsmiddelhygiene.</dd><dt class="miscInformation">Annet om dokumentet</dt><dd class="miscInformation">Fastsatt av Helsedepartementet 15. januar 2004 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790.</dd><dt class="refid">RefID</dt><dd class="refid">forskrift/2004-01-15-260</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om næringsmiddelhygiene.<ul class="tocSubUl"><li>I<ul class="tocSubUl"><li>§ 44. Tilsyn og vedtak</li><li>§ 45. Dispensasjon</li><li>§ 47. Straff</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-01-15-260" id="dokument"><h1>Forskrift om endring i forskrift om næringsmiddelhygiene.</h1><section class="section" data-name="kapI" id="kapittel-1" data-lovdata-URL="LTI/forskrift/2004-01-15-260/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 12. november 1997 nr. 1239 om næringsmiddelhygiene gjøres følgende endringer:</article> <article class="defaultP" margin-top="true">Forskriftens hjemmelsfelt skal lyde:</article><article class="legalP" id="kapittel-1-ledd-2">Fastsatt av Sosial- og helsedepartementet 12. november 1997 med hjemmel lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790. Jf. EØS-avtalen vedlegg II kap. XII nr. 47 (direktiv 89/108/EØF), nr. 54c (direktiv 92/1/EØF) og nr. 54j (direktiv 93/43/EØF, direktiv 96/3/EF og direktiv 98/28/EF).</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-3">Formålet med denne forskrift er å sikre næringsmidlenes hygieniske kvalitet og forebygge produksjon og omsetning av helseskadelige næringsmidler.</article> <article class="defaultP" margin-top="true">§ 2 første og andre ledd skal lyde:</article><article class="legalP" id="kapittel-1-ledd-4">Forskriften gir alminnelige bestemmelser om næringsmiddelhygiene i forbindelse med produksjon, bearbeiding, tilberedning, pakking, lagring, transport, distribusjon, håndtering og omsetning av næringsmidler.</article><article class="legalP" id="kapittel-1-ledd-5">Forskriften omfatter ikke primærproduksjon av landbruksprodukter eller produksjon og omsetning av næringsmidler som er omfattet av annen særskilt lovgivning om næringsmiddelhygiene.</article> <article class="defaultP" margin-top="true">§ 4 nr. 2, 3 og 4 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1"><i>næringsmiddelhygiene:</i> alle tiltak som er nødvendige for å sikre næringsmidlenes hygieniske kvalitet og forebygge produksjon og omsetning av helseskadelige næringsmidler.</article></article></li><li data-li-identifier="3." data-name="3."><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1"><i>næringsmiddelvirksomhet (heretter kalt virksomhet):</i> ethvert offentlig eller privat foretak som utøver én eller flere av følgende aktiviteter: produksjon, bearbeiding, tilberedning, pakking, lagring, transport, distribusjon, håndtering og omsetning av næringsmidler.</article></article></li><li data-li-identifier="4." data-name="4."><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1"><i>omsetning:</i> besittelse med sikte på salg, utbud for salg, distribusjon, samt selve salget og enhver annen form for overdragelse med eller uten vederlag.</article></article></li></ul></article> <article class="defaultP" margin-top="true">§ 4 nr. 6 skal lyde:<ul class="defaultList"><li data-li-identifier="6." data-name="6."><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1"><i>drikkevann:</i> vann som oppfyller kravene i forskrift av 4. desember 2001 nr. 1372 om vannforsyning og drikkevann.</article></article></li></ul></article> <article class="defaultP" margin-top="true">§ 27 første ledd skal lyde:</article><article class="legalP" id="kapittel-1-ledd-6">Produksjon, bearbeiding, tilberedning, pakking, lagring, transport, distribusjon, håndtering og omsetning av næringsmidler skal utføres på en hygienisk måte.</article> <article class="defaultP" margin-top="true">§ 27 fjerde ledd skal lyde:</article><article class="legalP" id="kapittel-1-ledd-7">Hunder, katter eller andre dyr skal ikke tas inn i lokaler der det finnes næringsmidler. Unntatt fra denne bestemmelse er førerhund som medbringes til lokaler hvor næringsmidler omsettes.</article> <article class="defaultP" margin-top="true">§ 36 skal lyde:</article><article class="legalP" id="kapittel-1-ledd-8">Lett bedervelige næringsmidler der den holdbarhetsdatoen som er angitt på pakningen har gått ut, er fjernet eller forandret, skal straks fjernes fra salgslokalet. Det er ikke tillatt å plassere slike varer i fryseinnretninger for videre omsetning.</article> <article class="defaultP" margin-top="true">§ 37 tredje ledd skal lyde:</article><article class="legalP" id="kapittel-1-ledd-9">Dypfryste råvarer og dypfryste ferdige næringsmidler skal, når ikke annet er bestemt, merkes, lagres og omsettes som dypfryste varer. Frysekjeden skal opprettholdes gjennom samtlige omsetningsledd. Ny dypfrysing av tinte ferdige næringsmidler er ikke tillatt.</article> <article class="defaultP" margin-top="true">§ 38 skal lyde:</article><article class="legalP" id="kapittel-1-ledd-10">Utstyr for lagring, transport og omsetning av næringsmidler hvor det stilles krav til temperaturen, skal ha måleutstyr som viser representativ temperatur og er plassert slik at avlesningen er enkel og lett synlig.</article> <article class="defaultP" margin-top="true">§ 41 første ledd skal lyde:</article><article class="legalP" id="kapittel-1-ledd-11">Næringsmidler som skal omsettes varme, skal gis en forsvarlig varmebehandling tilpasset næringsmidlets art, og skal deretter holdes ved minst 60 °C.</article> <article class="defaultP" margin-top="true">§ 42 første ledd skal lyde:</article><article class="legalP" id="kapittel-1-ledd-12">Lett bedervelige næringsmidler skal lagres, transporteres og omsettes ved -1 til +4 °C. Ved omsetning av lett bedervelige næringsmidler som er beregnet på å spises på stedet, skal næringsmidlene holde maksimalt 7 °C. Temperaturen kan være høyere når det sikres at ikke noen lett bedervelige næringsmidler står framme lenger enn to timer.</article> <article class="defaultP" margin-top="true">§ 43 første ledd skal lyde:</article><article class="legalP" id="kapittel-1-ledd-13">Dypfryste næringsmidler skal etter termisk stabilisering hele tiden oppbevares slik at temperaturen er -18 °C eller kaldere i hele næringsmidlet. Ved lokal transport og ved omsetning til endelig forbruker tillates temperaturavvik på inntil 3 °C.</article> <article class="defaultP" margin-top="true">§ 44 og § 45 skal lyde:</article><article class="futureLegalArticle" data-name="§44" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 44</span>. <span class="legalArticleTitle">Tilsyn og vedtak</span></span><article class="legalP" id="kapittel-1-foreslåttparagraf-1-ledd-1">Mattilsynet fører tilsyn og fatter vedtak for å gjennomføre bestemmelsene gitt i og i medhold av denne forskriften.</article></article><article class="futureLegalArticle" data-name="§45" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 45</span>. <span class="legalArticleTitle">Dispensasjon</span></span><article class="legalP" id="kapittel-1-foreslåttparagraf-2-ledd-1">Mattilsynet kan i særlige tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article> <article class="defaultP" margin-top="true">§ 46 oppheves.</article> <article class="defaultP" margin-top="true">§ 47 skal lyde:</article><article class="futureLegalArticle" data-name="§47" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 47</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-3-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til matloven § 28.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-01-15-260/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>