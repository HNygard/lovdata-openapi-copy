<!DOCTYPE html><html lang="no"><head><title>Forskrift om endring i forskrift om førerkort m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-11-05-1448</dd><dt class="dokid">DokumentID</dt><dd class="dokid">LTI/forskrift/2004-11-05-1448</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 14 s 2128</dd><dt class="dateInForce">I kraft fra</dt><dd class="dateInForce">2004-11-05, 2005-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-01-19-298</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§24</li><li>lov/1965-06-18-4/§26</li><li>lov/1965-06-18-4/§27</li><li>lov/1965-06-18-4/§28</li><li>lov/1965-06-18-4/§30</li><li>lov/1965-06-18-4/§42</li><li>lov/1965-06-18-4/§43</li><li>forskrift/2003-09-29-1196</li></ul></dd><dt class="dateOfPublication">Kunngjort</dt><dd class="dateOfPublication">2004-11-16</dd><dt class="journalNumber">Journalnummer</dt><dd class="journalNumber">2004-1240</dd><dt class="titleShort">Korttittel</dt><dd class="titleShort">Endr. i førerkortforskrift</dd><dt class="title">Tittel</dt><dd class="title">Forskrift om endring i forskrift om førerkort m.m.</dd><dt class="miscInformation">Annet om dokumentet</dt><dd class="miscInformation">Fastsatt av Vegdirektoratet 5. november 2004 med hjemmel i vegtrafikklov 18. juni 1965 nr. 4 § 24, § 26, § 27, § 28, § 30, § 42 og § 43, jf. delegeringsvedtak 29. september 2003 nr. 1196.</dd><dt class="refid">RefID</dt><dd class="refid">forskrift/2004-11-05-1448</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om førerkort m.m.<ul class="tocSubUl"><li>I<ul class="tocSubUl"><li>§ 3-16. Førerett i klasse M</li><li>§ 4-4. Manglende mørkekjøringsdel av trafikalt grunnkurs</li><li>§ 4-5. Manglende sikkerhetskurs på bane for klassene C, CE og D</li><li>§ 2. Krav til helse og førlighet – klassene A, A1, B, B1, BE, M, S og T</li><li>§ 4. Førerett for motorredskap</li><li>§ 5. Førerett for traktor</li><li>§ 6. Førerett for beltemotorsykkel</li><li>§ 11. Førerett for klasse M</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-11-05-1448" id="dokument"><h1>Forskrift om endring i forskrift om førerkort m.m.</h1><section class="section" data-name="kapI" id="kapittel-1" data-lovdata-URL="LTI/forskrift/2004-11-05-1448/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. januar 2004 nr. 298 om førerkort m.m. gjøres følgende endringer:</article> <article class="defaultP" margin-top="true">Hjemmelsfeltet første punktum skal lyde:</article><article class="legalP" id="kapittel-1-ledd-2">Fastsatt av Vegdirektoratet 19. januar 2004 med hjemmel i vegtrafikklov 18. juni 1965 nr. 4 § 24, § 26, § 27, § 28, § 30, § 42 og § 43, jf. lov 14. juni 2002 nr. 20 om vern mot brann, eksplosjon og ulykker med farlig stoff og om brannvesenets redningsoppgaver (brann- og eksplosjonsvernloven) § 43, jf. forskrift 11. november 2002 nr. 1264 om transport av farlig gods på veg og jernbane § 7-5, jf. ikrafttredelsesvedtak 17. mars 1967 nr. 3462 og delegeringsvedtak 29. september 2003 nr. 1196.</article> <article class="defaultP" margin-top="true">§ 3-1 første ledd nr. 4 skal lyde:<ul class="defaultList"><li data-li-identifier="4." data-name="4."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Klasse B – personbil, varebil – 18 år</article></article></li></ul></article> <article class="defaultP" margin-top="true">§ 3-1 tredje ledd nr. 1-6 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Klasse M – Tohjuls moped, kode 146, jf. vedlegg 4 – 16 år</article></article></li><li data-li-identifier="2." data-name="2."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">Klasse M – Tre- eller firehjuls moped, kode 147, jf. vedlegg 4, begrenset – 16 år</article></article></li><li data-li-identifier="3." data-name="3."><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">Klasse M – Tre- eller firehjuls moped, kode 147, jf. vedlegg 4, ubegrenset – 18 år</article></article></li><li data-li-identifier="4." data-name="4."><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">Klasse S – Beltemotorsykkel – 16 år</article></article></li><li data-li-identifier="5." data-name="5."><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1">Klasse T – Traktor, begrenset totalvekt – 16 år</article></article></li><li data-li-identifier="6." data-name="6."><article class="listArticle" id="kapittel-1-ledd-2-punkt-7"><article class="legalP" id="kapittel-1-ledd-2-punkt-7-ledd-1">Klasse T – Traktor, ubegrenset totalvekt – 21 år.</article></article></li></ul></article> <article class="defaultP" margin-top="true">§ 3-5 annet ledd nr. 2 oppheves.</article> <article class="defaultP" margin-top="true">§ 3-5 annet ledd nåværende nr. 3 blir nr. 2 og skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-ledd-2-punkt-8"><article class="legalP" id="kapittel-1-ledd-2-punkt-8-ledd-1">Klasse M kode 146.</article></article></li></ul></article> <article class="defaultP" margin-top="true">§ 3-5 annet ledd nåværende nr. 4 blir nr. 3.</article> <article class="defaultP" margin-top="true">§ 3-8 annet ledd oppheves.</article> <article class="defaultP" margin-top="true">§ 3-9 annet ledd oppheves.</article> <article class="defaultP" margin-top="true">§ 3-11 nytt annet ledd skal lyde:</article><article class="legalP" id="kapittel-1-ledd-3">I tillegg gjelder føreretten for kjøring i Norge for traktor og motorredskap, med tillatt totalvekt ikke over 25.000 kg og med konstruktiv hastighet ikke over 40 km/t, med eller uten tilhenger.</article> <article class="defaultP" margin-top="true">§ 3-13 annet ledd oppheves.</article> <article class="defaultP" margin-top="true">§ 3-14 annet ledd oppheves.</article> <article class="defaultP" margin-top="true">§ 3-16 skal lyde:</article><article class="futureLegalArticle" data-name="§3-16" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-16</span>. <span class="legalArticleTitle">Førerett i klasse M</span></span><article class="legalP" id="kapittel-1-foreslåttparagraf-1-ledd-1">Førerett i klasse M med kode 146, gjelder for kjøring i Norge med tohjuls moped. I tillegg gjelder føreretten for kjøring i Norge med tre- eller firehjuls moped med egenvekt (minus batterienes vekt ved eldrift) ikke over 150 kg.</article><article class="legalP" id="kapittel-1-foreslåttparagraf-1-ledd-2">Førerett i klasse M med kode 147 gjelder for kjøring i Norge med tre- eller firehjuls moped. For personer som ikke er fylt 18 år er føreretten begrenset til tre- eller firehjuls moped med egenvekt (minus batterienes vekt ved eldrift) ikke over 150 kg.</article><article class="legalP" id="kapittel-1-foreslåttparagraf-1-ledd-3">Førerett i klasse M med kode 145, gjelder for kjøring i Norge med tohjuls moped.</article><article class="legalP" id="kapittel-1-foreslåttparagraf-1-ledd-4">Førerett i klasse M gjelder for kjøring i Norge med moped. Aldersbegrensningen for tre- eller firehjuls moped, som nevnt i annet ledd, gjelder tilsvarende.</article></article> <article class="defaultP" margin-top="true">§ 3-18 første ledd nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-4-punkt-1"><article class="legalP" id="kapittel-1-foreslåttparagraf-1-ledd-4-punkt-1-ledd-1">Traktor og motorredskap, med konstruktiv hastighet ikke over 40 km/t, med eller uten tilhenger. Frem til førerkortinnehaveren har to års erfaring eller fyller 21 år er føreretten begrenset til traktor og motorredskap, med eller uten tilhenger, med samlet tillatt totalvekt ikke over 25.000 kg. Vekt begrensningen gjelder ikke når førerett klasse T erverves etter fylte 21 år.</article></article></li></ul></article> <article class="defaultP" margin-top="true">§ 3-18 første ledd nr. 4 oppheves.</article> <article class="defaultP" margin-top="true">§ 3-18 første ledd nåværende nr. 5 blir nr. 4.</article> <article class="defaultP" margin-top="true">§ 4-1 første ledd første punktum skal lyde:</article><article class="legalP" id="kapittel-1-ledd-4">Førerett i klassene A, A1, B, B1, BE, M, S og T skal ha livsvarig gyldighetstid, med mindre det settes begrensning i henhold til § 4-2 til § 4-5.</article> <article class="defaultP" margin-top="true">§ 4-1 annet ledd skal lyde:</article><article class="legalP" id="kapittel-1-ledd-5">Førerett i øvrige klasser skal ha gyldighetstid 10 år, med mindre det settes kortere gyldighetstid i henhold til § 4-2 til § 4-5.</article> <article class="defaultP" margin-top="true">§ 4-2 annet ledd skal lyde:</article><article class="legalP" id="kapittel-1-ledd-6">Den som taper føreretten i prøveperioden som følge av brudd på trafikale adferdsregler, må avlegge ny full førerprøve, jf. forskrift 19. desember 2003 nr. 1660 om tap av retten til å føre motorvogn mv. § 8-4. Etter bestått førerprøve utstedes førerkort med ny prøveperiode på 2 år. Tilsvarende gjelder også ved senere gjentagelser.</article> <article class="defaultP" margin-top="true">§ 4-4 og § 4-5 skal lyde:</article><article class="futureLegalArticle" data-name="§4-4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4-4</span>. <span class="legalArticleTitle">Manglende mørkekjøringsdel av trafikalt grunnkurs</span></span><article class="legalP" id="kapittel-1-foreslåttparagraf-2-ledd-1">Dersom førerprøven ved førstegangserverv av førerett avlegges i perioden fra og med 16. mars til og med 31. oktober uten dokumentasjon for gjennomført mørkekjøring, jf. forskrift 1. oktober 2004 nr. 1339 om trafikkopplæring og førerprøve m.m., gis føreretten gyldighet til og med 1. mars året etter. Samme gyldighetstid settes for klassene M, S og T, dersom disse påføres førerkortet samtidig. Tilsvarende gjelder for førerprøve ved utvidelse til ny førerett, dersom dokumentasjon for gjennomført mørkekjøring ikke er fremlagt tidligere.</article><article class="legalP" id="kapittel-1-foreslåttparagraf-2-ledd-2">For å oppnå uavbrutt førerett, må dokumentasjon for gjennomført mørkekjøring fremlegges før gyldighetstiden utløper. Føreretten kan gjenerverves senere ved dokumentasjon av gjennomført mørkekjøring. Førerett kan ikke fornyes uten dokumentasjon. Når vilkårene er oppfylt, utstedes nytt førerkort med vanlig gyldighetstid i henhold til dette kapittel, for alle aktuelle klasser, regnet fra tidspunktet for den første utstedelsen.</article><article class="legalP" id="kapittel-1-foreslåttparagraf-2-ledd-3">Innehaver av midlertidig førerkort klasse B, med to års gyldighetstid, utstedt før 1. mars 1995, kan få utstedt førerkort med vanlig gyldighetstid, når det dokumenteres at mørkekjøring er fullført, og praktisk prøve er bestått.</article></article><article class="futureLegalArticle" data-name="§4-5" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4-5</span>. <span class="legalArticleTitle">Manglende sikkerhetskurs på bane for klassene C, CE og D</span></span><article class="legalP" id="kapittel-1-foreslåttparagraf-3-ledd-1">Dersom sikkerhetskurs på bane eller glattkjøringskurs ikke er dokumentert gjennomført før utstedelse av førerkort (utvidelse) i klassene C, CE eller D, settes gyldighetstiden til ett år.</article><article class="legalP" id="kapittel-1-foreslåttparagraf-3-ledd-2">For å oppnå uavbrutt førerett, må dokumentasjon for gjennomført sikkerhetskurs på bane eller glattkjøringskurs fremlegges før gyldighetstiden utløper. Føreretten kan gjenerverves senere ved dokumentasjon av gjennomført kurs. Førerett kan ikke fornyes uten dokumentasjon. Når disse vilkårene foreligger, utstedes nytt førerkort med vanlig gyldighetstid, regnet fra tidspunktet for den første utstedelsen.</article></article> <article class="defaultP" margin-top="true">§ 4-6 oppheves.</article> <article class="defaultP" margin-top="true">§ 5-1 annet ledd første punktum skal lyde:</article><article class="legalP" id="kapittel-1-ledd-7">Søknad om førerkort skrives på fastsatt skjema som sendes/leveres til det lokale distriktsvegkontoret eller den lokale trafikkstasjonen.</article> <article class="defaultP" margin-top="true">§ 5-1 femte ledd oppheves.</article> <article class="defaultP" margin-top="true">§ 5-2 første og annet ledd skal lyde:</article><article class="legalP" id="kapittel-1-ledd-8">Førerkort utstedes bare til en person som har oppnådd minstealder og førerett i Norge i den aktuelle klassen. For å erverve førerett må førerprøven for den aktuelle klassen være bestått, jf. forskrift 1. oktober 2004 nr. 1339 om trafikkopplæring og førerprøve m.m. Alternativt må det forevises dokumentasjon på utenlandsk førerett etter reglene for duplikat eller innbytte, jf. kap. 7 og 10 og vilkårene der.</article><article class="legalP" id="kapittel-1-ledd-9">Når det er fastsatt krav om obligatorisk opplæring før førerprøven, første gang eller ved utvidelse, for den aktuelle klasse, eventuelt før førerkortutstedelse, jf. forskrift 1. oktober 2004 nr. 1339 om trafikkopplæring og førerprøve m.m., kan førerkort ikke utstedes før det foreligger dokumentasjon for slik opplæring.</article> <article class="defaultP" margin-top="true">§ 5-3 fjerde ledd første punktum skal lyde:</article><article class="legalP" id="kapittel-1-ledd-10">Førerett i klassene A1, B1, M, S eller T kan utvides til klassene S, T, M, A, A1 eller B/BE.</article> <article class="defaultP" margin-top="true">§ 5-3 sjette ledd skal lyde:</article><article class="legalP" id="kapittel-1-ledd-11">Hvilke prøver som kreves, eventuelt hvilken obligatorisk opplæring som kreves, fremgår av forskrift 1. oktober 2004 nr. 1339 om trafikkopplæring og førerprøve m.m.</article> <article class="defaultP" margin-top="true">§ 6-1 annet ledd annet og tredje punktum skal lyde:</article><article class="legalP" id="kapittel-1-ledd-12">For klasse M kreves teoretisk prøve for fornyelse. Førerett som nevnt i § 4-4 og § 4-5 kan bare fornyes dersom det fremlegges dokumentasjon for gjennomført kurs.</article> <article class="defaultP" margin-top="true">§ 6-1 syvende ledd skal lyde:</article><article class="legalP" id="kapittel-1-ledd-13">Når førerett skal fornyes i flere klasser i tilfeller som nevnt i annet ledd, er det tilstrekkelig at kandidaten består prøve i den mest omfattende klassen. Prøve i klassene B, C, C1, D, D1, eventuelt med klasse E, anses å dekke klassene A, A1, M, S og T. Ellers regnes som mest omfattende, i stigende rekkefølge, B, BE, C1/D1 (valgfritt), C1E/D1E (valgfritt), C, D, DE, CE.</article> <article class="defaultP" margin-top="true">§ 6-1 nytt åttende ledd skal lyde:</article><article class="legalP" id="kapittel-1-ledd-14">Det samme gjelder når det av dom, vedtatt forelegg eller beslutning fra politiet fremgår at førerprøve må bestås før førerett kan gjenopprettes, og det ikke er angitt noe spesielt om hvilke klasser det gjelder, men det er angitt at det gjelder praktisk prøve (teoriprøve for klasse M). Dersom det er angitt full førerprøve, skal det for klassene BE, C1E/D1E (valgfritt) eller DE, bestås teoriprøve i henholdsvis klassene B, C1/D1 (valgfritt) og D.</article> <article class="defaultP" margin-top="true">§ 6-1 nåværende åttende ledd blir nytt niende ledd.</article> <article class="defaultP" margin-top="true">§ 8-1 første ledd nytt annet punktum skal lyde:</article><article class="legalP" id="kapittel-1-ledd-15">Føreretten er begrenset til de internasjonale klassene som nevnt i § 3-1, eller tilsvarende klasser.</article> <article class="defaultP" margin-top="true">§ 8-1 første ledd nåværende annet punktum blir nytt tredje punktum.</article> <article class="defaultP" margin-top="true">§ 8-2 annet ledd skal lyde:</article><article class="legalP" id="kapittel-1-ledd-16">Førerkort som aksepteres i henhold til denne paragraf er gyldige for kjøring i inntil ett år her i landet i samsvar med sitt innhold. Føreretten er begrenset til de internasjonale klassene som nevnt i § 3-1, eller tilsvarende klasser.</article> <article class="defaultP" margin-top="true">§ 10-1 annet ledd skal lyde:</article><article class="legalP" id="kapittel-1-ledd-17">Innbytte gis ikke for klasser som tilsvarer klasse M, S eller T.</article> <article class="defaultP" margin-top="true">§ 10-2 nytt sjette ledd skal lyde :</article><article class="legalP" id="kapittel-1-ledd-18">Dersom praktisk prøve ikke bestås på grunn av at prøven må avbrytes etter forskrift 1. oktober 2004 nr. 1339 om trafikkopplæring og førerprøve m.m. § 29-6 tredje ledd, og det finnes åpenbart at vedkommende ikke har de kunnskaper eller kjøreferdigheter som hensynet til trafikksikkerheten krever, skal det treffes vedtak om at retten til innbytte faller bort.</article> <article class="defaultP" margin-top="true">§ 10-2 nåværende sjette og syvende ledd blir nye syvende og åttende ledd.</article> <article class="defaultP" margin-top="true">§ 12-1 første ledd nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-18-punkt-1"><article class="legalP" id="kapittel-1-ledd-18-punkt-1-ledd-1">Traktor og motorredskap, med konstruktiv hastighet ikke over 40 km/t, med eller uten tilhenger, kan føres av person som har fylt 16 år og har nødvendig ferdighet.</article></article></li></ul></article> <article class="defaultP" margin-top="true">§ 12-1 første ledd nr. 2 oppheves.</article> <article class="defaultP" margin-top="true">§ 12-1 første ledd nr. 3 og nr. 4 blir nr. 2 og nr. 3.</article> <article class="defaultP" margin-top="true">§ 12-4 skal lyde:</article><article class="legalP" id="kapittel-1-ledd-19">Person som ikke har fast bopel i Norge kan føre medbrakt utenlandskregistrert tohjuls moped under midlertidig opphold i Norge, i henhold til de regler om førerkort eller kompetanse som gjelder for føring av slik moped i hjemlandet. Kjøring med norskregistrert tohjuls moped, krever at føreren innehar og medbringer gyldig førerkort med førerett i klasse A1, A eller B.</article><article class="legalP" id="kapittel-1-ledd-20">Personen må oppfylle det norske alderskravet i klasse M med kode 146.</article> <article class="defaultP" margin-top="true">§ 14-2 syvende ledd fjerde punktum skal lyde:</article><article class="legalP" id="kapittel-1-ledd-21">For produksjon av ADR-kompetansebevis betales kr 200 i gebyr.</article> <article class="defaultP" margin-top="true">§ 14-3 fjerde ledd tredje punktum skal lyde:</article><article class="legalP" id="kapittel-1-ledd-22">Ved fornyelse settes da ny gyldighetstid til henholdsvis 1. mars året etter (§ 4-4) og ett år etter forrige utløpstid (§ 4-5).</article> <article class="defaultP" margin-top="true">§ 14-4 tredje ledd oppheves.</article> <article class="defaultP" margin-top="true">§ 14-4 nåværende fjerde ledd blir tredje ledd.</article> <article class="defaultP" margin-top="true">§ 14-5 nytt fjerde ledd skal lyde:</article><article class="legalP" id="kapittel-1-ledd-23">Til § 4-4 annet ledd. Førerett med gyldighet til og med 1. mars 2005 på grunn av manglende mørkekjøringskurs behandles på tilsvarende måte. Eleven kan som alternativ til dokumentasjon for gjennomført mørkekjøringsdel av trafikalt grunnkurs, fremlegge dokumentasjon for mørkekjøringskurs, som er gjennomført før 1. januar 2006.</article> <article class="defaultP" margin-top="true">§ 14-5 nåværende fjerde ledd blir nytt femte ledd og skal lyde:</article><article class="legalP" id="kapittel-1-ledd-24">Til § 6-1 annet ledd. Før 1. juli 2004 kan utløpt førerett fornyes uten ny prøve, dersom det ikke er over ett år siden føreretten utløp. Er denne ettårsfristen utløpt, må praktisk prøve bestås (teoretisk prøve for klasse M kode 147). Denne overgangsregelen gjelder ikke for utløpt førerett beskrevet i § 4-4 og § 4-5.</article> <article class="defaultP" margin-top="true">§ 14-5 nåværende femte ledd blir nytt sjette ledd.</article> <article class="defaultP" margin-top="true">Vedlegg 1 § 2 overskriften og første ledd første kolon skal lyde:</article><article class="futureLegalArticle" data-name="§2" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Krav til helse og førlighet – klassene A, A1, B, B1, BE, M, S og T</span></span><article class="legalP" id="kapittel-1-foreslåttparagraf-4-ledd-1">For førerkort i klassene A, A1, B, B1, BE, M, S og T gjelder følgende krav til førerens helse:</article></article> <article class="defaultP" margin-top="true">Vedlegg 1 § 5 første ledd skal lyde:</article><article class="legalP" id="kapittel-1-ledd-25">For førerkort første gang i klassene A, A1, B, B1, BE, M, S og T kreves, med de unntak som er gitt i det følgende, kun egenerklæring om helse på fastsatt skjema, med mindre Regionvegkontoret eller politiet mener legeattest er nødvendig. Når legeattest ikke kreves, skal det ved førerprøven fremlegges eller gjennomføres en synstest, se forskrift 1. oktober 2004 nr. 1339 om trafikkopplæring og førerprøve m.m. § 29-2.</article> <article class="defaultP" margin-top="true">Vedlegg 1 § 5 sjette ledd skal lyde:</article><article class="legalP" id="kapittel-1-ledd-26">Attest må ved innlevering av søknad om førerkort ikke være eldre enn 6 måneder. Attester gis 3 års administrativ gyldighet fra utstedelsesdato, med mindre attesten selv har en kortere gyldighetsperiode. Dersom det er grunn til å anta at helsetilstanden er endret, kan ny attest kreves etter kortere tid.</article> <article class="defaultP" margin-top="true">Vedlegg 4 nye og endrede nasjonale koder 101, 142, 143, 144, 145, 146 og 147 skal lyde: <table><tbody><tr><td data-text-align="left" data-vertical-align="top">101</td><td data-text-align="left" data-vertical-align="top">Mangler opplæring i mørkekjøring</td></tr><tr><td data-text-align="left" data-vertical-align="top">142</td><td data-text-align="left" data-vertical-align="top">Traktor ubegrenset, med eller uten tilhenger</td></tr><tr><td data-text-align="left" data-vertical-align="top">143</td><td data-text-align="left" data-vertical-align="top">Traktor ubegrenset, med eller uten tilhenger med tillatt totalvekt på høyst 750 kg</td></tr><tr><td data-text-align="left" data-vertical-align="top">144</td><td data-text-align="left" data-vertical-align="top">Traktor med maksimal konstruktiv hastighet ikke over 40 km/t – tillatt totalvekt ikke over 25.000 kg, med eller uten tilhenger</td></tr><tr><td data-text-align="left" data-vertical-align="top">145</td><td data-text-align="left" data-vertical-align="top">Begrenset til å kjøre tohjuls moped. Føreretten gir ikke fritak fra kravet om trafikalt grunnkurs før øvingskjøring</td></tr><tr><td data-text-align="left" data-vertical-align="top">146</td><td data-text-align="left" data-vertical-align="top">Begrenset til å kjøre tohjuls moped, samt rett til å kjøre tre- eller firehjuls moped med egenvekt (minus batterienes vekt ved eldrift) ikke over 150 kg</td></tr><tr><td data-text-align="left" data-vertical-align="top">147</td><td data-text-align="left" data-vertical-align="top">Begrenset til å kjøre tre- eller firehjuls moped</td></tr></tbody></table></article> <article class="defaultP" margin-top="true">Vedlegg 5 § 1 annet ledd skal lyde:</article><article class="legalP" id="kapittel-1-ledd-27">I tillegg gir klassene 1 og 2 førerett i Norge for klassene M, S og T, for motorredskap og for brannbil (lastebil) avgiftsmessig klassifisert som motorredskap.</article> <article class="defaultP" margin-top="true">Vedlegg 5 § 1 fjerde ledd skal lyde:</article><article class="legalP" id="kapittel-1-ledd-28">Ved utskifting av førerkort i klasse 1 eller 2 gis klassene A1, BE, M, S og T. Til klasse BE tilknyttes kodene 131 og 140. Eventuelle begrensninger videreføres.</article> <article class="defaultP" margin-top="true">Vedlegg 5 § 2 annet ledd skal lyde:</article><article class="legalP" id="kapittel-1-ledd-29">I tillegg gir denne klassen førerett i Norge for klassene M og S.</article> <article class="defaultP" margin-top="true">Vedlegg 5 § 2 fjerde ledd skal lyde:</article><article class="legalP" id="kapittel-1-ledd-30">Ved utskifting av førerkort i klasse 3 gis klassene A, M og S. Eventuelle begrensninger videreføres.</article> <article class="defaultP" margin-top="true">Vedlegg 5 § 3 første ledd skal lyde:</article><article class="legalP" id="kapittel-1-ledd-31">Førerkort i klasse 4, som var gyldige 2. april 1982, og som ikke var særlig tidsbegrenset på grunn av sykdom eller lignende, gir førerett i klassene M, S og T for kjøring i Norge, selv om førerkortets gyldighetstid er utløpt.</article> <article class="defaultP" margin-top="true">Vedlegg 5 § 3 tredje ledd skal lyde:</article><article class="legalP" id="kapittel-1-ledd-32">Ved utskifting av førerkort i klasse 4 gis klassene M, S og T. Eventuelle begrensninger videreføres.</article> <article class="defaultP" margin-top="true">Vedlegg 6 overskriften skal lyde:</article><span class="futuretitle" id="kapittel-1-foreslåttittel-1">Vedlegg 6 – Overgangsregler og administrative bestemmelser for førerkort utstedt i henhold til denne forskriften og førerkortforskriften 23. februar 1979 nr. 4</span> <article class="defaultP" margin-top="true">Vedlegg 6 § 1 nytt tredje ledd skal lyde:</article><article class="legalP" id="kapittel-1-ledd-33">Dette vedlegget omhandler også administrative rutiner for påføring av de nasjonale klassene M, S og T, tilknyttet respektive internasjonale klasser.</article> <article class="defaultP" margin-top="true">Vedlegg 6 § 2 tredje og fjerde ledd skal lyde:</article><article class="legalP" id="kapittel-1-ledd-34">Personer som har hatt klasse 1 eller 2 har førerett i Norge for klasse M.</article><article class="legalP" id="kapittel-1-ledd-35">Ved utskifting av førerkort videreføres denne retten ved klasse M.</article> <article class="defaultP" margin-top="true">Vedlegg 6 § 3 tredje ledd skal lyde:</article><article class="legalP" id="kapittel-1-ledd-36">Ved utskifting videreføres slike rettigheter ved at det gis livsvarig gyldighet, i henhold til § 4-1. I tillegg påføres førerett i klassene M, S og T.</article> <article class="defaultP" margin-top="true">Vedlegg 6 § 4, § 5 og § 6 skal lyde:</article><article class="futureLegalArticle" data-name="§4" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Førerett for motorredskap</span></span><article class="legalP" id="kapittel-1-foreslåttparagraf-5-ledd-1">Innehaver av førerkort i klassene C1, C1E, D eller DE, utstedt før 1. januar 2005 har førerett i Norge for motorredskap. Ved utskifting videreføres denne retten ved kode 140 tilknyttet alle nevnte klasser.</article><article class="legalP" id="kapittel-1-foreslåttparagraf-5-ledd-2">Innehaver av førerkort i klassene B, BE, D1, D1E, D2 eller D2E, utstedt før 1. januar 2005 har førerett i Norge for motorredskap med tillatt totalvekt ikke over 7.500 kg og for motorredskap med tillatt totalvekt over 7.500 kg, med konstruktiv hastighet ikke over 50 km/t. Ved utskifting videreføres denne retten ved kode 152 tilknyttet klasse B/BE.</article><article class="legalP" id="kapittel-1-foreslåttparagraf-5-ledd-3">Bestemmelsene om førerett i denne paragrafen gjelder også for innehaver av førerkort som er utstedt i en annen EØS-stat før 1. januar 2005. Ved innbytte videreføres retten som beskrevet ovenfor.</article></article><article class="futureLegalArticle" data-name="§5" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Førerett for traktor</span></span><article class="legalP" id="kapittel-1-foreslåttparagraf-6-ledd-1">Innehaver av førerkort i klassene B, BE, C, CE, C1, C1E, D, DE, D1, D1E, D2, D2E eller T, utstedt før 1. januar 2005 har førerett i Norge for traktor, med eller uten tilhenger. Ved utskifting videreføres denne retten ved påføring av klasse T, med kode 142, tilknyttet alle nevnte klasser.</article><article class="legalP" id="kapittel-1-foreslåttparagraf-6-ledd-2">Innehaver av førerkort i klasse BE, utstedt etter 1. januar 2005 har førerett i Norge for traktor, med konstruktiv hastighet ikke over 40 km/t og tillatt totalvekt ikke over 25.000 kg, med eller uten tilhenger. Ved utskifting videreføres denne retten ved påføring av klasse T, med kode 144, tilknyttet klasse BE.</article><article class="legalP" id="kapittel-1-foreslåttparagraf-6-ledd-3">Innehaver av førerkort i klasse C, utstedt etter 1. januar 2005 har førerett for traktor, med eller uten tilhenger med tillatt totalvekt på høyst 750 kg. Ved utskifting videreføres denne retten ved påføring av klasse T, med kode 143, tilknyttet klasse C.</article><article class="legalP" id="kapittel-1-foreslåttparagraf-6-ledd-4">Innehaver av førerkort i klasse CE, utstedt etter 1. januar 2005 har førerett for traktor, med eller uten tilhenger. Ved utskifting videreføres denne retten ved påføring av klasse T, med kode 142, tilknyttet klasse CE.</article><article class="legalP" id="kapittel-1-foreslåttparagraf-6-ledd-5">Bestemmelsene i denne paragrafen om førerett gjelder også for innehaver av førerkort som er utstedt i annen EØS-stat henholdsvis før og etter 1. januar 2005. Ved innbytte videreføres retten som beskrevet ovenfor.</article></article><article class="futureLegalArticle" data-name="§6" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Førerett for beltemotorsykkel</span></span><article class="legalP" id="kapittel-1-foreslåttparagraf-7-ledd-1">Innehaver av førerkort i klassene A, A (begrenset til å gjelde beltemotorsykkel), A1, B eller T utstedt før 1. januar 2005 har førerett i Norge for beltemotorsykkel. Ved utskifting videreføres denne retten ved påføring av klasse S.</article><article class="legalP" id="kapittel-1-foreslåttparagraf-7-ledd-2">Bestemmelsen i denne paragrafen om førerett gjelder også for innehaver av førerkort i klassene A, A1 og B som er utstedt i annen EØS-stat før 1. januar 2005. Ved innbytte videreføres retten ved påføring av klasse S.</article></article> <article class="defaultP" margin-top="true">Vedlegg 6 § 11 skal lyde:</article><article class="futureLegalArticle" data-name="§11" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Førerett for klasse M</span></span><article class="legalP" id="kapittel-1-foreslåttparagraf-8-ledd-1">Innehaver av førerkort i klassene A1 og A ervervet før 1. januar 2005 har førerett i Norge for klasse M, og internasjonalt for tohjuls moped. Ved utskifting videreføres denne retten ved påføring av klasse M.</article><article class="legalP" id="kapittel-1-foreslåttparagraf-8-ledd-2">Innehaver av førerkort i klasse B ervervet før 1. januar 2005 har førerett i Norge for klasse M, og internasjonalt for klasse M kode 147. Ved utskifting videreføres denne retten ved påføring av klasse M.</article><article class="legalP" id="kapittel-1-foreslåttparagraf-8-ledd-3">Innehaver av førerkort i klasse T ervervet før 1. januar 2005 har førerett i Norge for klasse M. Ved utskifting videreføres denne retten ved påføring av klasse M.</article><article class="legalP" id="kapittel-1-foreslåttparagraf-8-ledd-4">Innehaver av førerkort i klasse B1/B kode 73 ervervet før 1. januar 2005 har førerett for klasse M kode 147. Ved utskifting videreføres denne retten ved klasse M kode 147.</article><article class="legalP" id="kapittel-1-foreslåttparagraf-8-ledd-5">Innehaver av førerkort i klassene A1 og A utstedt etter 1. januar 2005 har førerett i Norge for klasse M, og internasjonalt for tohjuls moped. Ved utskifting videreføres denne retten ved påføring av klasse M.</article><article class="legalP" id="kapittel-1-foreslåttparagraf-8-ledd-6">Innehaver av førerkort i klasse B utstedt etter 1. januar 2005 har førerett i Norge for klasse M, og internasjonalt for klasse M kode 147. Ved utskifting videreføres denne retten ved påføring av klasse M.</article><article class="legalP" id="kapittel-1-foreslåttparagraf-8-ledd-7">Innehaver av førerkort i klasse T ervervet etter 1. januar 2005 har førerett i Norge for klasse M kode 147. Ved utskifting videreføres denne retten ved klasse M kode 147.</article><article class="legalP" id="kapittel-1-foreslåttparagraf-8-ledd-8">Innehaver av førerkort i klasse B1/B kode 73 ervervet etter 1. januar 2005 har førerett for klasse M kode 147. Ved utskifting videreføres denne retten ved klasse M kode 147.</article><article class="legalP" id="kapittel-1-foreslåttparagraf-8-ledd-9">Bestemmelsene om førerett ovenfor gjelder også for innehaver av førerkort i klassene A, A1, B og B1/B kode 73, som er utstedt i annen EØS-stat henholdsvis før og etter 1. januar 2005. Ved innbytte videreføres retten som beskrevet ovenfor.</article><article class="legalP" id="kapittel-1-foreslåttparagraf-8-ledd-10">Person som ikke innehar førerett i annen klasse, men som har fylt 20 år før 1. januar 2005 og som har nødvendig ferdighet, kan få førerett i Norge for tohjuls moped (klasse M kode 145). Føreretten skal påføres et førerkort før den kan benyttes. Førerkort utstedes på de vilkår som er angitt i § 5-1, § 5-2 tredje og fjerde ledd, og § 14-2.</article><article class="legalP" id="kapittel-1-foreslåttparagraf-8-ledd-11">Innehaver av norsk kompetansebevis for fører av moped har førerett i Norge for klasse M kode 146. Kompetansebeviset kan skiftes ut med førerkort klasse M kode 146. Førerkort utstedes på de vilkår som er angitt i § 5-1, § 5-2 tredje og fjerde ledd, og § 14-2.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-11-05-1448/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene i § 4-2 annet ledd, § 5-1 femte ledd, § 6-1 nytt åttende ledd, § 6-1 nåværende åttende ledd, § 8-1 første ledd nytt annet punktum, § 8-1 første ledd nåværende annet punktum, § 8-2 annet ledd og vedlegg 1 § 5 sjette ledd, trer i kraft straks.</article><article class="legalP" id="kapittel-2-ledd-2">Øvrige endringer trer i kraft 1. januar 2005.</article></section></main></body></html>