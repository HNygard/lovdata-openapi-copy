<!DOCTYPE html><html lang="no"><head><title>Forskrift om endring i forskrift om trafikkopplæring og førerprøve m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-05-12-741</dd><dt class="dokid">DokumentID</dt><dd class="dokid">LTI/forskrift/2004-05-12-741</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 6 s 936</dd><dt class="dateInForce">I kraft fra</dt><dd class="dateInForce">2004-05-12</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-01-19-299</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§24</li><li>lov/1965-06-18-4/§26</li><li>lov/1965-06-18-4/§27</li><li>lov/1965-06-18-4/§28</li><li>lov/1965-06-18-4/§30</li><li>forskrift/2003-09-29-1196</li></ul></dd><dt class="dateOfPublication">Kunngjort</dt><dd class="dateOfPublication">2004-05-21</dd><dt class="journalNumber">Journalnummer</dt><dd class="journalNumber">2004-0701</dd><dt class="titleShort">Korttittel</dt><dd class="titleShort">Endr. i føreropplæringsforskriften</dd><dt class="title">Tittel</dt><dd class="title">Forskrift om endring i forskrift om trafikkopplæring og førerprøve m.m.</dd><dt class="miscInformation">Annet om dokumentet</dt><dd class="miscInformation">Fastsatt av Vegdirektoratet 12. mai 2004 med hjemmel i vegtrafikklov 18. juni 1965 nr. 4 § 24, § 26, § 27, § 28 og § 30, jf. delegeringsvedtak 29. september 2003 nr. 1196.</dd><dt class="refid">RefID</dt><dd class="refid">forskrift/2004-05-12-741</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om trafikkopplæring og førerprøve m.m.<ul class="tocSubUl"><li>I<ul class="tocSubUl"><li>§ 1-5. Øvingskjøring på avsperret område</li><li>§ 1-6. Øvingskjøring klasse S</li><li>§ 8-2. Andre overgangsregler</li><li>§ 8-3. Utfyllende bestemmelser og unntak</li><li>§ 8-6. Ikrafttredelse m.m.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-05-12-741" id="dokument"><h1>Forskrift om endring i forskrift om trafikkopplæring og førerprøve m.m.</h1><section class="section" data-name="kapI" id="kapittel-1" data-lovdata-URL="LTI/forskrift/2004-05-12-741/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. januar 2004 nr. 299 om trafikkopplæring og førerprøve m.m. gjøres følgende endringer:</article> <article class="defaultP" margin-top="true">§ 1-3 annet ledd sjette punktum skal lyde:</article><article class="legalP" id="kapittel-1-ledd-2">Den, som etter obligatorisk opplæring, har førerett i klasse A, A1 eller M kode 147, eller som har mopedførerbevis, trenger ikke gjennomføre trafikalt grunnkurs.</article> <article class="defaultP" margin-top="true">§ 1-3 fjerde ledd skal lyde:</article><article class="numberedLegalP" data-numerator="4" id="kapittel-1-nummer-1">(4) Person som har sperrefrist etter vegtrafikkloven § 24a, eller har fått føreretten tapt eller tilbakekalt, eller har fått førerkortet beslaglagt eller inndratt, jf. vegtrafikkloven § 33 og § 34, må ikke øvingskjøre med førerkortpliktig kjøretøy i denne perioden uten politiets samtykke.</article> <article class="defaultP" margin-top="true">§ 1-5 og § 1-6 skal lyde:</article><article class="futureLegalArticle" data-name="§1-5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-5</span>. <span class="legalArticleTitle">Øvingskjøring på avsperret område</span></span><article class="legalP" id="kapittel-1-foreslåttparagraf-1-ledd-1">På øvingsbane eller annet avsperret område kan øvingskjøring skje uten at lærer eller ledsager følger med på kjøretøyet, når vedkommende har visuell kontakt med mulighet for instruksjon av eleven(e).</article></article><article class="futureLegalArticle" data-name="§1-6" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 1-6</span>. <span class="legalArticleTitle">Øvingskjøring klasse S</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Øvingskjøring i klasse S kan skje uten at læreren eller ledsageren følger med på kjøretøyet dersom vedkommende har instruksjonsmulighet som nevnt i § 1-4 annet ledd.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) På avsperret område kan øvingskjøringen skje etter samme regler som i § 1-5.</article></article> <article class="defaultP" margin-top="true">§ 4-3 femte ledd oppheves.</article> <article class="defaultP" margin-top="true">§ 4-3 nåværende sjette til tiende ledd blir femte til niende ledd.</article> <article class="defaultP" margin-top="true">§ 5-3 skal lyde:</article><article class="numberedLegalP" data-numerator="1" id="kapittel-1-nummer-2">(1) Regionvegkontoret skal tilbakekalle godkjenningen som trafikklærer når<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-2-punkt-1"><article class="legalP" id="kapittel-1-nummer-2-punkt-1-ledd-1">føreretten er tapt eller tilbakekalt, eller førerkortet er beslaglagt eller inndratt, med hjemmel i vegtrafikklovens § 33 eller § 34,</article></article></li><li data-li-identifier="b)" data-name="b)"><article class="listArticle" id="kapittel-1-nummer-2-punkt-2"><article class="legalP" id="kapittel-1-nummer-2-punkt-2-ledd-1">politiet finner at vedkommende ikke lenger er edruelig eller har akseptabel vandel, eller</article></article></li><li data-li-identifier="c)" data-name="c)"><article class="listArticle" id="kapittel-1-nummer-2-punkt-3"><article class="legalP" id="kapittel-1-nummer-2-punkt-3-ledd-1">vedkommende ikke lenger fyller vilkårene for øvrig for å være godkjent som trafikklærer.</article></article></li></ul></article><article class="numberedLegalP" data-numerator="2" id="kapittel-1-nummer-3">(2) Godkjenning som er tilbakekalt etter første ledd kan ikke gis tilbake før de forhold som dannet grunnlag for tilbakekallingen igjen er i samsvar med vilkårene i § 5-1.</article><article class="numberedLegalP" data-numerator="3" id="kapittel-1-nummer-4">(3) Regionvegkontoret kan tilbakekalle godkjenningen som trafikklærer når vedkommende<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-4-punkt-1"><article class="legalP" id="kapittel-1-nummer-4-punkt-1-ledd-1">har gjort vesentlige brudd på gjeldende forskrifter om føreropplæring, eller</article></article></li><li data-li-identifier="b)" data-name="b)"><article class="listArticle" id="kapittel-1-nummer-4-punkt-2"><article class="legalP" id="kapittel-1-nummer-4-punkt-2-ledd-1">på tross av skriftlig advarsel eller pålegg har satt seg ut over forskriftene.</article></article></li></ul></article><article class="numberedLegalP" data-numerator="4" id="kapittel-1-nummer-5">(4) Når godkjenningen av en trafikklærer tilbakekalles etter tredje ledd, skal tilbakekallingen første gang normalt gjelde fra tre til seks måneder. Annen gang godkjenningen tilbakekalles skal tilbakekallingen normalt gjelde fra seks til tolv måneder. Tredje gang godkjenningen tilbakekalles skal den normalt tilbakekalles for minst tolv måneder. I særlige tilfeller kan godkjenningen tilbakekalles for alltid.</article><article class="numberedLegalP" data-numerator="5" id="kapittel-1-nummer-6">(5) Dersom godkjenningen som trafikklærer er tilbakekalt etter denne paragrafen, kan vedkommende heller ikke undervise ved teoriopplæring.</article><article class="numberedLegalP" data-numerator="6" id="kapittel-1-nummer-7">(6) Før vedtak om tilbakekalling treffes kan politiets uttalelse innhentes.</article><article class="numberedLegalP" data-numerator="7" id="kapittel-1-nummer-8">(7) Politiet kan nedlegge midlertidig forbud mot trafikkopplæringsvirksomhet dersom det finner at trafikklæreren med skjellig grunn er mistenkt for straffbart forhold, eller det foreligger andre forhold som kan medføre inndragning av godkjenningen, eller dersom hensynet til trafikksikkerheten eller allmenne hensyn ellers tilsier det. Politiet gir melding om vedtaket til Regionvegkontoret.</article> <article class="defaultP" margin-top="true">§ 7-5 tredje ledd annet punktum skal lyde:</article><article class="legalP" id="kapittel-1-ledd-3">Hvis kandidaten ikke behersker skriftlig norsk i tilstrekkelig grad til å kunne besvare spørsmålene, har skrive- og lesevansker eller tilsvarende, kan regionvegkontoret etter dokumentert søknad gi tillatelse til at tilsvarende prøve avlegges muntlig.</article> <article class="defaultP" margin-top="true">§ 7-6 første ledd oppheves.</article> <article class="defaultP" margin-top="true">§ 7-6 annet til åttende ledd blir ledd første til syvende ledd.</article> <article class="defaultP" margin-top="true">§ 7-8 fjerde ledd bokstav e skal lyde:<ul class="defaultList"><li data-li-identifier="e)" data-name="e)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">nødstoppbryter for motor montert på høyre støttehåndtaks venstre side og</article></article></li></ul></article> <article class="defaultP" margin-top="true">§ 7-9 femte ledd skal lyde:</article><article class="numberedLegalP" data-numerator="5" id="kapittel-1-nummer-9">(5) Klargjøring før kjøring, sikkerhetskontroll og tilbakemelding skal inngå i den praktiske prøven.</article> <article class="defaultP" margin-top="true">§ 7-10 annet ledd femte punktum skal lyde:</article><article class="legalP" id="kapittel-1-ledd-4">Det skal være ekstra utvendige speil som gir sensor tilstrekkelig utsyn bakover og ekstra speil som gir sensor mulighet til å observere kandidaten.</article> <article class="defaultP" margin-top="true">§ 8-2 og § 8-3 skal lyde:</article><article class="futureLegalArticle" data-name="§8-2" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 8-2</span>. <span class="legalArticleTitle">Andre overgangsregler</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Kjøretøy til førerprøven i klassene BE, C, CE, C1, C1E, D, DE, D1 og D1E som ikke tilfredsstiller de tekniske spesifikasjoner i denne forskrift, men som var i bruk før 1. januar 2004 kan benyttes frem til 11. oktober 2010, jf. direktiv 2000/56/EF vedlegg II pkt. 5.2 siste ledd.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Teoretisk prøve bestått før 1. mars 2004 gjelder i 5 år, jf. § 7-5 (2).</article></article><article class="futureLegalArticle" data-name="§8-3" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 8-3</span>. <span class="legalArticleTitle">Utfyllende bestemmelser og unntak</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Vegdirektoratet kan gjøre unntak fra denne forskriften og fastsette alternative måter for gjennomføring og vurdering av førerprøven.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Regionvegkontoret kan, ved enkeltvedtak, gjøre unntak fra bestemmelsene i denne forskriften, når det foreligger særlig tungtveiende grunner.</article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) Søknad om dispensasjon fra helsekravene i § 5-1 avgjøres av helsemyndighetene etter bestemmelsene i førerkortforskriften 19. januar 2004 nr. 298.</article></article> <article class="defaultP" margin-top="true">§ 8-6 overskriften skal lyde:</article><article class="futureLegalArticle" data-name="§8-6" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 8-6</span>. <span class="legalArticleTitle">Ikrafttredelse m.m.</span></span></article> <article class="defaultP" margin-top="true">§ 8-6 nye fjerde og femte ledd skal lyde:</article><article class="numberedLegalP" data-numerator="4" id="kapittel-1-nummer-10">(4) Forskrift 23. juli 1986 nr. 1605 om obligatorisk opplæring for fører av tohjuls moped m.v., fastsatt med hjemmel i forskrift 23. februar 1979 nr. 4 § 5 c) og forskriften nevnt i tredje ledd (a) § 1 nr. 9, skal fortsatt gjelde.</article><article class="numberedLegalP" data-numerator="5" id="kapittel-1-nummer-11">(5) Forskrift 9. desember 2003 nr. 1461 om trafikalt grunnkurs før øvingskjøring for førerkort i klassene B eller T (læreplan mv.), fastsatt med hjemmel i forskriften nevnt i tredje ledd (a) § 1 nr. 2, skal fortsatt gjelde.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-05-12-741/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>