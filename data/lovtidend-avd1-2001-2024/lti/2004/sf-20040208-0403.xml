<!DOCTYPE html><html lang="no"><head><title>Forskrift om endring i forskrift om krav til melding og utfylling av kontrolliste ved fartøyers transport av farlig eller forurensende last.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-02-08-403</dd><dt class="dokid">DokumentID</dt><dd class="dokid">LTI/forskrift/2004-02-08-403</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 4 s 545</dd><dt class="dateInForce">I kraft fra</dt><dd class="dateInForce">2004-02-08</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-06-16-727</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1984-06-08-51/§11</li></ul></dd><dt class="dateOfPublication">Kunngjort</dt><dd class="dateOfPublication">2004-02-27</dd><dt class="lastupdated">Rettet</dt><dd class="lastupdated">2004-03-04 (ledetekst til § 1-3 første ledd med ny bokstav j)</dd><dt class="journalNumber">Journalnummer</dt><dd class="journalNumber">2004-0409</dd><dt class="titleShort">Korttittel</dt><dd class="titleShort">Endr. i forskr. om farlig last på fartøy</dd><dt class="title">Tittel</dt><dd class="title">Forskrift om endring i forskrift om krav til melding og utfylling av kontrolliste ved fartøyers transport av farlig eller forurensende last.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 8. februar 2004 med hjemmel i lov 8. juni 1984 nr. 51 om havner og farvann m.v. § 11 nr. 9. Jf. EØS-avtalen vedlegg XIII nr. 55a (direktiv 2002/59/EF).</dd><dt class="refid">RefID</dt><dd class="refid">forskrift/2004-02-08-403</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om krav til melding og utfylling av kontrolliste ved fartøyers transport av farlig eller forurensende last.<ul class="tocSubUl"><li>I<ul class="tocSubUl"><li>§ 2-1. Melding om anløp</li><li>§ 2-2. Avgangsmelding fra fartøy med farlig eller forurensende last</li><li>§ 2-3. Ankomstmelding fra fartøy med farlig eller forurensende last</li><li>§ 2-4. Unntak fra meldeplikt</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-02-08-403" id="dokument"><h1>Forskrift om endring i forskrift om krav til melding og utfylling av kontrolliste ved fartøyers transport av farlig eller forurensende last.</h1><section class="section" data-name="kapI" id="kapittel-1" data-lovdata-URL="LTI/forskrift/2004-02-08-403/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 16. juni 1999 nr. 727 om krav til melding og utfylling av kontrolliste ved fartøyers transport av farlig eller forurensende last gjøres følgende endringer:</article> <article class="defaultP" margin-top="true">§ 1-1 første ledd skal lyde:</article><article class="legalP" id="kapittel-1-ledd-2">Forskriften gjelder for fartøyer med bruttotonnasje på minst 300 og fartøy, uansett størrelse, som transporterer farlig eller forurensende last i bulk eller i emballert form.</article> <article class="defaultP" margin-top="true">§ 1-1 andre ledd bokstav c og ny bokstav d skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">fiskefartøy, fritidsfartøy og tradisjonelle skip, så fremt deres lengde er mindre enn 45 meter.</article></article></li><li data-li-identifier="d)" data-name="d)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">bunkers på mindre enn 5000 tonn, skipsforsyninger og utstyr til bruk om bord.</article></article></li></ul></article> <article class="defaultP" margin-top="true">§ 1-1 nytt tredje ledd skal lyde:</article><article class="legalP" id="kapittel-1-ledd-3">Med tradisjonelle skip menes alle typer historiske skip og kopier av dem, herunder skip som er konstruert for å fremme tradisjonelle ferdigheter og sjømannskap, som også tjener som levende kulturminner og som drives i samsvar med tradisjonelle prinsipper for sjømannskap og teknikk.</article> <article class="defaultP" margin-top="true">§ 1-3 første ledd bokstav b og c skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1"><i>Fartøy:</i> Ethvert sjøgående fartøy.</article></article></li><li data-li-identifier="c)" data-name="c)"><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1"><i>Farlig last</i>: <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-3-punkt-2-ledd-1-punkt-1"><article class="legalP" id="kapittel-1-ledd-3-punkt-2-ledd-1-punkt-1-ledd-1">last oppført i IMDG-koden, herunder også radioaktive materialer som definert i INF-regelverket</article></article></li><li data-li-identifier="-" data-name="-"><article class="listArticle" id="kapittel-1-ledd-3-punkt-2-ledd-1-punkt-2"><article class="legalP" id="kapittel-1-ledd-3-punkt-2-ledd-1-punkt-2-ledd-1">last oppført i kapittel 17 i INC-regelverket</article></article></li><li data-li-identifier="-" data-name="-"><article class="listArticle" id="kapittel-1-ledd-3-punkt-2-ledd-1-punkt-3"><article class="legalP" id="kapittel-1-ledd-3-punkt-2-ledd-1-punkt-3-ledd-1">last oppført i kapittel 19 i IGC-regelverket</article></article></li><li data-li-identifier="-" data-name="-"><article class="listArticle" id="kapittel-1-ledd-3-punkt-2-ledd-1-punkt-4"><article class="legalP" id="kapittel-1-ledd-3-punkt-2-ledd-1-punkt-4-ledd-1">faste stoffer som er oppført i BC-regelverkets tillegg B</article></article></li><li data-li-identifier="-" data-name="-"><article class="listArticle" id="kapittel-1-ledd-3-punkt-2-ledd-1-punkt-5"><article class="legalP" id="kapittel-1-ledd-3-punkt-2-ledd-1-punkt-5-ledd-1">gods som ved transport omfattes av særlige forholdsregler i henhold til nr. 1.1.3 i IBC-regelverket eller nr. 1.1.6 i IGC-regelverket.</article></article></li></ul></article></article></li></ul></article> <article class="defaultP" margin-top="true">§ 1-3 første ledd bokstav f, g, h, i og ny j skal lyde:<ul class="defaultList"><li data-li-identifier="f)" data-name="f)"><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1"><i>IMDG-koden:</i> Den internasjonale kodeks for transport av farlig gods til sjøs.</article></article></li><li data-li-identifier="g)" data-name="g)"><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1"><i>IBC-regelverket:</i> Den internasjonale sjøfartsorganisasjon (IMO)s regelverk for bygging og utrusting av skip som transporterer farlige kjemikalier i bulk.</article></article></li><li data-li-identifier="h)" data-name="h)"><article class="listArticle" id="kapittel-1-ledd-3-punkt-5"><article class="legalP" id="kapittel-1-ledd-3-punkt-5-ledd-1"><i>IGC-regelverket:</i> Den internasjonale sjøfartsorganisasjon (IMO)s regelverk for bygging og utrusting av skip som transporterer flytende gass i bulk.</article></article></li><li data-li-identifier="i)" data-name="i)"><article class="listArticle" id="kapittel-1-ledd-3-punkt-6"><article class="legalP" id="kapittel-1-ledd-3-punkt-6-ledd-1"><i>INF-regelverket:</i> Den internasjonale sjøfartsorganisasjon (IMO)s regelverk for sikkerhetsbestemmelser for transport av bestrålt nukleært brensel, plutonium og sterkt radioaktivt avfall i beholdere om bord på skip.</article></article></li><li data-li-identifier="j)" data-name="j)"><article class="listArticle" id="kapittel-1-ledd-3-punkt-7"><article class="legalP" id="kapittel-1-ledd-3-punkt-7-ledd-1"><i>BC-regelverket:</i> Den internasjonale sjøfartsorganisasjon (IMO)s regelverk for sikker transport av tørrlast i bulk.</article></article></li></ul></article> <article class="defaultP" margin-top="true">§ 2-1, § 2-2, § 2-3 og § 2-4 skal lyde:</article><article class="futureLegalArticle" data-name="§2-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-1</span>. <span class="legalArticleTitle">Melding om anløp</span></span><article class="legalP" id="kapittel-1-foreslåttparagraf-1-ledd-1">Operatøren eller fører av et skip på 300 bruttotonn eller mer som er på vei til en havn i Norge skal sende opplysninger som nevnt i vedlegg I, nr. 1<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">minst 24 timer før ankomsten eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">senest når skipet avgår fra den foregående havn, hvis reisen er på under 24 timer eller</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">så snart ankomsthavnen er kjent.</article></article></li></ul></article><article class="legalP" id="kapittel-1-foreslåttparagraf-1-ledd-2">Melding skal gis til Kystverket. Meldingen skal gis elektronisk eller på annen måte etter Kystdirektoratets nærmere bestemmelse.</article></article><article class="futureLegalArticle" data-name="§2-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2-2</span>. <span class="legalArticleTitle">Avgangsmelding fra fartøy med farlig eller forurensende last</span></span><article class="legalP" id="kapittel-1-foreslåttparagraf-2-ledd-1">Operatøren eller fører av et fartøy, uansett størrelse, som går fra kai, ankringsplass eller fortøyningsinnretning i norsk territorialfarvann med farlig eller forurensende last, skal senest ved avgang gi opplysninger som nevnt i vedlegg I, nr. 2.</article><article class="legalP" id="kapittel-1-foreslåttparagraf-2-ledd-2">Melding skal gis til Kystverket. Meldingen skal gis elektronisk eller på annen måte etter Kystdirektoratets nærmere bestemmelse.</article></article><article class="futureLegalArticle" data-name="§2-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 2-3</span>. <span class="legalArticleTitle">Ankomstmelding fra fartøy med farlig eller forurensende last</span></span><article class="legalP" id="kapittel-1-foreslåttparagraf-3-ledd-1">Operatøren eller fører av et fartøy, uansett størrelse, som kommer fra en havn utenfor EØS-området med kurs for en norsk havn eller norsk territorialfarvann med farlig eller forurensende last, skal sende opplysninger som nevnt i vedlegg I, nr. 2, senest ved avgang fra lastehavnen eller så snart ankomsthavnen eller ankringsplass er kjent.</article><article class="legalP" id="kapittel-1-foreslåttparagraf-3-ledd-2">Meldingen skal gis til Kystverket. Melding skal gis elektronisk eller på annen måte etter Kystdirektoratets nærmere bestemmelse.</article></article><article class="futureLegalArticle" data-name="§2-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 2-4</span>. <span class="legalArticleTitle">Unntak fra meldeplikt</span></span><article class="legalP" id="kapittel-1-foreslåttparagraf-4-ledd-1">Skip i innenriks rutefart kan unntas fra bestemmelsene i § 2-2 og § 2-3 dersom<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">rederiet fører og ajourfører liste over skip som er omfattet av bestemmelsene og sender disse til Kystverket og</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">den informasjon som nevnt i vedlegg I, nr. 2, til enhver tid kan sendes Kystverket på forespørsel. Det ansvarlige rederi skal opprette et elektronisk register som muliggjør uthenting av foreskrevet informasjon.</article></article></li></ul></article><article class="legalP" id="kapittel-1-foreslåttparagraf-4-ledd-2">Skip i internasjonal rutefart, hvorav minst ett land er deltaker i EØS-avtalen, kan unntas fra bestemmelsene i § 2-2 og § 2-3 etter krav fra ett deltakerland på samme vilkår som etter første ledd.</article><article class="legalP" id="kapittel-1-foreslåttparagraf-4-ledd-3">Kystverket fører kontroll med at vilkårene for unntak er oppfylt og opprettholder en oppdatert liste over skip og rederier som er omfattet. En oppdatert liste skal videresendes til relevant myndighet i EU.</article></article> <article class="defaultP" margin-top="true">Vedlegg I skal lyde:</article> <article class="defaultP" margin-top="true"><i>Krav til hvilke opplysninger som avgangsmelding i medhold av forskriftens § 2-2 og ankomstmelding i medhold av § 2-3 skal inneholde.</i><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-4-ledd-3-punkt-1"><article class="legalP" id="kapittel-1-foreslåttparagraf-4-ledd-3-punkt-1-ledd-1">Ankomstmelding etter § 2-1 skal inneholde: <ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-3-punkt-1-ledd-1-punkt-1"><article class="legalP" id="kapittel-1-foreslåttparagraf-4-ledd-3-punkt-1-ledd-1-punkt-1-ledd-1">Identifikasjon av skipet (navn, kallesignal, IMO-identifikasjon eller MMSI-nummer).</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-3-punkt-1-ledd-1-punkt-2"><article class="legalP" id="kapittel-1-foreslåttparagraf-4-ledd-3-punkt-1-ledd-1-punkt-2-ledd-1">Bestemmelseshavn.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-ledd-3-punkt-1-ledd-1-punkt-3"><article class="legalP" id="kapittel-1-foreslåttparagraf-4-ledd-3-punkt-1-ledd-1-punkt-3-ledd-1">Forventet tidspunkt for ankomst til bestemmelseshavnen eller ved losstasjon og forventet tidspunkt for avgang fra denne.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-4-ledd-3-punkt-1-ledd-1-punkt-4"><article class="legalP" id="kapittel-1-foreslåttparagraf-4-ledd-3-punkt-1-ledd-1-punkt-4-ledd-1">Samlet antall personer om bord.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-4-ledd-3-punkt-2"><article class="legalP" id="kapittel-1-foreslåttparagraf-4-ledd-3-punkt-2-ledd-1">Avgangsmelding etter § 2-2 og ankomstmelding etter § 2-3 skal inneholde:</article><article class="legalP" id="kapittel-1-foreslåttparagraf-4-ledd-3-punkt-2-ledd-2">Generelle opplysninger: <ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-3-punkt-2-ledd-2-punkt-1"><article class="legalP" id="kapittel-1-foreslåttparagraf-4-ledd-3-punkt-2-ledd-2-punkt-1-ledd-1">Identifikasjon av skipet (navn, kallesignal, IMO-identifikasjon eller MMSI-nummer).</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-3-punkt-2-ledd-2-punkt-2"><article class="legalP" id="kapittel-1-foreslåttparagraf-4-ledd-3-punkt-2-ledd-2-punkt-2-ledd-1">Bestemmelseshavn.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-ledd-3-punkt-2-ledd-2-punkt-3"><article class="legalP" id="kapittel-1-foreslåttparagraf-4-ledd-3-punkt-2-ledd-2-punkt-3-ledd-1">For skip som forlater en havn: forventet tidspunkt for avgang fra avreisehavnen samt forventet tidspunkt for ankomst til bestemmelseshavn.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-4-ledd-3-punkt-2-ledd-2-punkt-4"><article class="legalP" id="kapittel-1-foreslåttparagraf-4-ledd-3-punkt-2-ledd-2-punkt-4-ledd-1">For skip som ankommer fra en havn utenfor EØS-området: forventet tidspunkt for ankomst til bestemmelseshavnen eller ved losstasjon.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-4-ledd-3-punkt-2-ledd-2-punkt-5"><article class="legalP" id="kapittel-1-foreslåttparagraf-4-ledd-3-punkt-2-ledd-2-punkt-5-ledd-1">Samlet antall personer om bord.</article></article></li></ul></article><article class="legalP" id="kapittel-1-foreslåttparagraf-4-ledd-3-punkt-2-ledd-3">Opplysninger om lasten: <ul class="defaultList"><li data-li-identifier="f)" data-name="f)"><article class="listArticle" id="kapittel-1-foreslåttparagraf-4-ledd-3-punkt-2-ledd-3-punkt-1"><article class="legalP" id="kapittel-1-foreslåttparagraf-4-ledd-3-punkt-2-ledd-3-punkt-1-ledd-1">Korrekt teknisk betegnelse på den farlige eller forurensende last, eventuelt De forente nasjoner (FN)s nummer, IMO-fareklasse fastsatt i samsvar med IMDG-koden og IBC- og IGC-regelverket samt, hvor det er relevant, fartøyets klasse som definert i INF-regelverket, mengde av slik last og dens plassering om bord og, så fremt lasten er plassert i transportable beholdere eller containere, disses identifikasjonsnummer.</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-4-ledd-3-punkt-2-ledd-3-punkt-2"><article class="legalP" id="kapittel-1-foreslåttparagraf-4-ledd-3-punkt-2-ledd-3-punkt-2-ledd-1">Bekreftelse på at det om bord foreligger en lasteliste, et lastemanifest eller en egnet lasteplan som utførlig angir den farlige eller forurensende lasten og dens plassering.</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-4-ledd-3-punkt-2-ledd-3-punkt-3"><article class="legalP" id="kapittel-1-foreslåttparagraf-4-ledd-3-punkt-2-ledd-3-punkt-3-ledd-1">Adresse der detaljerte opplysninger om lasten kan innhentes.</article></article></li></ul></article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2004-02-08-403/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>