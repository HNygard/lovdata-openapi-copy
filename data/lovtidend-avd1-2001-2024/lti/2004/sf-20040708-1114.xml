<!DOCTYPE html><html lang="no"><head><title>Forskrift om regulering av og adgang til å delta i fangst av kongekrabbe øst for 26° Ø i 2004.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-07-08-1114</dd><dt class="dokid">DokumentID</dt><dd class="dokid">LTI/forskrift/2004-07-08-1114</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 11 s 1619</dd><dt class="dateInForce">I kraft fra</dt><dd class="dateInForce">2004-07-08 – 2004-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§9</li><li>lov/1999-03-26-15/§21</li><li>forskrift/2000-02-11-99</li></ul></dd><dt class="dateOfPublication">Kunngjort</dt><dd class="dateOfPublication">2004-07-13</dd><dt class="journalNumber">Journalnummer</dt><dd class="journalNumber">2004-0997</dd><dt class="titleShort">Korttittel</dt><dd class="titleShort">Forskrift om kongekrabbefangst</dd><dt class="title">Tittel</dt><dd class="title">Forskrift om regulering av og adgang til å delta i fangst av kongekrabbe øst for 26° Ø i 2004.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 8. juli 2004 med hjemmel i lov 3. juni 1983 nr. 40 om saltvannsfiske m.v. § 4, § 5 og § 9 og lov 26. mars 1999 nr. 15 om retten til å delta i fiske og fangst (deltakerloven) § 21, jf. delegeringsvedtak 11. februar 2000 nr. 99.</dd><dt class="refid">RefID</dt><dd class="refid">forskrift/2004-07-08-1114</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av og adgang til å delta i fangst av kongekrabbe øst for 26° Ø i 2004.<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1. Virkeområde</li><li>§ 2. Generelt forbud</li><li>§ 3. Kvote</li></ul></li><li>Kapittel 2. Deltakelse i gruppe I<ul class="tocSubUl"><li>§ 4. Vilkår for deltakelse</li><li>§ 5. Dispensasjon</li><li>§ 6. Salg av fartøy</li><li>§ 7. Utskiftning av fartøy</li><li>§ 8. Dødsfall</li><li>§ 9. Midlertidig tillatelse til å benytte annet fartøy (leiefartøy)</li><li>§ 10. Begrensning i deltakelsen</li></ul></li><li>Kapittel 3. Deltakelse i gruppe II<ul class="tocSubUl"><li>§ 11. Vilkår for deltakelse</li><li>§ 12. Dispensasjon</li><li>§ 13. Salg av fartøy</li><li>§ 14. Utskiftning av fartøy</li><li>§ 15. Dødsfall</li><li>§ 16. Midlertidig tillatelse til å benytte annet fartøy (leiefartøy)</li><li>§ 17. Begrensning i deltakelsen</li></ul></li><li>Kapittel 4. Fellesbestemmelser<ul class="tocSubUl"><li>§ 18. Bemyndigelse</li><li>§ 19. Minstemål</li><li>§ 20. Fangstdyp</li><li>§ 21. Redskapsbegrensning</li><li>§ 22. Fritidsfiske</li></ul></li><li>Kapittel 5. Straff og ikrafttredelse<ul class="tocSubUl"><li>§ 23. Straff</li><li>§ 24. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2004-07-08-1114" id="dokument"><h1>Forskrift om regulering av og adgang til å delta i fangst av kongekrabbe øst for 26° Ø i 2004.</h1><section class="section" data-name="kap1" id="kapittel-1" data-lovdata-URL="LTI/forskrift/2004-07-08-1114/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2004-07-08-1114/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder fangst av kongekrabbe øst for 26° Ø.</article><article class="legalP" id="kapittel-1-paragraf-1-ledd-2">Grensen ved 26° Ø trekkes slik at den samsvarer med statistikkområde 03.</article></article><article class="legalArticle" data-lovdata-URL="LTI/forskrift/2004-07-08-1114/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Generelt forbud</span></h3><article class="legalP" id="kapittel-1-paragraf-2-ledd-1">Det er forbudt å fange, oppbevare om bord og lande kongekrabbe med norske fartøy øst for 26° Ø i 2004.</article></article><article class="legalArticle" data-lovdata-URL="LTI/forskrift/2004-07-08-1114/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Kvote</span></h3><article class="legalP" id="kapittel-1-paragraf-3-ledd-1">Uten hinder av forbudet i § 1 kan norske fartøy drive fangst av 270.000 hannkongekrabber i området fra 26° Ø og østover til den russiske grense i perioden fra og med 27. september til og med 31. desember.</article><article class="legalP" id="kapittel-1-paragraf-3-ledd-2">I tillegg kan det tas 2000 hannkongekrabber til turistfisket. Fiskeridirektoratets Regiondirektør i Finnmark fastsetter nærmere retningslinjer for turistfisket.</article><article class="legalP" id="kapittel-1-paragraf-3-ledd-3">Det er likevel ikke tillatt å drive fangst etter kongekrabbe i følgende område («Gråsonen»):<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-3-ledd-3-punkt-1"><article class="legalP" id="kapittel-1-paragraf-3-ledd-3-punkt-1-ledd-1">70° 40′ N – 32° 04,6′ Ø</article></article></li><li data-li-identifier="2." data-name="2."><article class="listArticle" id="kapittel-1-paragraf-3-ledd-3-punkt-2"><article class="legalP" id="kapittel-1-paragraf-3-ledd-3-punkt-2-ledd-1">71° 30′ N – 30° 00′ Ø</article></article></li><li data-li-identifier="3." data-name="3."><article class="listArticle" id="kapittel-1-paragraf-3-ledd-3-punkt-3"><article class="legalP" id="kapittel-1-paragraf-3-ledd-3-punkt-3-ledd-1">74° 00′ N – 30° 00′ Ø</article></article></li><li data-li-identifier="4." data-name="4."><article class="listArticle" id="kapittel-1-paragraf-3-ledd-3-punkt-4"><article class="legalP" id="kapittel-1-paragraf-3-ledd-3-punkt-4-ledd-1">74° 00′ N – 33° 30′ Ø</article></article></li><li data-li-identifier="5." data-name="5."><article class="listArticle" id="kapittel-1-paragraf-3-ledd-3-punkt-5"><article class="legalP" id="kapittel-1-paragraf-3-ledd-3-punkt-5-ledd-1">73° 18′ N – 33° 30′ Ø</article></article></li><li data-li-identifier="6." data-name="6."><article class="listArticle" id="kapittel-1-paragraf-3-ledd-3-punkt-6"><article class="legalP" id="kapittel-1-paragraf-3-ledd-3-punkt-6-ledd-1">72° 50′ N – 36° 30′ Ø</article></article></li><li data-li-identifier="7." data-name="7."><article class="listArticle" id="kapittel-1-paragraf-3-ledd-3-punkt-7"><article class="legalP" id="kapittel-1-paragraf-3-ledd-3-punkt-7-ledd-1">75° 50′ N – 36° 30′ Ø.</article></article></li></ul></article></article></section><section class="section" data-name="kap2" id="kapittel-2" data-lovdata-URL="LTI/forskrift/2004-07-08-1114/KAPITTEL_2"><h2>Kapittel 2. Deltakelse i gruppe I</h2><article class="legalArticle" data-lovdata-URL="LTI/forskrift/2004-07-08-1114/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Vilkår for deltakelse</span></h3><article class="legalP" id="kapittel-2-paragraf-1-ledd-1">For å kunne delta i gruppe I må følgende vilkår være oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">fartøyet må være registrert i merkeregisteret og være mellom 7 og 21 meter største lengde,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">eier av fartøyet og høvedsmannen må være ført på blad B i fiskermanntallet,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">fartøyet må ha hatt adgang til å delta i gruppe I i 2003.</article></article></li></ul></article><article class="legalP" id="kapittel-2-paragraf-1-ledd-2">Selv om vilkåret i første ledd bokstav c ikke er oppfylt, kan det gis deltakeradgang dersom:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-2-punkt-1"><article class="legalP" id="kapittel-2-paragraf-1-ledd-2-punkt-1-ledd-1">eier har deltatt med fartøyet og fisket og landet minst 50% av totalfangsten av torsk med garn eller line i området fra 26° Ø og østover til den russiske grense, men minimum 5 tonn torsk i minst to av årene 2001, 2002 eller 2003, eller</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-2-punkt-2"><article class="legalP" id="kapittel-2-paragraf-1-ledd-2-punkt-2-ledd-1">eier har deltatt med fartøyet og fisket og landet minst 1.600 liter rognkjeksrogn i området fra og med 26° Ø og østover til den russiske grense i minst to av årene 2001, 2002 eller 2003.</article></article></li></ul></article><article class="legalP" id="kapittel-2-paragraf-1-ledd-3">Søker må selv fremlegge dokumentasjon på at kravet i annet ledd er oppfylt.</article><article class="legalP" id="kapittel-2-paragraf-1-ledd-4">Søknad om deltakelse må være Fiskeridirektoratets regionkontor i Finnmark i hende innen 1. september 2004.</article><article class="legalP" id="kapittel-2-paragraf-1-ledd-5">Dersom ikke alle vilkårene er oppfylt til enhver tid, vil adgangen til å delta falle bort.</article><article class="legalP" id="kapittel-2-paragraf-1-ledd-6">Adgangen til å delta kan ikke overføres til annet fartøy.</article></article><article class="legalArticle" data-lovdata-URL="LTI/forskrift/2004-07-08-1114/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Dispensasjon</span></h3><article class="legalP" id="kapittel-2-paragraf-2-ledd-1">Fiskeridirektoratets regionkontor i Finnmark kan dispensere fra aktivitetskravet i § 4 annet ledd når kravet ikke er oppfylt på grunn av tillitsverv i fiskeriorganisasjoner eller politiske verv.</article><article class="legalP" id="kapittel-2-paragraf-2-ledd-2">En forutsetning for deltakelse etter første ledd er at man kan vise til tidligere deltakelse i fiske etter torsk med garn eller line eller rognkjeks i området nevnt i § 3.</article><article class="legalP" id="kapittel-2-paragraf-2-ledd-3">Søknad om dispensasjon må være Fiskeridirektoratets regionkontor i hende innen 1. september 2004.</article></article><article class="legalArticle" data-lovdata-URL="LTI/forskrift/2004-07-08-1114/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Salg av fartøy</span></h3><article class="legalP" id="kapittel-2-paragraf-3-ledd-1">Salg av fartøy med adgang til å delta i gruppe I medfører ikke adgang til å delta i gruppe I for ny eier.</article><article class="legalP" id="kapittel-2-paragraf-3-ledd-2">Ved salg av slikt fartøy kan Fiskeridirektoratets regionkontor likevel gi ny eier adgang til å delta i gruppe I når følgende vilkår er oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-ledd-2-punkt-1"><article class="legalP" id="kapittel-2-paragraf-3-ledd-2-punkt-1-ledd-1">kjøper er ført på blad B i fiskermanntallet,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-ledd-2-punkt-2"><article class="legalP" id="kapittel-2-paragraf-3-ledd-2-punkt-2-ledd-1">både kjøper og selger har vært ført i fiskermanntallet i samme fylke i minst 12 måneder før kjøp av fartøy,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-3-ledd-2-punkt-3"><article class="legalP" id="kapittel-2-paragraf-3-ledd-2-punkt-3-ledd-1">kjøper må registrere fartøyet i merkeregisteret i samme fylke som selger har registrert fartøyet.</article></article></li></ul></article><article class="legalP" id="kapittel-2-paragraf-3-ledd-3">Fiskeridirektoratets regionkontor kan dispensere fra bestemmelsen i annet ledd bokstav b) og c) når fartøy kjøpes fra annet fylke til Nord-Troms og Finnmark.</article><article class="legalP" id="kapittel-2-paragraf-3-ledd-4">Adgang for ny eier til å delta i gruppe I medfører at selgers adgang til å delta med et erstatningsfartøy bortfaller.</article><article class="legalP" id="kapittel-2-paragraf-3-ledd-5">Søknad om deltakeradgang etter annet ledd skal sendes på fastsatt skjema til Fiskeridirektoratets regionkontor som avgjør saken. Fiskeridirektoratet er klageinstans.</article></article><article class="legalArticle" data-lovdata-URL="LTI/forskrift/2004-07-08-1114/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Utskiftning av fartøy</span></h3><article class="legalP" id="kapittel-2-paragraf-4-ledd-1">Deltakeradgang i gruppe I kan ikke overføres til annet fartøy.</article><article class="legalP" id="kapittel-2-paragraf-4-ledd-2">Ved utskiftning av fartøy som har adgang til å delta i gruppe I kan Fiskeridirektoratets regionkontor gi eier tillatelse til å delta i gruppe I med et erstatningsfartøy mellom 7 og 21 meter. Deltakeradgang i gruppe I med utskiftningsfartøyet bortfaller når slik tillatelse gis til erstatningsfartøyet.</article><article class="legalP" id="kapittel-2-paragraf-4-ledd-3">Søknad om deltakeradgang etter annet ledd skal sendes på fastsatt skjema til Fiskeridirektoratets regionkontor som avgjør saken. Fiskeridirektoratet er klageinstans.</article></article><article class="legalArticle" data-lovdata-URL="LTI/forskrift/2004-07-08-1114/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Dødsfall</span></h3><article class="legalP" id="kapittel-2-paragraf-5-ledd-1">Dersom fartøyeier dør, faller adgangen til å delta i gruppe I med fartøyet bort.</article><article class="legalP" id="kapittel-2-paragraf-5-ledd-2">Den som ved arv erverver fartøy som hadde adgang til å delta i gruppe I, kan likevel:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-5-ledd-2-punkt-1"><article class="legalP" id="kapittel-2-paragraf-5-ledd-2-punkt-1-ledd-1">gis adgang til å delta i gruppe I når vilkårene i § 4 er oppfylt,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-5-ledd-2-punkt-2"><article class="legalP" id="kapittel-2-paragraf-5-ledd-2-punkt-2-ledd-1">selge fartøyet. Ved salg av fartøy med adgang til å delta i gruppe I, kan ny eier gis adgang til å delta i gruppe I dersom vilkårene i § 4 og § 6 er oppfylt.</article></article></li></ul></article><article class="legalP" id="kapittel-2-paragraf-5-ledd-3">Søknad om deltakeradgang etter denne paragraf sendes på fastsatt skjema til Fiskeridirektoratets regionkontor som avgjør saken. Fiskeridirektoratet er klageinstans.</article></article><article class="legalArticle" data-lovdata-URL="LTI/forskrift/2004-07-08-1114/§9" data-name="§9" id="kapittel-2-paragraf-6"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Midlertidig tillatelse til å benytte annet fartøy (leiefartøy)</span></h3><article class="legalP" id="kapittel-2-paragraf-6-ledd-1">Fiskeridirektoratets regionkontor kan ved forlis og havari som medfører vesentlig driftsavbrudd, dispensere fra forbudet i § 4 siste ledd. Fiskeridirektoratet er klageinstans.</article><article class="legalP" id="kapittel-2-paragraf-6-ledd-2">Fiskeridirektoratets regionkontor kan fastsette nærmere vilkår for slik tillatelse, herunder at høvedsmann samt hele eller deler av mannskapet skal delta i fisket med leiefartøyet.</article><article class="legalP" id="kapittel-2-paragraf-6-ledd-3">Det kan ikke gis tillatelse til å benytte leiefartøy som har en største lengde på 21 meter eller mer.</article></article><article class="legalArticle" data-lovdata-URL="LTI/forskrift/2004-07-08-1114/§10" data-name="§10" id="kapittel-2-paragraf-7"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Begrensning i deltakelsen</span></h3><article class="legalP" id="kapittel-2-paragraf-7-ledd-1">Eier av fartøy som deltar i gruppe I, har ikke adgang til å delta med annet fartøy i gruppe I. Eier av fartøy som deltar i gruppe I, har heller ikke adgang til å la annet fartøy delta i gruppe I med andre som høvedsmenn.</article><article class="legalP" id="kapittel-2-paragraf-7-ledd-2">Eier av fartøy som deltar i gruppe I, har ikke adgang til å delta med annet fartøy i gruppe II. Eier av fartøy som deltar i gruppe I, har heller ikke adgang til å la annet fartøy delta i gruppe II med andre som høvedsmenn.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2004-07-08-1114/KAPITTEL_3"><h2>Kapittel 3. Deltakelse i gruppe II</h2><article class="legalArticle" data-lovdata-URL="LTI/forskrift/2004-07-08-1114/§11" data-name="§11" id="kapittel-3-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Vilkår for deltakelse</span></h3><article class="legalP" id="kapittel-3-paragraf-1-ledd-1">For å kunne delta i gruppe II må følgende vilkår være oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">fartøyet må være registrert i merkeregisteret og være mellom 6 og 15 meter største lengde,</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">eier av fartøyet og høvedsmannen må være ført i fiskermanntallet,</article></article></li><li data-li-identifier="c)" data-name="c)"><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">fartøyet må ha hatt adgang til å delta i gruppe II i 2003.</article></article></li></ul></article><article class="legalP" id="kapittel-3-paragraf-1-ledd-2">Selv om vilkåret i første ledd bokstav c ikke er oppfylt, kan det gis deltakeradgang dersom:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-ledd-2-punkt-1"><article class="legalP" id="kapittel-3-paragraf-1-ledd-2-punkt-1-ledd-1">eier har deltatt med fartøyet og fisket og landet minst 3 tonn torsk med garn eller line i området fra og med 26° Ø og østover til den russiske grense i minst to av årene 2001, 2002 eller 2003, eller</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-ledd-2-punkt-2"><article class="legalP" id="kapittel-3-paragraf-1-ledd-2-punkt-2-ledd-1">eier har deltatt med fartøyet og fisket og landet minst 800 liter rognkjeksrogn i området fra og med 26° Ø og østover til den russiske grense i minst to av årene 2001, 2002 eller 2003.</article></article></li></ul></article><article class="legalP" id="kapittel-3-paragraf-1-ledd-3">Søker må selv fremlegge dokumentasjon på at kravet i annet ledd er oppfylt.</article><article class="legalP" id="kapittel-3-paragraf-1-ledd-4">Søknad om deltakelse må være Fiskeridirektoratets regionkontor i Finnmark i hende innen 1. september 2004.</article><article class="legalP" id="kapittel-3-paragraf-1-ledd-5">Dersom ikke alle vilkårene er oppfylt til enhver tid, vil adgangen til å delta falle bort.</article><article class="legalP" id="kapittel-3-paragraf-1-ledd-6">Adgangen til å delta kan ikke overføres til annet fartøy.</article></article><article class="legalArticle" data-lovdata-URL="LTI/forskrift/2004-07-08-1114/§12" data-name="§12" id="kapittel-3-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Dispensasjon</span></h3><article class="legalP" id="kapittel-3-paragraf-2-ledd-1">Fiskeridirektoratets regionkontor i Finnmark kan dispensere fra aktivitetskravet i § 11 annet ledd når kravet ikke er oppfylt på grunn av tillitsverv i fiskeriorganisasjoner eller politiske verv.</article><article class="legalP" id="kapittel-3-paragraf-2-ledd-2">En forutsetning for deltakelse etter første ledd er at man kan vise til tidligere deltakelse i fiske etter torsk med garn eller line eller rognkjeks i området nevnt i § 3.</article><article class="legalP" id="kapittel-3-paragraf-2-ledd-3">Søknad om dispensasjon må være Fiskeridirektoratets regionkontor i hende innen 1. september 2004.</article></article><article class="legalArticle" data-lovdata-URL="LTI/forskrift/2004-07-08-1114/§13" data-name="§13" id="kapittel-3-paragraf-3"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Salg av fartøy</span></h3><article class="legalP" id="kapittel-3-paragraf-3-ledd-1">Salg av fartøy med adgang til å delta i gruppe II medfører ikke adgang til å delta i gruppe II for ny eier.</article><article class="legalP" id="kapittel-3-paragraf-3-ledd-2">Ved salg av slikt fartøy kan Fiskeridirektoratets regionkontor likevel gi ny eier adgang til å delta i gruppe II når følgende vilkår er oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-3-ledd-2-punkt-1"><article class="legalP" id="kapittel-3-paragraf-3-ledd-2-punkt-1-ledd-1">kjøper er ført i fiskermanntallet,</article></article></li><li data-li-identifier="b)" data-name="b)"><article class="listArticle" id="kapittel-3-paragraf-3-ledd-2-punkt-2"><article class="legalP" id="kapittel-3-paragraf-3-ledd-2-punkt-2-ledd-1">både kjøper og selger har vært ført i fiskermanntallet i samme fylke i minst 12 måneder før kjøp av fartøy,</article></article></li><li data-li-identifier="c)" data-name="c)"><article class="listArticle" id="kapittel-3-paragraf-3-ledd-2-punkt-3"><article class="legalP" id="kapittel-3-paragraf-3-ledd-2-punkt-3-ledd-1">kjøper må registrere fartøyet i merkeregisteret i samme fylke som selger har registrert fartøyet.</article></article></li></ul></article><article class="legalP" id="kapittel-3-paragraf-3-ledd-3">Fiskeridirektoratets regionkontor kan dispensere fra bestemmelsen i annet ledd bokstav b) og c) når fartøy kjøpes fra annet fylke til Nord-Troms og Finnmark.</article><article class="legalP" id="kapittel-3-paragraf-3-ledd-4">Adgang for ny eier til å delta i gruppe II medfører at selgers adgang til å delta med et erstatningsfartøy bortfaller.</article><article class="legalP" id="kapittel-3-paragraf-3-ledd-5">Søknad om deltakeradgang etter annet ledd sendes på fastsatt skjema til Fiskeridirektoratets regionkontor som avgjør saken. Fiskeridirektoratet er klageinstans.</article></article><article class="legalArticle" data-lovdata-URL="LTI/forskrift/2004-07-08-1114/§14" data-name="§14" id="kapittel-3-paragraf-4"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Utskiftning av fartøy</span></h3><article class="legalP" id="kapittel-3-paragraf-4-ledd-1">Deltakeradgang i gruppe II kan ikke overføres til annet fartøy.</article><article class="legalP" id="kapittel-3-paragraf-4-ledd-2">Ved utskiftning av fartøy som har adgang til å delta i gruppe II kan Fiskeridirektoratets regionkontor gi eier tillatelse til å delta i gruppe II med et erstatningsfartøy mellom 6 og 15 meter. Deltakeradgang i gruppe II med utskiftningsfartøyet bortfaller når slik tillatelse gis til erstatningsfartøyet.</article><article class="legalP" id="kapittel-3-paragraf-4-ledd-3">Søknad om deltakeradgang etter annet ledd sendes på fastsatt skjema til Fiskeridirektoratets regionkontor som avgjør saken. Fiskeridirektoratet er klageinstans.</article></article><article class="legalArticle" data-lovdata-URL="LTI/forskrift/2004-07-08-1114/§15" data-name="§15" id="kapittel-3-paragraf-5"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Dødsfall</span></h3><article class="legalP" id="kapittel-3-paragraf-5-ledd-1">Dersom fartøyeier dør, faller adgangen til å delta i gruppe II med fartøyet bort.</article><article class="legalP" id="kapittel-3-paragraf-5-ledd-2">Den som ved arv erverver fartøy som hadde adgang til å delta i gruppe II, kan likevel:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-5-ledd-2-punkt-1"><article class="legalP" id="kapittel-3-paragraf-5-ledd-2-punkt-1-ledd-1">gis adgang til å delta i gruppe II når vilkårene i § 11 er oppfylt,</article></article></li><li data-li-identifier="b)" data-name="b)"><article class="listArticle" id="kapittel-3-paragraf-5-ledd-2-punkt-2"><article class="legalP" id="kapittel-3-paragraf-5-ledd-2-punkt-2-ledd-1">selge fartøyet. Ved salg av fartøy med adgang til å delta i gruppe II, kan ny eier gis adgang til å delta i gruppe II dersom vilkårene i § 11 og § 13 er oppfylt.</article></article></li></ul></article><article class="legalP" id="kapittel-3-paragraf-5-ledd-3">Søknad om deltakeradgang etter annet ledd skal sendes på fastsatt skjema til Fiskeridirektoratets regionkontor som avgjør saken. Fiskeridirektoratet er klageinstans.</article></article><article class="legalArticle" data-lovdata-URL="LTI/forskrift/2004-07-08-1114/§16" data-name="§16" id="kapittel-3-paragraf-6"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Midlertidig tillatelse til å benytte annet fartøy (leiefartøy)</span></h3><article class="legalP" id="kapittel-3-paragraf-6-ledd-1">Fiskeridirektoratets regionkontor kan ved forlis og havari som medfører vesentlig driftsavbrudd, dispensere fra forbudet i § 11 siste ledd. Fiskeridirektoratet er klageinstans.</article><article class="legalP" id="kapittel-3-paragraf-6-ledd-2">Fiskeridirektoratets regionkontor kan fastsette nærmere vilkår for slik tillatelse, herunder at høvedsmann samt hele eller deler av mannskapet skal delta i fisket med leiefartøyet.</article><article class="legalP" id="kapittel-3-paragraf-6-ledd-3">Det kan ikke gis tillatelse til å benytte leiefartøy som har en største lengde på 15 meter eller mer.</article></article><article class="legalArticle" data-lovdata-URL="LTI/forskrift/2004-07-08-1114/§17" data-name="§17" id="kapittel-3-paragraf-7"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Begrensning i deltakelsen</span></h3><article class="legalP" id="kapittel-3-paragraf-7-ledd-1">Eier av fartøy som deltar i gruppe II, har ikke adgang til å delta med annet fartøy i gruppe II. Eier av fartøy som deltar i gruppe II, har heller ikke adgang til å la annet fartøy delta i gruppe II med andre som høvedsmenn.</article><article class="legalP" id="kapittel-3-paragraf-7-ledd-2">Eier av fartøy som deltar i gruppe II, har ikke adgang til å delta med annet fartøy i gruppe I. Eier av fartøy som deltar i gruppe II, har heller ikke adgang til å la annet fartøy delta i gruppe I med andre som høvedsmenn.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2004-07-08-1114/KAPITTEL_4"><h2>Kapittel 4. Fellesbestemmelser</h2><article class="legalArticle" data-lovdata-URL="LTI/forskrift/2004-07-08-1114/§18" data-name="§18" id="kapittel-4-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Bemyndigelse</span></h3><article class="legalP" id="kapittel-4-paragraf-1-ledd-1">Fiskeridirektoratet fastsetter fartøykvoter for de deltakende fartøy.</article><article class="legalP" id="kapittel-4-paragraf-1-ledd-2">Fiskeridirektoratet kan fastsette bestemmelser om rapporteringsplikt for de deltakende fartøy.</article><article class="legalP" id="kapittel-4-paragraf-1-ledd-3">Fiskeridirektoratet kan endre denne forskrift og fastsette nærmere bestemmelser som er nødvendig for å oppnå en rasjonell og hensiktsmessig utøvelse eller gjennomføring av fisket.</article></article><article class="legalArticle" data-lovdata-URL="LTI/forskrift/2004-07-08-1114/§19" data-name="§19" id="kapittel-4-paragraf-2"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Minstemål</span></h3><article class="legalP" id="kapittel-4-paragraf-2-ledd-1">Det er forbudt å fange kongekrabbe mindre enn 137 mm skjoldlengde.</article></article><article class="legalArticle" data-lovdata-URL="LTI/forskrift/2004-07-08-1114/§20" data-name="§20" id="kapittel-4-paragraf-3"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Fangstdyp</span></h3><article class="legalP" id="kapittel-4-paragraf-3-ledd-1">Det er forbudt å fange kongekrabbe på grunnere vann enn 100 meter.</article></article><article class="legalArticle" data-lovdata-URL="LTI/forskrift/2004-07-08-1114/§21" data-name="§21" id="kapittel-4-paragraf-4"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Redskapsbegrensning</span></h3><article class="legalP" id="kapittel-4-paragraf-4-ledd-1">Det er kun tillatt å bruke teiner i fangst av kongekrabbe.</article><article class="legalP" id="kapittel-4-paragraf-4-ledd-2">Hvert fartøy kan ha inntil 30 teiner.</article></article><article class="legalArticle" data-lovdata-URL="LTI/forskrift/2004-07-08-1114/§22" data-name="§22" id="kapittel-4-paragraf-5"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Fritidsfiske</span></h3><article class="legalP" id="kapittel-4-paragraf-5-ledd-1">Personer som ikke er registrert i fiskermanntallet kan ikke drive fangst etter kongekrabbe.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2004-07-08-1114/KAPITTEL_5"><h2>Kapittel 5. Straff og ikrafttredelse</h2><article class="legalArticle" data-lovdata-URL="LTI/forskrift/2004-07-08-1114/§23" data-name="§23" id="kapittel-5-paragraf-1"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Straff</span></h3><article class="legalP" id="kapittel-5-paragraf-1-ledd-1">Den som forsettlig eller uaktsomt overtrer bestemmelser i denne forskrift, straffes i henhold til lov 3. juni 1983 nr. 40 om saltvannsfiske m.v. § 53 og lov 26. mars 1999 nr. 15 om retten til å delta i fiske og fangst § 29. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2004-07-08-1114/§24" data-name="§24" id="kapittel-5-paragraf-2"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-2-ledd-1">Denne forskrift trer i kraft straks og gjelder til og med 31. desember 2004.</article></article></section></main></body></html>