<!DOCTYPE html><html lang="no"><head><title>Forskrift om tilskudd til håndtering av kadaver i hele landet og utrangerte verpehøns i Nordland, Troms og Finnmark.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-12-23-1812</dd><dt class="dokid">DokumentID</dt><dd class="dokid">LTI/forskrift/2004-12-23-1812</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 17 s 2590</dd><dt class="dateInForce">I kraft fra</dt><dd class="dateInForce">2005-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-09-09-1647</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2005-01-05</dd><dt class="journalNumber">Journalnummer</dt><dd class="journalNumber">2004-1584</dd><dt class="titleShort">Korttittel</dt><dd class="titleShort">Forskrift om tilskudd til utrangerte verpehøns</dd><dt class="title">Tittel</dt><dd class="title">Forskrift om tilskudd til håndtering av kadaver i hele landet og utrangerte verpehøns i Nordland, Troms og Finnmark.</dd><dt class="miscInformation">Annet om dokumentet</dt><dd class="miscInformation">Fastsatt av Landbruks- og matdepartementet 23. desember 2004 med hjemmel i lov 12. mai 1995 nr. 23 om jord (jordlova) § 18.</dd><dt class="refid">RefID</dt><dd class="refid">forskrift/2004-12-23-1812</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til håndtering av kadaver i hele landet og utrangerte verpehøns i Nordland, Troms og Finnmark.<ul class="tocSubUl"><li>§ 1. Formål</li><li>§ 2. Kadaver</li><li>§ 3. Verpehøns</li><li>§ 4. Forvaltning av ordningen</li><li>§ 5. Godkjente aktører</li><li>§ 6. Fastsettelse av sats</li><li>§ 7. Søknad om tilskudd</li><li>§ 8. Opplysningsplikt og kontroll</li><li>§ 9. Tilbakebetaling</li><li>§ 10. Klage</li><li>§ 11. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2004-12-23-1812" id="dokument"><h1>Forskrift om tilskudd til håndtering av kadaver i hele landet og utrangerte verpehøns i Nordland, Troms og Finnmark.</h1><article class="legalArticle" data-lovdata-URL="LTI/forskrift/2004-12-23-1812/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med ordningen er å stimulere til en forsvarlig håndtering av kadaver av storfe, sau og gris i hele landet og utrangerte verpehøns i Nordland, Troms og Finnmark.</article></article><article class="legalArticle" data-lovdata-URL="LTI/forskrift/2004-12-23-1812/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Kadaver</span></h2><article class="legalP" id="paragraf-2-ledd-1">Støtten til kadaverhåndtering av storfe, sau og gris kan gis for selvdøde dyr eller syke dyr som er avlivet for å hindre unødig lidelse. Ordningen omfatter ikke dyr som har gjennomgått en slakteprosess, for eksempel nødslakt.</article></article><article class="legalArticle" data-lovdata-URL="LTI/forskrift/2004-12-23-1812/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Verpehøns</span></h2><article class="legalP" id="paragraf-3-ledd-1">Støtten til håndtering av utrangerte verpehøns gis ved henting av 500 verpehønskadaver eller mer pr. gang pr. produsent. Produsentene må være lokalisert i Nordland, Troms eller Finnmark, og ha leveringsavtale med godkjent eggpakkeri for å kunne motta tilskudd.</article></article><article class="legalArticle" data-lovdata-URL="LTI/forskrift/2004-12-23-1812/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forvaltning av ordningen</span></h2><article class="legalP" id="paragraf-4-ledd-1">Ordningen forvaltes av Statens landbruksforvaltning som kan gi nærmere retningslinjer for praktiseringen av denne.</article></article><article class="legalArticle" data-lovdata-URL="LTI/forskrift/2004-12-23-1812/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Godkjente aktører</span></h2><article class="legalP" id="paragraf-5-ledd-1">Statens landbruksforvaltning godkjenner aktører i ordningen. Aktører må skriftlig dokumentere at de har et tilfredsstillende anlegg og tilfredsstillende prosedyrer for innsamling og destruksjon av kadaver og utrangerte verpehøns.</article></article><article class="legalArticle" data-lovdata-URL="LTI/forskrift/2004-12-23-1812/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Fastsettelse av sats</span></h2><article class="legalP" id="paragraf-6-ledd-1">Statens landbruksforvaltning fastsetter hvert år en sats pr. henting pr. foretak/oppsamlingspunkt.</article></article><article class="legalArticle" data-lovdata-URL="LTI/forskrift/2004-12-23-1812/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Søknad om tilskudd</span></h2><article class="legalP" id="paragraf-7-ledd-1">Statens landbruksforvaltning utbetaler støtten. Søknad om tilskudd for foregående kalenderår, attestert av statsautorisert eller registrert revisor, sendes Statens landbruksforvaltning senest 28. februar. Statens landbruksforvaltning kan utbetale støtten a konto.</article></article><article class="legalArticle" data-lovdata-URL="LTI/forskrift/2004-12-23-1812/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Opplysningsplikt og kontroll</span></h2><article class="legalP" id="paragraf-8-ledd-1">Statens landbruksforvaltning kan kreve de opplysninger og den dokumentasjon, herunder regnskapsmateriale, forretningspapirer og liknende dokumenter, som er nødvendig for å forvalte ordningene på en tilfredsstillende måte, inkl. behandling av søknader og kontroll. Statens landbruksforvaltning kan kreve at opplysningene bekreftes av statsautorisert eller registrert revisor.</article><article class="legalP" id="paragraf-8-ledd-2">Statens landbruksforvaltning fører kontroll med at bestemmelsene i denne forskrift blir overholdt og kan herunder foreta stedlig kontroll hos den som mottar tilskudd og som plikter å yte bistand ved slik kontroll.</article></article><article class="legalArticle" data-lovdata-URL="LTI/forskrift/2004-12-23-1812/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tilbakebetaling</span></h2><article class="legalP" id="paragraf-9-ledd-1">Overtredelse av bestemmelser i denne forskrift eller vilkår fastsatt i medhold av den, kan medføre pålegg om tilbakebetaling av tilskudd eller trekk i senere tilskudd. Det samme gjelder ved feil utbetaling av støtte dersom mottageren oppdaget, eller burde ha oppdaget, at utbetalingen var feil.</article></article><article class="legalArticle" data-lovdata-URL="LTI/forskrift/2004-12-23-1812/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Klage</span></h2><article class="legalP" id="paragraf-10-ledd-1">Enkeltvedtak etter denne forskrift kan påklages til Landbruks- og matdepartementet i henhold til reglene i forvaltningsloven. Klagefristen er tre uker fra underretning om vedtaket er mottatt.</article></article><article class="legalArticle" data-lovdata-URL="LTI/forskrift/2004-12-23-1812/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Forskriften trer i kraft 1. januar 2005.</article><article class="legalP" id="paragraf-11-ledd-2">Samtidig oppheves forskrift 9. september 1999 nr. 1647 om tilskudd til håndtering av kadaver i hele landet og utrangerte verpehøns i Nordland, Troms og Finnmark.</article></article></main></body></html>