<!DOCTYPE html><html lang="no"><head><title>Retningslinjer for utlevering av skattelisteopplysninger fra likningskontorene.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-09-28-1297</dd><dt class="dokid">DokumentID</dt><dd class="dokid">LTI/forskrift/2004-09-28-1297</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 13 s 1864</dd><dt class="dateInForce">I kraft fra</dt><dd class="dateInForce">Inntektsåret 2003</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-24/§8-8</li></ul></dd><dt class="dateOfPublication">Kunngjort</dt><dd class="dateOfPublication">2004-10-01</dd><dt class="journalNumber">Journalnummer</dt><dd class="journalNumber">2004-1128</dd><dt class="titleShort">Korttittel</dt><dd class="titleShort">Retningslinjer for utlevering av skattelister</dd><dt class="title">Tittel</dt><dd class="title">Retningslinjer for utlevering av skattelisteopplysninger fra likningskontorene.</dd><dt class="miscInformation">Annet om dokumentet</dt><dd class="miscInformation">Fastsatt av Skattedirektoratet 28. september 2004 med hjemmel i lov 13. juni 1980 nr. 24 om ligningsforvaltning (ligningsloven) § 8-8 nr. 3 tredje ledd siste punktum.</dd><dt class="refid">RefID</dt><dd class="refid">forskrift/2004-09-28-1297</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Retningslinjer for utlevering av skattelisteopplysninger fra likningskontorene.<ul class="tocSubUl"><li>I. Generelt<ul class="tocSubUl"><li>§ 1. Virkeområde</li><li>§ 2. Skriftlig henvendelse</li><li>§ 3. Identifisering</li><li>§ 4. Opplysningskvalitet</li><li>§ 5. Utleveringsmåte</li><li>§ 6. Hensynet til likningskontorets øvrige oppgaver</li><li>§ 7. Antall opplysninger</li><li>§ 8. Klagerett</li></ul></li><li>II. Utlevering av skattelisteopplysninger til skattyter, ektefelle, konkursbo, domstol<ul class="tocSubUl"><li>§ 9. Utlevering i og etter utleggsperioden</li></ul></li><li>III. Utlevering til andre<ul class="tocSubUl"><li>§ 10. I utleggsperioden</li><li>§ 11. Etter utleggsperioden</li></ul></li><li>IV. Ikrafttredelse<ul class="tocSubUl"><li>§ 12. Ikrafttredelsestidspunkt</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2004-09-28-1297" id="dokument"><h1>Retningslinjer for utlevering av skattelisteopplysninger fra likningskontorene.</h1><section class="section" data-name="kapI" id="kapittel-1" data-lovdata-URL="LTI/forskrift/2004-09-28-1297/KAPITTEL_1"><h2>I. Generelt</h2><article class="legalArticle" data-lovdata-URL="LTI/forskrift/2004-09-28-1297/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Retningslinjene gjelder anmodning om utlevering av skattelisteopplysninger for fysiske personer og selskaper.</article></article><article class="legalArticle" data-lovdata-URL="LTI/forskrift/2004-09-28-1297/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Skriftlig henvendelse</span></h3><article class="legalP" id="kapittel-1-paragraf-2-ledd-1">Den som ber om skattelisteopplysninger, skal gjøre dette skriftlig til likningskontoret, enten på papir, telefaks eller via e-post. Likningskontoret kan stille krav om en bestemt henvendelsesmåte.</article></article><article class="legalArticle" data-lovdata-URL="LTI/forskrift/2004-09-28-1297/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Identifisering</span></h3><article class="legalP" id="kapittel-1-paragraf-3-ledd-1">For å få utlevert opplysninger skal den som ber om skattelisteopplysninger oppgi skattyters navn og hvilket poststed vedkommende skattyter er bosatt/hjemmehørende i.</article></article><article class="legalArticle" data-lovdata-URL="LTI/forskrift/2004-09-28-1297/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Opplysningskvalitet</span></h3><article class="legalP" id="kapittel-1-paragraf-4-ledd-1">Skattelisteopplysningene som utleveres, er basert på ordinær ligning. Eventuelle senere endringer kan være hensyntatt.</article></article><article class="legalArticle" data-lovdata-URL="LTI/forskrift/2004-09-28-1297/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Utleveringsmåte</span></h3><article class="legalP" id="kapittel-1-paragraf-5-ledd-1">Likningskontoret skal bare utlevere skattelisteopplysningene skriftlig, dvs. enten på papir, telefaks eller via e-post.</article></article><article class="legalArticle" data-lovdata-URL="LTI/forskrift/2004-09-28-1297/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Hensynet til likningskontorets øvrige oppgaver</span></h3><article class="legalP" id="kapittel-1-paragraf-6-ledd-1">Utlevering skal bare foretas så langt det ikke i uforholdsmessig grad går ut over likningskontorets øvrige oppgaver. Likningskontoret må selv i det enkelte tilfellet vurdere dette.</article><article class="legalP" id="kapittel-1-paragraf-6-ledd-2">Likningskontoret kan i denne vurdering legge vekt på om det foreligger saklig grunn til innhenting av opplysningene.</article></article><article class="legalArticle" data-lovdata-URL="LTI/forskrift/2004-09-28-1297/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Antall opplysninger</span></h3><article class="legalP" id="kapittel-1-paragraf-7-ledd-1">Likningskontoret kan ikke gi opplysninger om mer enn fem skattytere per henvendelse.</article></article><article class="legalArticle" data-lovdata-URL="LTI/forskrift/2004-09-28-1297/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Klagerett</span></h3><article class="legalP" id="kapittel-1-paragraf-8-ledd-1">Avslag på anmodning om utlevering kan påklages til fylkesskattekontoret.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-09-28-1297/KAPITTEL_2"><h2>II. Utlevering av skattelisteopplysninger til skattyter, ektefelle, konkursbo, domstol</h2><article class="legalArticle" data-lovdata-URL="LTI/forskrift/2004-09-28-1297/§9" data-name="§9" id="kapittel-2-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Utlevering i og etter utleggsperioden</span></h3><article class="legalP" id="kapittel-2-paragraf-1-ledd-1">På anmodning skal likningskontoret utlevere skattelisteopplysninger om den enkelte skattyter til ham/henne selv, ektefelle, dødsbo, konkursbo eller domstol i og etter utleggsperioden.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2004-09-28-1297/KAPITTEL_3"><h2>III. Utlevering til andre</h2><article class="legalArticle" data-lovdata-URL="LTI/forskrift/2004-09-28-1297/§10" data-name="§10" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">I utleggsperioden</span></h3><article class="legalP" id="kapittel-3-paragraf-1-ledd-1">I utleggsperioden kan likningskontoret etter anmodning utlevere skattelisteopplysninger<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">til personer som på grunn av sin funksjonshemming ikke er i stand til å bruke Internettløsningen for skattelister,</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">for skattytere som ikke fremtrer entydig identifisert i skattelisten, jf. § 11.</article></article></li></ul></article><article class="legalP" id="kapittel-3-paragraf-1-ledd-2">Likningskontoret skal prioritere henvendelser etter bokstav a).</article></article><article class="legalArticle" data-lovdata-URL="LTI/forskrift/2004-09-28-1297/§11" data-name="§11" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Etter utleggsperioden</span></h3><article class="legalP" id="kapittel-3-paragraf-2-ledd-1">Etter utleggsperioden bør skattelisteopplysninger fortrinnsvis utleveres til pressen.</article><article class="legalP" id="kapittel-3-paragraf-2-ledd-2">Er det flere skattytere med samme navn på samme poststed, kan den som ber om opplysninger i tillegg oppgi skattyters fødselsdato/fødselsnummer/organisasjonsnummer for å sikre entydig identifisering av skattyter. I de tilfeller hvor fødselsnummer oppgis, skal både anmodning om opplysninger og likningskontorets svar foretas via brev.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2004-09-28-1297/KAPITTEL_4"><h2>IV. Ikrafttredelse</h2><article class="legalArticle" data-lovdata-URL="LTI/forskrift/2004-09-28-1297/§12" data-name="§12" id="kapittel-4-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelsestidspunkt</span></h3><article class="legalP" id="kapittel-4-paragraf-1-ledd-1">Retningslinjene får virkning fra og med utlegg av skattelistene for inntektsåret 2003.</article></article></section></main></body></html>