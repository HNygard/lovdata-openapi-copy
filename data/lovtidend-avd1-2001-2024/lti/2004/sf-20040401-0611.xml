<!DOCTYPE html><html lang="no"><head><title>Forskrift om regulering av svine- og fjørfeproduksjonen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-04-01-611</dd><dt class="dokid">DokumentID</dt><dd class="dokid">LTI/forskrift/2004-04-01-611</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 5 s 786</dd><dt class="dateInForce">I kraft fra</dt><dd class="dateInForce">2004-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-04-11-461</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2004-01-16-5/§2</li><li>lov/1995-05-12-23/§3</li><li>lov/1995-05-12-23/§1</li><li>forskrift/2003-04-11-461/§1</li></ul></dd><dt class="dateOfPublication">Kunngjort</dt><dd class="dateOfPublication">2004-04-16</dd><dt class="journalNumber">Journalnummer</dt><dd class="journalNumber">2004-0583</dd><dt class="titleShort">Korttittel</dt><dd class="titleShort">Forskrift om svine- og fjørfeproduksjonen</dd><dt class="title">Tittel</dt><dd class="title">Forskrift om regulering av svine- og fjørfeproduksjonen.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 1. april 2004 med hjemmel i lov 16. januar 2004 nr. 5 om regulering av svine- og fjørfeproduksjonen § 2 første ledd første og annet punktum og lov 12. mai 1995 nr. 23 om jord (jordlova) § 3 første ledd. § 1 er en videreføring av kgl.res. 11. april 2003 nr. 461 § 1.</dd><dt class="refid">RefID</dt><dd class="refid">forskrift/2004-04-01-611</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av svine- og fjørfeproduksjonen.<ul class="tocSubUl"><li>§ 1. Konsesjonsgrenser</li><li>§ 2. Produksjon over to år</li><li>§ 3. Forholdstall</li><li>§ 4. Definisjoner</li><li>§ 5. Unntak fra konsesjonsplikten etter lovens § 3 første ledd</li><li>§ 6. Omlegging av produksjonen innenfor innvilget antall konsesjonsenheter</li><li>§ 7. Vilkår for purkeringer</li><li>§ 8. Standardisert erstatning</li><li>§ 9. Endring av tildelte konsesjoner</li><li>§ 10. Søknadsprosedyre</li><li>§ 11. Delegering</li><li>§ 12. Klage</li><li>§ 13. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2004-04-01-611" id="dokument"><h1>Forskrift om regulering av svine- og fjørfeproduksjonen.</h1><article class="legalArticle" data-lovdata-URL="LTI/forskrift/2004-04-01-611/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.<sup class="footnotereference" data-footnotereferencevalue="1" data-unique-footnote-counter="1">1</sup> <span class="legalArticleTitle">Konsesjonsgrenser</span></h2><article class="legalP" id="paragraf-1-ledd-1">Grensene for svine- og fjørfehold som kan drives uten departementets tillatelse er;<ul class="defaultList"><li data-li-identifier="1." data-name="1."><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">slaktekyllingproduksjon med inntil 120.000 omsatte og slaktede kyllinger pr. år eller</article></article></li><li data-li-identifier="2." data-name="2."><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">kalkunproduksjon med inntil 30.000 omsatte og slaktede kalkuner pr. år eller</article></article></li><li data-li-identifier="3." data-name="3."><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">eggproduksjon med maksimalt 7.500 innsatte høner på ethvert tidspunkt eller</article></article></li><li data-li-identifier="4." data-name="4."><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">svineproduksjon med inntil 2.100 omsatte og slaktede slaktegriser pr. år, eller maksimalt 105 innsatte avlspurker på ethvert tidspunkt eller</article></article></li><li data-li-identifier="5." data-name="5."><article class="listArticle" id="paragraf-1-ledd-1-punkt-5"><article class="legalP" id="paragraf-1-ledd-1-punkt-5-ledd-1">satellitt i purkering med inntil 53 avlspurker på ethvert tidspunkt, eller maksimalt 2.100 omsatte og slaktede slaktegriser pr. år.</article></article></li></ul></article><article class="legalP" id="paragraf-1-ledd-2">For nav i purkeringer kan det innvilges konsesjon for inntil 450 innsatte avlspurker.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> § 1 er en videreføring av kgl.res. 11. april 2003 nr. 461 § 1.</article></footer></article><article class="legalArticle" data-lovdata-URL="LTI/forskrift/2004-04-01-611/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Produksjon over to år</span></h2><article class="legalP" id="paragraf-2-ledd-1">Det er tillatt å overstige konsesjonsgrensen eller innvilget dyretall med inntil 15% ett år, mot tilsvarende reduksjon i produksjonen det påfølgende året. Det er alltid de to siste årene som vurderes i sammenheng.</article></article><article class="legalArticle" data-lovdata-URL="LTI/forskrift/2004-04-01-611/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forholdstall</span></h2><article class="legalP" id="paragraf-3-ledd-1">En slaktegris regnes som en konsesjonsenhet, en avlspurke som 20 konsesjonsenheter, en avlspurke i purkering som 40 konsesjonsenheter, en slaktekylling som 0,0175 konsesjonsenheter, en kalkun som 0,07 konsesjonsenheter og en høne som 0,28 konsesjonsenheter.</article></article><article class="legalArticle" data-lovdata-URL="LTI/forskrift/2004-04-01-611/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Definisjoner</span></h2><ul class="defaultList"><li data-li-identifier="1." data-name="1."><article class="listArticle" id="paragraf-4-punkt-1"><article class="legalP" id="paragraf-4-punkt-1-ledd-1">Som slaktekylling regnes slaktekylling fra en ukes alder.</article></article></li><li data-li-identifier="2." data-name="2."><article class="listArticle" id="paragraf-4-punkt-2"><article class="legalP" id="paragraf-4-punkt-2-ledd-1">Som kalkun regnes kalkun fra en ukes alder.</article></article></li><li data-li-identifier="3." data-name="3."><article class="listArticle" id="paragraf-4-punkt-3"><article class="legalP" id="paragraf-4-punkt-3-ledd-1">Som høne regnes høne fra 20 ukers alder som produserer egg til konsum eller rugeggproduksjon.</article></article></li><li data-li-identifier="4." data-name="4."><article class="listArticle" id="paragraf-4-punkt-4"><article class="legalP" id="paragraf-4-punkt-4-ledd-1">Som slaktegris regnes gris fra 50 kg levende vekt.</article></article></li><li data-li-identifier="5." data-name="5."><article class="listArticle" id="paragraf-4-punkt-5"><article class="legalP" id="paragraf-4-punkt-5-ledd-1">Som avlspurke regnes gris som har født minst ett kull.</article></article></li><li data-li-identifier="6." data-name="6."><article class="listArticle" id="paragraf-4-punkt-6"><article class="legalP" id="paragraf-4-punkt-6-ledd-1">Med purkering menes driftsopplegg der en produsent med en besetning av avlspurker (nav) leier ut høydrektige avlspurker til flere produsenter (satellitter) for smågris eller slaktegrisproduksjon.</article></article></li></ul></article><article class="legalArticle" data-lovdata-URL="LTI/forskrift/2004-04-01-611/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Unntak fra konsesjonsplikten etter lovens § 3 første ledd</span></h2><article class="legalP" id="paragraf-5-ledd-1">Dersom en har drevet ervervsmessig svine- eller fjørfeproduksjon i minimum ti år og overtar en eiendom med ervervsmessig svine- eller fjørfeproduksjon som en har odelsrett til, og produksjonene til sammen overstiger grensen for konsesjonsfri drift, kan det gjøres unntak fra konsesjonsplikten etter lov om regulering av svine- og fjørfeproduksjonen § 3 første ledd. Fylkesmannen kan dispensere fra tiårskravet.</article><article class="legalP" id="paragraf-5-ledd-2">Ved inngåelse av ekteskap eller samboerskap der partene har hver sin ervervsmessige svine- eller fjørfeproduksjon som de har drevet i minimum tre år, og disse produksjonene til sammen overstiger grensen for konsesjonsfri drift, kan det gis unntak fra konsesjonsplikten etter lov om regulering av svine- og fjørfeproduksjonen § 3 første ledd.</article><article class="legalP" id="paragraf-5-ledd-3">Produksjonen kan ikke flyttes til et annet gårds- og bruksnummer.</article></article><article class="legalArticle" data-lovdata-URL="LTI/forskrift/2004-04-01-611/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Omlegging av produksjonen innenfor innvilget antall konsesjonsenheter</span></h2><article class="legalP" id="paragraf-6-ledd-1">Det kan gis tillatelse til omlegging av produksjonen innenfor innvilget antall konsesjonsenheter. Med omlegging menes overgang fra produksjon av et konsesjonsregulert dyreslag, til et annet. Ved omlegging betraktes alle former for svineproduksjon som én produksjon.</article></article><article class="legalArticle" data-lovdata-URL="LTI/forskrift/2004-04-01-611/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Vilkår for purkeringer</span></h2><article class="legalP" id="paragraf-7-ledd-1">Avlspurkene skal eies av navet, og smågrisene skal eies av satellittene. Etter avvenning skal avlspurkene tilbake til navet. Det skal ikke foregå grising ved navet. Det skal ikke produseres slaktegris i navet ut over det som er nødvendig til rekruttering.</article><article class="legalP" id="paragraf-7-ledd-2">Nav og satelitter kan ikke ha eierinteresser eller andre former for økonomiske interesser i hverandres produksjoner.</article><article class="legalP" id="paragraf-7-ledd-3">Navet plikter å rapportere til fylkesmannen hvilke besetninger som inngår som satellitter i purkeringer, og hvor mange avlspurker den enkelte satellitt skal leie fra navet.</article></article><article class="legalArticle" data-lovdata-URL="LTI/forskrift/2004-04-01-611/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Standardisert erstatning</span></h2><article class="legalP" id="paragraf-8-ledd-1">Drives produksjon i strid med lov om regulering av svine- og fjørfeproduksjonen eller vedtak gjort i medhold av denne, ilegges standardisert erstatning etter følgende satser: <table><tbody><tr><td data-text-align="left" data-vertical-align="top" /><td data-text-align="left" data-vertical-align="top">1.</td><td data-text-align="left" data-vertical-align="top">Slaktekylling</td><td data-text-align="left" data-vertical-align="top">kr 3 pr. dyr</td></tr><tr><td data-text-align="left" data-vertical-align="top" /><td data-text-align="left" data-vertical-align="top">2.</td><td data-text-align="left" data-vertical-align="top">Kalkun</td><td data-text-align="left" data-vertical-align="top">kr 25 pr. dyr</td></tr><tr><td data-text-align="left" data-vertical-align="top" /><td data-text-align="left" data-vertical-align="top">3.</td><td data-text-align="left" data-vertical-align="top">Høns</td><td data-text-align="left" data-vertical-align="top">kr 55 pr. dyr</td></tr><tr><td data-text-align="left" data-vertical-align="top" /><td data-text-align="left" data-vertical-align="top">4.</td><td data-text-align="left" data-vertical-align="top">Slaktegris</td><td data-text-align="left" data-vertical-align="top">kr 300 pr. dyr</td></tr><tr><td data-text-align="left" data-vertical-align="top" /><td data-text-align="left" data-vertical-align="top">5.</td><td data-text-align="left" data-vertical-align="top">Avlspurke</td><td data-text-align="left" data-vertical-align="top">kr 300 pr. konsesjonsenhet.</td></tr></tbody></table></article><article class="legalP" id="paragraf-8-ledd-2">Ved produksjon av flere dyreslag, beregnes erstatningen forholdsmessig ut fra de enkelte produksjonenes andel av den totale produksjonen.</article></article><article class="legalArticle" data-lovdata-URL="LTI/forskrift/2004-04-01-611/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Endring av tildelte konsesjoner</span></h2><article class="legalP" id="paragraf-9-ledd-1">Produsenter med konsesjon til å produsere et bestemt antall innsatte slaktekylling, kalkun eller slaktegris pr. år, skal gis konsesjon til å produsere det tilsvarende antall omsatte og slaktede slaktekylling, kalkun eller slaktegris pr. år.</article></article><article class="legalArticle" data-lovdata-URL="LTI/forskrift/2004-04-01-611/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Søknadsprosedyre</span></h2><article class="legalP" id="paragraf-10-ledd-1">Søknad skal fremsettes på søknadsskjema fastsatt av Statens landbruksforvaltning, og sendes kommunen. Kommunen forbereder saken og avgir innstilling til fylkesmannen. Vedtak fattes av fylkesmannen.</article></article><article class="legalArticle" data-lovdata-URL="LTI/forskrift/2004-04-01-611/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Delegering</span></h2><article class="legalP" id="paragraf-11-ledd-1">Departementets myndighet etter lov om regulering av svine- og fjørfeproduksjonen delegeres til fylkesmannen. Dette gjelder ikke departementets myndighet etter lovens § 2 første ledd annet punktum.</article></article><article class="legalArticle" data-lovdata-URL="LTI/forskrift/2004-04-01-611/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Klage</span></h2><article class="legalP" id="paragraf-12-ledd-1">Vedtak fattet av fylkesmannen kan påklages til Statens landbruksforvaltning.</article></article><article class="legalArticle" data-lovdata-URL="LTI/forskrift/2004-04-01-611/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h2><article class="legalP" id="paragraf-13-ledd-1">Forskriften gjelder fra 1. april 2004. Fra samme tidspunkt oppheves forskrift 11. april 2003 nr. 461 om regulering av svine- og fjørfeproduksjonen § 2 flg.</article></article></main></body></html>