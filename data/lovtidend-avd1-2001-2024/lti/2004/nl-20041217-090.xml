<!DOCTYPE html><html lang="no"><head><title>Lov om omdanning av Kystverkets produksjonsvirksomhet til statsaksjeselskap.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2004-12-17-90</dd><dt class="dokid">DokumentID</dt><dd class="dokid">LTI/lov/2004-12-17-90</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 15 s 2309</dd><dt class="dateInForce">I kraft fra</dt><dd class="dateInForce">2004-12-17</dd><dt class="dateOfPublication">Kunngjort</dt><dd class="dateOfPublication">2004-12-17</dd><dt class="journalNumber">Journalnummer</dt><dd class="journalNumber">2004-1410</dd><dt class="titleShort">Korttittel</dt><dd class="titleShort">Lov om Kystverkets produksjonsvirksomhet</dd><dt class="title">Tittel</dt><dd class="title">Lov om omdanning av Kystverkets produksjonsvirksomhet til statsaksjeselskap.</dd><dt class="miscInformation">Annet om dokumentet</dt><dd class="miscInformation">Ot.prp.nr.20 (2004–2005), Innst.O.nr.25 (2004–2005) og Besl.O.nr.23 (2004–2005). Odels- og lagtingsvedtak hhv. 7. og 14. desember 2004. Fremmet av Fiskeri- og kystdepartementet.</dd><dt class="refid">RefID</dt><dd class="refid">lov/2004-12-17-90</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om omdanning av Kystverkets produksjonsvirksomhet til statsaksjeselskap.<ul class="tocSubUl"><li>§ 1. Formål</li><li>§ 2. Overføring av forpliktelser</li><li>§ 3. Overføring av offentlige rettigheter, konsesjoner, tillatelser m.v.</li><li>§ 4. Overgangsbestemmelser for de ansattes rettigheter</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/lov/2004-12-17-90" id="dokument"><h1>Lov om omdanning av Kystverkets produksjonsvirksomhet til statsaksjeselskap.</h1><article class="legalArticle" data-lovdata-URL="LTI/lov/2004-12-17-90/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne loven er å regulere visse overgangsspørsmål i forbindelse med omdanning av Kystverkets produksjonsvirksomhet til aksjeselskap.</article></article><article class="legalArticle" data-lovdata-URL="LTI/lov/2004-12-17-90/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Overføring av forpliktelser</span></h2><article class="legalP" id="paragraf-2-ledd-1">Overføring til aksjeselskapet av forpliktelser knyttet til Kystverkets produksjonsvirksomhet har frigjørende virkning for staten.</article><article class="legalP" id="paragraf-2-ledd-2">Fordringshavere og andre rettighetshavere kan ikke motsette seg overføringen eller gjøre gjeldende at overføringen utgjør en bortfallsgrunn for rettsforholdet.</article></article><article class="legalArticle" data-lovdata-URL="LTI/lov/2004-12-17-90/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Overføring av offentlige rettigheter, konsesjoner, tillatelser m.v.</span></h2><article class="legalP" id="paragraf-3-ledd-1">Offentlige rettigheter, konsesjoner, tillatelser med videre som gjelder den virksomhet som skal omdannes, blir fra omdanningstidspunktet overført til aksjeselskapet.</article></article><article class="legalArticle" data-lovdata-URL="LTI/lov/2004-12-17-90/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Overgangsbestemmelser for de ansattes rettigheter</span></h2><article class="legalP" id="paragraf-4-ledd-1">Bestemmelsen i denne paragraf gjelder ansatte i Kystverkets produksjonsvirksomhet som ved omdanningen av Kystverkets produksjonsvirksomhet til eget aksjeselskap, blir ansatt i selskapet.</article><article class="legalP" id="paragraf-4-ledd-2">Lov 4. mars 1983 nr. 3 om statens tjenestemenn m.m. (tjenestemannsloven) § 13 nr. 2 til nr. 5 om fortrinnsrett til annen statsstilling skal i tilfelle som nevnt i første ledd, fremdeles gjelde for arbeidstakere som blir oppsagt av grunner som nevnt i tjenestemannsloven § 13 nr. 1 bokstavene a, b og c, og som var omfattet av disse bestemmelsene før overgangen. Fortrinnsretten til annen statsstilling etter forrige punktum gjelder i tre år etter ansettelse i selskapet.</article></article><article class="legalArticle" data-lovdata-URL="LTI/lov/2004-12-17-90/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Loven trer i kraft straks.</article></article></main></body></html>