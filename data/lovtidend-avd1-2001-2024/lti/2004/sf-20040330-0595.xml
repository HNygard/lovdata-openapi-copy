<!DOCTYPE html><html lang="no"><head><title>Forskrift om forebygging av, kontroll med og utryddelse av overførbare spongiforme encefalopatier (TSE).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-03-30-595</dd><dt class="dokid">DokumentID</dt><dd class="dokid">LTI/forskrift/2004-03-30-595</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 5 s 779</dd><dt class="dateInForce">I kraft fra</dt><dd class="dateInForce">2004-04-01, 2004-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-11-20-1163</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§7</li><li>lov/2003-12-19-124/§11</li><li>lov/2003-12-19-124/§12</li><li>lov/2003-12-19-124/§15</li><li>lov/2003-12-19-124/§17</li><li>lov/2003-12-19-124/§19</li><li>forskrift/2003-12-19-1790</li></ul></dd><dt class="legalArea">Rettsområde</dt><dd class="legalArea"><ul><li>Landbruk, jakt og skogbruk &gt; Dyrevern. Veterinær</li> <li>Landbruk, jakt og skogbruk &gt; Landbruk. Dyrehold</li></ul></dd><dt class="dateOfPublication">Kunngjort</dt><dd class="dateOfPublication">2004-04-06</dd><dt class="journalNumber">Journalnummer</dt><dd class="journalNumber">2004-0578</dd><dt class="titleShort">Korttittel</dt><dd class="titleShort">Forskrift om TSE</dd><dt class="title">Tittel</dt><dd class="title">Forskrift om forebygging av, kontroll med og utryddelse av overførbare spongiforme encefalopatier (TSE).</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet, Fiskeridepartementet og Helsedepartementet 30. mars 2004 med hjemmel i lov 19. desember 2003 nr. 124 om matproduksjon og mattrygghet mv. (matloven) § 7, § 11, § 12, § 15, § 17 og § 19, jf. delegeringsvedtak av 19. desember 2003 nr. 1790. Jf. EØS-avtalen vedlegg I kap. I (forordning (EF) nr. 999/2001, forordning (EF) nr. 1248/2001, forordning (EF) nr. 1326/2001, forordning (EF) nr. 270/2002, forordning (EF) nr. 1494/2002 og forordning (EF) nr. 260/2003).</dd><dt class="refid">RefID</dt><dd class="refid">forskrift/2004-03-30-595</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forebygging av, kontroll med og utryddelse av overførbare spongiforme encefalopatier (TSE).<ul class="tocSubUl"><li>I<ul class="tocSubUl"><li>§ 1. Formål</li><li>§ 2. Overførbare spongiforme encefalopatier (TSE)</li><li>§ 3. Godkjenning</li><li>§ 4. Spesifisert risikomateriale (SRM)</li><li>§ 5. Tilsyns- og vedtaksmyndighet</li><li>§ 6. Dispensasjon</li><li>§ 7. Straff</li><li>§ 8. Ikrafttredelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-03-30-595" id="dokument"><h1>Forskrift om forebygging av, kontroll med og utryddelse av overførbare spongiforme encefalopatier (TSE).</h1><section class="section" data-name="kapI" id="kapittel-1" data-lovdata-URL="LTI/forskrift/2004-03-30-595/KAPITTEL_1"><h2 data-text-align="center">I</h2><article class="legalArticle" data-lovdata-URL="LTI/forskrift/2004-03-30-595/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med denne forskriften er å forebygge, ha kontroll med og utrydde overførbare spongiforme encefalopatier som kan overføres fra dyr til dyr eller fra dyr til mennesker.</article></article><article class="legalArticle" data-lovdata-URL="LTI/forskrift/2004-03-30-595/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Overførbare spongiforme encefalopatier (TSE)</span></h3><article class="legalP" id="kapittel-1-paragraf-2-ledd-1">Forordning (EF) nr. 999/2001 som endret ved forordning (EF) nr. 1248/2001, forordning (EF) nr. 1326/2001, forordning (EF) nr. 270/2002, forordning (EF) nr. 1494/2002 og forordning (EF) nr. 260/2003 om forebygging, kontroll og utryddelse av visse overførbare spongiforme encefalopatier, gjelder som forskrift med de tilpasningene som fremgår av protokoll 1 til EØS-avtalen og avtalen for øvrig. Dette gjelder med unntak for forordning (EF) nr. 999/2001, vedlegg XI, del C slik det lyder etter endringen i forordning (EF) nr. 1326/2001. Fôring med animalsk protein reguleres av forskrift 22. desember 2000 nr. 1416 om forbud mot bruk av foredlede animalske proteiner i fôr til produksjonsdyr.</article><article class="legalP" id="kapittel-1-paragraf-2-ledd-2">Både forordning (EF) nr. 1128/2003 og den endring av vedlegg VII i forordning (EF) nr. 999/2001 som følger av forordning (EF) nr. 1915/2003 gjelder som norsk forskrift.</article></article><article class="legalArticle" data-lovdata-URL="LTI/forskrift/2004-03-30-595/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Godkjenning</span></h3><article class="legalP" id="kapittel-1-paragraf-3-ledd-1">I de tilfellene det etter forordningene som denne forskriften gjennomfører, kreves egen godkjenning, kan slik gis av Mattilsynet etter søknad. Det kan settes vilkår for godkjenningen. Godkjenningen kan trekkes tilbake dersom vilkårene ikke oppfylles.</article><article class="legalP" id="kapittel-1-paragraf-3-ledd-2">Godkjenning etter forordning (EF) nr. 999/2001, vedlegg XI del A nr. 6 kan bare innvilges for fjerning av ryggmarg fra sau og geit i nedskjæringsvirksomhet, jf. vedlegg XI del A nr. 6, bokstav b.</article></article><article class="legalArticle" data-lovdata-URL="LTI/forskrift/2004-03-30-595/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Spesifisert risikomateriale (SRM)</span></h3><article class="legalP" id="kapittel-1-paragraf-4-ledd-1">Virksomhet som er ansvarlig for å fjerne og behandle spesifisert risikomateriale (SRM) i henhold til denne forskriften, skal innføre nødvendige tiltak for å sikre at SRM ikke forurenser. SRM skal holdes fullstendig atskilt fra annet avfall som ikke skal behandles og destrueres som SRM.</article><article class="legalP" id="kapittel-1-paragraf-4-ledd-2">Slakt eller deler av slakt under 12 måneder hvor virvelsøylen ikke er fjernet, skal identifiseres med en blå stripe på merket som definert i forskrift 28. mars 2001 nr. 315 om opprinnelsesmerking av ferskt storfekjøtt. Dette gjelder ikke for omsetning direkte til forbruker.</article><article class="legalP" id="kapittel-1-paragraf-4-ledd-3">I handelsdokumentet, jf. forskrift 25. april 1994 nr. 320 om kjøttkontroll og omsetning mv. av ferskt kjøtt § 16a, skal det for slakt som er importert eller ved eksport, angis antall storfe eller deler av storfe hvor virvel søylen skal fjernes og antall storfe eller deler av storfe der virvelsøylen ikke skal fjernes. Ved import fra tredjeland skal disse opplysningene være oppført på hygienesertifikatet, som definert i forskrift 25. april 1994 nr. 320 om kjøttkontroll og frambud mv. av ferskt kjøtt.</article><article class="legalP" id="kapittel-1-paragraf-4-ledd-4">Virksomhet som er ansvarlig for å fjerne og behandle spesifisert risikomateriale (SRM) i henhold til denne forskriften, skal dokumentere:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-4-ledd-4-punkt-1"><article class="legalP" id="kapittel-1-paragraf-4-ledd-4-punkt-1-ledd-1">hvor avfallet skal leveres,</article></article></li><li data-li-identifier="b)" data-name="b)"><article class="listArticle" id="kapittel-1-paragraf-4-ledd-4-punkt-2"><article class="legalP" id="kapittel-1-paragraf-4-ledd-4-punkt-2-ledd-1">mengde SRM-avfall som er levert.</article></article></li></ul></article></article><article class="legalArticle" data-lovdata-URL="LTI/forskrift/2004-03-30-595/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Tilsyns- og vedtaksmyndighet</span></h3><article class="legalP" id="kapittel-1-paragraf-5-ledd-1">Mattilsynet fører tilsyn og fatter vedtak for å gjennomføre bestemmelsene gitt i og i medhold av denne forskriften i samsvar med matloven § 23 om tilsyn og vedtak og kan herunder treffe vedtak etter § 24 om særskilt smittesanering, § 25 om stenging og virksomhetskarantene og § 26 om tvangsmulkt.</article></article><article class="legalArticle" data-lovdata-URL="LTI/forskrift/2004-03-30-595/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Dispensasjon</span></h3><article class="legalP" id="kapittel-1-paragraf-6-ledd-1">Mattilsynet kan i særlige tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="LTI/forskrift/2004-03-30-595/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Straff</span></h3><article class="legalP" id="kapittel-1-paragraf-7-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til matloven § 28.</article></article><article class="legalArticle" data-lovdata-URL="LTI/forskrift/2004-03-30-595/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h3><article class="legalP" id="kapittel-1-paragraf-8-ledd-1">Denne forskriften trer i kraft 1. april 2004. Kravet om fjerning av virvelsøylen fra slakt av storfe eldre enn tolv måneder, i forordning (EF) nr. 999/2001 vedlegg XI del A nr. 1 bokstav a) i) endret ved forordning (EF) nr. 1494/2002, trer ikke i kraft før 1. november 2004 når det gjelder dyr som er født, oppdrettet og slaktet i Norge. Ryggmarg skal uansett fjernes.</article><article class="legalP" id="kapittel-1-paragraf-8-ledd-2">Kravet om godkjenning etter denne forskriften i § 3 andre ledd trer i kraft 1. august 2004.</article><article class="legalP" id="kapittel-1-paragraf-8-ledd-3">Forskrift 20. november 2000 nr. 1163 om spesifisert risikomateriale med hensyn til overførbare spongiforme encefalopatier (SRM), oppheves 1. april 2004.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-03-30-595/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I det følgende gjengis til informasjon forordning (EF) nr. 999/2001 om forebyggelse av, kontroll med og utryddelse av overførbare spongiforme encefalopatier (TSE) med de endringsforordningene som går fram av § 2. Artiklene og vedlegg er gjengitt med de EØS-tilpasninger som følger av protokoll I til EØS-avtalen og avtalen for øvrig. Forordningstekstene for øvrig er satt i klammer. Oversettelsene er foreløpige.</article><article class="legalP" id="kapittel-2-ledd-2">Se her for å lese forordning (EF) nr. 999/2001: (pdf)</article><article class="legalP" id="kapittel-2-ledd-3">Se her for å lese forordning (EF) nr. 1248/2001: (pdf)</article><article class="legalP" id="kapittel-2-ledd-4">Se her for å lese forordning (EF) nr. 1326/2001: (pdf)</article><article class="legalP" id="kapittel-2-ledd-5">Se her for å lese forordning (EF) nr. 270/2002: (pdf)</article><article class="legalP" id="kapittel-2-ledd-6">Se her for å lese forordning (EF) nr. 1494/2002: (pdf)</article><article class="legalP" id="kapittel-2-ledd-7">Se her for å lese forordning (EF) nr. 260/2003: (pdf)</article><article class="legalP" id="kapittel-2-ledd-8">Se her for å lese forordning (EF) nr. 1128/2003: (pdf)</article><article class="legalP" id="kapittel-2-ledd-9">Se her for å lese forordning (EF) nr. 1915/2003: (pdf)</article></section></main></body></html>