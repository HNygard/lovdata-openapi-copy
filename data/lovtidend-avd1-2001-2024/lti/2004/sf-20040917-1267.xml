<!DOCTYPE html><html lang="no"><head><title>Forskrift om endring i forskrift om utdanningsstønad.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-09-17-1267</dd><dt class="dokid">DokumentID</dt><dd class="dokid">LTI/forskrift/2004-09-17-1267</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 12 s 1782</dd><dt class="dateInForce">I kraft fra</dt><dd class="dateInForce">2004-09-17</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-03-11-223</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§15-12</li></ul></dd><dt class="dateOfPublication">Kunngjort</dt><dd class="dateOfPublication">2004-09-21</dd><dt class="journalNumber">Journalnummer</dt><dd class="journalNumber">2004-1104</dd><dt class="titleShort">Korttittel</dt><dd class="titleShort">Endr. i forskrift om utdanningsstønad</dd><dt class="title">Tittel</dt><dd class="title">Forskrift om endring i forskrift om utdanningsstønad.</dd><dt class="miscInformation">Annet om dokumentet</dt><dd class="miscInformation">Fastsatt av Sosialdepartementet 17. september 2004 med hjemmel i lov 28. februar 1997 nr. 19 om folketrygd (folketrygdloven) § 15-12.</dd><dt class="refid">RefID</dt><dd class="refid">forskrift/2004-09-17-1267</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utdanningsstønad.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-09-17-1267" id="dokument"><h1>Forskrift om endring i forskrift om utdanningsstønad.</h1><section class="section" data-name="kapI" id="kapittel-1" data-lovdata-URL="LTI/forskrift/2004-09-17-1267/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 11. mars 1997 nr. 223 om utdanningsstønad gjøres følgende endringer:</article> <article class="defaultP" margin-top="true">§ 2 første ledd bokstav g skal lyde:<ul class="defaultList"><li data-li-identifier="g)" data-name="g)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">bøker og skolemateriell etter satser som reguleres i henhold til konsumprisindeksen for perioden 15. januar det ene året til 15. januar det andre året. Reguleringen gjøres gjeldende fra høstsemesteret i reguleringsåret. Indeksreguleringen skjer kun når indeksen er positiv. Satsen for høyskole- og universitetsutdanning indeksreguleres fra og med skoleåret 2004/2005 med utgangspunkt i satsene for skoleåret 2003/2004. Satsen avrundes til nærmeste hele ti kroner. Satsen for videregående utdanning utgjør halvparten av satsen for høyskole- og universitetsutdanning. For utdanning på deltid dekkes skolepenger med opptil 1/4, 1/2, 2/3 eller 3/4 av maksimal stønad på full tid. Det gis ikke stønad til dekning av utstyr som har verdi utover utdanningstiden.</article></article></li></ul></article> <article class="defaultP" margin-top="true">§ 2 første ledd ny bokstav h skal lyde:<ul class="defaultList"><li data-li-identifier="h)" data-name="h)"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">skolepenger innenfor rammen for støtte fra Statens lånekasse for utdanning. For utdanning på deltid dekkes skolepenger med opptil 1/4, 1/2, 2/3 eller 3/4 av maksimal stønad på full tid.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2004-09-17-1267/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>