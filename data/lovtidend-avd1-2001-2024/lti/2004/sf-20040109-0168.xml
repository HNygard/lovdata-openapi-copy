<!DOCTYPE html><html lang="no"><head><title>Midlertidig forskrift om erstatning for visse indirekte tap som følge av pålagt nedslakting.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-01-09-168</dd><dt class="dokid">DokumentID</dt><dd class="dokid">LTI/forskrift/2004-01-09-168</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 2 s 277</dd><dt class="dateInForce">I kraft fra</dt><dd class="dateInForce">2004-01-09</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§22</li><li>lov/2003-12-19-124/§31</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2004-01-27</dd><dt class="journalNumber">Journalnummer</dt><dd class="journalNumber">2004-0169</dd><dt class="titleShort">Korttittel</dt><dd class="titleShort">Midl. forskrift om erstatning for nedslakting</dd><dt class="title">Tittel</dt><dd class="title">Midlertidig forskrift om erstatning for visse indirekte tap som følge av pålagt nedslakting.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 9. januar 2004 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 22 og § 31, jf. delegeringsvedtak av 19. desember 2003 nr. 1790.</dd><dt class="refid">RefID</dt><dd class="refid">forskrift/2004-01-09-168</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om erstatning for visse indirekte tap som følge av pålagt nedslakting.<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Erstatning</li><li>§ 4. Kompensasjon</li><li>§ 5. Utmåling</li><li>§ 6. Søknad, vedtak og klage</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2004-01-09-168" id="dokument"><h1>Midlertidig forskrift om erstatning for visse indirekte tap som følge av pålagt nedslakting.</h1><article class="legalArticle" data-lovdata-URL="LTI/forskrift/2004-01-09-168/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å gi erstatning eller kompensasjon for visse indirekte tap til virksomheter som får pålegg om nedslakting av husdyr eller restriksjoner mot sending av sau på fellesbeite som følge av dyresykdommer.</article></article><article class="legalArticle" data-lovdata-URL="LTI/forskrift/2004-01-09-168/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder virksomheter som har slaktet ned husdyr etter pålegg om avliving eller restriksjoner mot sending av sau på fellesbeite med hjemmel i matloven § 23.</article></article><article class="legalArticle" data-lovdata-URL="LTI/forskrift/2004-01-09-168/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.<sup class="footnotereference" data-footnotereferencevalue="1" data-unique-footnote-counter="1">1</sup> <span class="legalArticleTitle">Erstatning</span></h2><article class="legalP" id="paragraf-3-ledd-1">Det gis erstatning for virksomhetens tap av husdyrtilskudd og tilskudd til dyr på utmarksbeite som følge av tiltak mot sykdommer og smittestoffer hos dyr som er pålagt med hjemmel i matloven § 23 og som medfører produksjonsstans.</article><article class="legalP" id="paragraf-3-ledd-2">Det gis videre erstatning for tapte tilskudd som nevnt i første ledd i en oppbyggingsperiode på inntil tre år der foretaket starter igjen med hold av samme husdyrslag og besetningen bygges opp til om lag samme nivå som før nedslakting.</article><article class="legalP" id="paragraf-3-ledd-3">Erstatningen beregnes på grunnlag av dyretallet ved siste registreringstidspunkt for husdyr før nedslakting.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. matloven § 22.</article></footer></article><article class="legalArticle" data-lovdata-URL="LTI/forskrift/2004-01-09-168/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.<sup class="footnotereference" data-footnotereferencevalue="1" data-unique-footnote-counter="1">1</sup> <span class="legalArticleTitle">Kompensasjon</span></h2><article class="legalP" id="paragraf-4-ledd-1">Ved frivillig nedslakting som følge av restriksjoner mot sending av sau på fellesbeite med hjemmel i matloven § 23, gis det kompensasjon for husdyrtilskudd og tilskudd til dyr på utmarksbeite som virksomheten taper i inntil tre år.</article><article class="legalP" id="paragraf-4-ledd-2">Kompensasjon beregnes på grunnlag av dyretallet ved siste registreringstidspunkt for husdyr før nedslakting.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Jf. matloven § 31.</article></footer></article><article class="legalArticle" data-lovdata-URL="LTI/forskrift/2004-01-09-168/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utmåling</span></h2><article class="legalP" id="paragraf-5-ledd-1">Erstatningen og kompensasjon etter § 3 og § 4 beregnes ut fra de til enhver tid gjeldende satser for husdyrtilskudd og tilskudd til dyr på utmarksbeite.</article><article class="legalP" id="paragraf-5-ledd-2">Erstatningen/kompensasjonen utmåles samtidig med produksjonstilskuddet til virksomheten og utbetales samtidig.</article></article><article class="legalArticle" data-lovdata-URL="LTI/forskrift/2004-01-09-168/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Søknad, vedtak og klage</span></h2><article class="legalP" id="paragraf-6-ledd-1">Det kan søkes om erstatning som nevnt i § 3, § 4 og § 5 på søknad om produksjonstilskudd. Kommunen fatter vedtak om erstatning og kompensasjon. Vedtaket kan påklages til Fylkesmannen.</article></article><article class="legalArticle" data-lovdata-URL="LTI/forskrift/2004-01-09-168/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft straks.</article></article></main></body></html>