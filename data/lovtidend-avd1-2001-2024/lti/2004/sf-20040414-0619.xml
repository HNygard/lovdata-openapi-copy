<!DOCTYPE html><html lang="no"><head><title>Forskrift om endring i forskrift om vektårsavgift.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-04-14-619</dd><dt class="dokid">DokumentID</dt><dd class="dokid">LTI/forskrift/2004-04-14-619</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 5 s 798</dd><dt class="dateInForce">I kraft fra</dt><dd class="dateInForce">2004-04-14</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-06-29-688</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1959-06-19-2</li></ul></dd><dt class="dateOfPublication">Kunngjort</dt><dd class="dateOfPublication">2004-04-16</dd><dt class="journalNumber">Journalnummer</dt><dd class="journalNumber">2004-0601</dd><dt class="titleShort">Korttittel</dt><dd class="titleShort">Endr. i forskrift om vektårsavgift</dd><dt class="title">Tittel</dt><dd class="title">Forskrift om endring i forskrift om vektårsavgift.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 14. april 2004 med hjemmel i Stortingets avgiftsvedtak og lov 19. juni 1959 nr. 2 om avgifter vedrørende motorkjøretøyer og båter.</dd><dt class="refid">RefID</dt><dd class="refid">forskrift/2004-04-14-619</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om vektårsavgift.<ul class="tocSubUl"><li>I<ul class="tocSubUl"><li>§ 4. Nedregistrering</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-04-14-619" id="dokument"><h1>Forskrift om endring i forskrift om vektårsavgift.</h1><section class="section" data-name="kapI" id="kapittel-1" data-lovdata-URL="LTI/forskrift/2004-04-14-619/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 29. juni 2000 nr. 688 om vektårsavgift gjøres følgende endringer:</article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Nedregistrering</span></span></article> <article class="defaultP" margin-top="true"><i>1. Avgiftsmessig nedregistrering</i></article><article class="legalP" id="kapittel-1-ledd-2">Avgiftsgrunnlaget for kjøretøy kan settes lavere enn kjøretøyets tillatte totalvekt dersom eieren ved skriftlig henvendelse til Regionvegkontoret ber om dette. Avgiftsgrunnlaget for kjøretøy kan ikke settes lavere enn minimumsgrensen for avgiftsplikt.</article><article class="legalP" id="kapittel-1-ledd-3">Redusert avgiftsgrunnlag kan senere økes, men kan da ikke på nytt reduseres så lenge kjøretøyet er registrert på samme eier.</article><article class="legalP" id="kapittel-1-ledd-4">Dersom kjøretøyet brukes med aktuell totalvekt som overskrider det reduserte avgiftsgrunnlaget med 10 pst. eller mer, bortfaller adgangen til redusert avgiftsgrunnlag. Avgiftsgrunnlaget settes da opp til kjøretøyets tillatte totalvekt. Det kan på nytt ikke reduseres med mindre kjøretøyet skifter eier.</article> <article class="defaultP" margin-top="true"><i>2. Teknisk nedregistrering</i></article><article class="legalP" id="kapittel-1-ledd-5">Med teknisk nedregistrering menes i avgiftsmessig forstand at det foretas fysiske inngrep i kjøretøyet som reduserer kjøretøyets faktiske tillatte totalvekt. Slik teknisk endring må godkjennes av fabrikanten og Regionvegkontoret.</article><article class="legalP" id="kapittel-1-ledd-6">Medfører en slik endring at tillatt totalvekt blir lavere enn grensen for vektårsavgiftsplikt, skal det gis fritak for vektårsavgiften fra den termin endringen skjer. I stedet skal kjøretøyet betale årsavgift etter reglene i Stortingets vedtak om årsavgift § 3. Det betyr at det skal betales full årsavgift dersom endringen skjer i første halvår, og halv årsavgift ved endring i annet halvår.</article><article class="legalP" id="kapittel-1-ledd-7">Fritak gis etter søknad til tollregionen.</article> <article class="defaultP" margin-top="true">§ 5 annet ledd første punktum skal lyde:</article><article class="legalP" id="kapittel-1-ledd-8">Dersom et kjøretøy i løpet av terminen endrer avgiftsgruppe til en lavere vektårsavgiftsgruppe, får dette ingen avgiftsmessig betydning før avgiftsutskrivingen for påfølgende termin.</article> <article class="defaultP" margin-top="true">§ 6 første ledd skal lyde:</article><article class="legalP" id="kapittel-1-ledd-9">Dersom kjøretøy urettmessig trekker tilhenger som medfører at kombinasjonen kommer i en avgiftskode med høyere avgift, skal det betales tilleggsavgift. Tillegget skal utgjøre differansen i avgift mellom den kombinasjonen som er registrert og den kombinasjonen som urettmessig er benyttet. Avgift beregnes i slike tilfeller for hele terminens lengde.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-04-14-619/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>