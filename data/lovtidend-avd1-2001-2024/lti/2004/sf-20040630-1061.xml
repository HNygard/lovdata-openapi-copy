<!DOCTYPE html><html lang="no"><head><title>Forskrift om endring i forskrift om midler til bygdeutvikling – tildeling på fylkesnivå ved Innovasjon Norge.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-06-30-1061</dd><dt class="dokid">DokumentID</dt><dd class="dokid">LTI/forskrift/2004-06-30-1061</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 11 s 1569</dd><dt class="dateInForce">I kraft fra</dt><dd class="dateInForce">2004-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-02-03-353</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§3</li><li>lov/1995-05-12-23/§18</li><li>forskrift/1995-05-12-413</li></ul></dd><dt class="dateOfPublication">Kunngjort</dt><dd class="dateOfPublication">2004-07-06</dd><dt class="journalNumber">Journalnummer</dt><dd class="journalNumber">2004-0950</dd><dt class="titleShort">Korttittel</dt><dd class="titleShort">Endr. i forskrift om BU-midler, fylkesnivå</dd><dt class="title">Tittel</dt><dd class="title">Forskrift om endring i forskrift om midler til bygdeutvikling – tildeling på fylkesnivå ved Innovasjon Norge.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 30. juni 2004 med hjemmel i lov 12. mai 1995 nr. 23 om jord (jordlova) § 3 og § 18, jf. delegeringsvedtak 12. mai 1995 nr. 413, og i medhold av vedtektene for Landbrukets utviklingsfond.</dd><dt class="refid">RefID</dt><dd class="refid">forskrift/2004-06-30-1061</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om midler til bygdeutvikling – tildeling på fylkesnivå ved Innovasjon Norge.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-06-30-1061" id="dokument"><h1>Forskrift om endring i forskrift om midler til bygdeutvikling – tildeling på fylkesnivå ved Innovasjon Norge.</h1><section class="section" data-name="kapI" id="kapittel-1" data-lovdata-URL="LTI/forskrift/2004-06-30-1061/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 3. februar 2004 nr. 353 om midler til bygdeutvikling – tildeling på fylkesnivå ved Innovasjon Norge gjøres følgende endring:</article> <article class="defaultP" margin-top="true">§ 5 pkt. 5.2.1 skal lyde:</article><article class="legalP" id="kapittel-1-ledd-2">Det kan gis tilskudd og rentestøtte til investeringer i faste anlegg og i tilhørende produksjonsutstyr av varig karakter i tradisjonelt landbruk og i nye næringer i tilknytning til landbruket. Grøfting kan bare støttes i Nordland, Troms og Finnmark.</article><article class="legalP" id="kapittel-1-ledd-3">Tilskudd kan gis pr. landbrukseiendom/driftsenhet med inntil 20% av godkjent kostnadsoverslag avgrenset til 200.000 kroner i Sør-Norge og 230.000 kroner i Nord-Norge og Namdalsregionen. To eller flere landbrukseiendommer som drives av samme bruker regnes som en driftsenhet. Fellestiltak/selskap med 2 eller flere interessenter kan støttes med inntil 400.000 kroner (460.000 kroner i Nord-Norge og Namdalen) i investeringstilskudd pr. tiltak.</article><article class="legalP" id="kapittel-1-ledd-4">Rentestøtte kan primært gis til lån i det private lånemarkedet, men kan også knyttes til lavrisikolåneordningen i Innovasjon Norge. Rentestøtte gis i form av reduksjon i avtalt rentenivå på det opptatte lånet. Rentestøtten utgjør 50% av renten på tre års statsobligasjoner. For perioden 1. juli 2004 og ut året, beregnes renten ut fra nevnte rente i perioden 1. juli 2003-30. juni 2004. Fra 1. januar 2005 beregnes renten ut fra foregående års rente. Rentestøtten kan maksimalt utgjøre 5 prosentpoeng.</article><article class="legalP" id="kapittel-1-ledd-5">Det gjøres fradrag for tilskudd til investeringer som er innvilget over BU-ordningen til landbrukseiendommen de siste 5 år. For tilskudd til driftsbygninger i tradisjonelt landbruk og etableringstilskudd ved generasjonsskifte gjøres også fradrag for tilskudd som er innvilget til miljøtiltak i forbindelse med disse driftsbygningene de siste 5 år. Det skal ikke gjøres fradrag for tilskudd som er innvilget til grøfting. Ved tilskudd til grøfting skal det ikke gjøres fradrag for BU-midler som tidligere er innvilget til bruket.</article><article class="legalP" id="kapittel-1-ledd-6">Ved utflytting i forbindelse med jordskifte kan det gis et ekstraordinært tilskudd med inntil kr 150.000 i tillegg til ordinær finansiering.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-06-30-1061/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft 1. juli 2004.</article></section></main></body></html>