<!DOCTYPE html><html lang="no"><head><title>Lov om endringer i lov 18. juni 1965 nr. 4 om vegtrafikk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2004-06-18-40</dd><dt class="dokid">DokumentID</dt><dd class="dokid">LTI/lov/2004-06-18-40</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 6 s 883</dd><dt class="dateInForce">I kraft fra</dt><dd class="dateInForce">2004-06-18</dd><dt class="changesToDocuments">Endrer</dt><dd class="changesToDocuments"><ul><li>lov/1965-06-18-4</li><li>lov/1973-02-23-11</li></ul></dd><dt class="dateOfPublication">Kunngjort</dt><dd class="dateOfPublication">2004-06-18</dd><dt class="journalNumber">Journalnummer</dt><dd class="journalNumber">2004-0795</dd><dt class="titleShort">Korttittel</dt><dd class="titleShort">Endringslov til vegtrafikkloven</dd><dt class="title">Tittel</dt><dd class="title">Lov om endringer i lov 18. juni 1965 nr. 4 om vegtrafikk.</dd><dt class="miscInformation">Annet om dokumentet</dt><dd class="miscInformation">Ot.prp.nr.53 (2003–2004), Innst.O.nr.76 (2003–2004) og Besl.O.nr.81 (2003–2004). Odels- og lagtingsvedtak hhv. 28. mai og 10. juni 2004. Fremmet av Samferdselsdepartementet.</dd><dt class="refid">RefID</dt><dd class="refid">lov/2004-06-18-40</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 18. juni 1965 nr. 4 om vegtrafikk.<ul class="tocSubUl"><li>I<ul class="tocSubUl"><li>§ 19 a. Kjøretøyverksteder m.m.</li><li>§ 24. Alminnelige regler om førerett, førerkort, føreprøve og kompetansebevis</li><li>§ 24 a. Sperrefrist for retten til å føre førerkortpliktig motorvogn på grunn av straffbart forhold m.m.</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2004-06-18-40" id="dokument"><h1>Lov om endringer i lov 18. juni 1965 nr. 4 om vegtrafikk.</h1><article class="defaultP" data-text-size="small">Følgende lov oppheves:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 23. februar 1973 nr. 11 om godkjenning av køyretøyverkstader.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2004-06-18-40/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 18. juni 1965 nr. 4 om vegtrafikk gjøres følgende endringer:</article> <article class="defaultP" margin-top="true">§ 19 annet ledd nytt annet punktum skal lyde:</article><article class="legalP" id="kapittel-1-ledd-2">Departementet kan ved forskrift også gi bestemmelser om gjennomføring av tilfeldig og uanmeldt kontroll av kjøretøy langs vegen.</article> <article class="defaultP" margin-top="true">Ny § 19 a skal lyde:</article><article class="futureLegalArticle" data-name="§19a" id="kapittel-1-foreslåttparagraf-1"><span class="futureLegalArticleHeader">§ 19 a. <span class="legalArticleTitle">Kjøretøyverksteder m.m.</span></span><article class="legalP" id="kapittel-1-foreslåttparagraf-1-ledd-1">Bare kjøretøyverksteder som er godkjent av Statens vegvesen kan utføre reparasjons-, vedlikeholds-, ombyggings-, oppbyggings- og påbyggingsarbeid på motorvogn og tilhenger til motorvogn.</article><article class="legalP" id="kapittel-1-foreslåttparagraf-1-ledd-2">Departementet kan ved forskrift fastsette at visse kjøretøygrupper eller visse typer arbeid faller utenfor reglene i første ledd. Det kan også fastsettes særregler eller unntaksregler for visse verksteder, kjøretøykategorier og visse typer arbeid.</article><article class="legalP" id="kapittel-1-foreslåttparagraf-1-ledd-3">Departementet kan gi nærmere bestemmelser til gjennomføring og utfylling av paragrafen, herunder om vilkår for godkjenning av kjøretøyverksteder, om plikter godkjenningen fører med seg, om tilbakekall av godkjenning og om kontroll av kjøretøyverksteder.</article></article> <article class="defaultP" margin-top="true">§ 21 annet ledd nytt annet punktum skal lyde:</article><article class="legalP" id="kapittel-1-ledd-3">Departementet kan også gi nærmere bestemmelser om gebyr for utstedelse av fartskriverkort.</article> <article class="defaultP" margin-top="true">§ 23 a skal lyde:</article><article class="legalP" id="kapittel-1-ledd-4">Kongen kan bestemme at personlig verneutstyr og annet utstyr til sikring av personer skal brukes under kjøring med motorvogn. Kongen kan gi nærmere regler om omfanget av bruken og unntak fra påbudet. Det kan bestemmes at føreren skal være ansvarlig for at passasjer under 15 år bruker utstyr som nevnt i første punktum.</article> <article class="defaultP" margin-top="true">§ 24 skal lyde:</article><article class="futureLegalArticle" data-name="§24" id="kapittel-1-foreslåttparagraf-2"><span class="futureLegalArticleHeader">§ 24. <span class="legalArticleTitle">Alminnelige regler om førerett, førerkort, føreprøve og kompetansebevis</span></span><article class="legalP" id="kapittel-1-foreslåttparagraf-2-ledd-1">Den som skal føre motorvogn må ha førerett og ha ervervet førerkort der dette kreves, samt eventuelt gyldig kompetansebevis, for vedkommende gruppe av motorvogner. Under kjøring skal fører alltid ha førerkort og kompetansebevis med seg.</article><article class="legalP" id="kapittel-1-foreslåttparagraf-2-ledd-2">Departementet kan bestemme at offentlig aldersbevis eller bevis for å ha gjennomgått bestemt opplæring må medbringes under kjøring med førerkortfrie motorvogner.</article><article class="legalP" id="kapittel-1-foreslåttparagraf-2-ledd-3">Den som skal få førerett for personbil, må være fylt 18 år. Departementet kan fastsette en høyere eller lavere nedre aldersgrense for førerett for bestemte førerkortklasser.</article><article class="legalP" id="kapittel-1-foreslåttparagraf-2-ledd-4">Den som skal få førerkort må være edruelig, og det må ikke være noe å si på hans vandel ellers. Han må ha tilstrekkelig syn og førlighet, nødvendig åndelig og legemlig helse og ha bestått førerprøve. Departementet kan bestemme at den som vil ta førerprøve, må ha gjennomgått fastlagt føreropplæring.</article><article class="legalP" id="kapittel-1-foreslåttparagraf-2-ledd-5">Føreretten er livsvarig. Departementet kan bestemme at føreretten skal gjelde midlertidig inntil nærmere angitt tilleggsopplæring er gjennomført. Departementet kan videre bestemme at føreretten for bestemte førerkortklasser eller for bestemte grupper motorvogner eller hvor førerens syn, helse, førlighet eller andre spesielle omstendigheter tilsier det, skal gis for en avgrenset periode.</article><article class="legalP" id="kapittel-1-foreslåttparagraf-2-ledd-6">Departementet gir forskrifter om førerett, førerkort, kompetansebevis, aldersbevis og bevis for å ha gjennomgått bestemt trafikkopplæring. Det kan herunder gis regler om førerprøve, unntak fra førerkortplikt, utferdigelse, gyldighetstid, utskifting, midlertidig kjøretillatelse og om gebyr. Det kan videre gis regler om helsekrav og unntak fra disse, eventuelle begrensninger i føreretten, herunder geografiske begrensninger, som følge av unntak fra helsekrav eller av andre grunner. Ved kjøring til førerprøve anses kandidat som fører av motorvognen.</article><article class="legalP" id="kapittel-1-foreslåttparagraf-2-ledd-7">Dersom innehaver av førerkort ikke lenger fyller de krav om er fastsatt til syn, helse og førlighet etter sjette ledd, plikter han å gi melding om det til fylkesmannen som må gi melding til politiet, jf. § 34.</article><article class="legalP" id="kapittel-1-foreslåttparagraf-2-ledd-8">Departementet kan gi nærmere bestemmelser om utstedelse av norsk førerkort på grunnlag av gyldig utenlandsk førerett. Det kan herunder gis bestemmelser om innlevering av det utenlandske førerkortet, samt om innhenting av opplysninger om vedkommende. Det kan også bestemmes at førerprøve kan unnlates eller at vedkommende skal ha bestått en forenklet førerprøve.</article><article class="legalP" id="kapittel-1-foreslåttparagraf-2-ledd-9">Departementet kan sette særlige vilkår i tillegg til vilkårene i tredje og fjerde ledd for den som vil ha førerett for bestemte førerkortklasser eller for bestemte grupper av motorvogner.</article></article> <article class="defaultP" margin-top="true">Overskrift § 24a skal lyde:</article><article class="futureLegalArticle" data-name="§24a" id="kapittel-1-foreslåttparagraf-3"><span class="futureLegalArticleHeader">§ 24 a. <span class="legalArticleTitle">Sperrefrist for retten til å føre førerkortpliktig motorvogn på grunn av straffbart forhold m.m.</span></span></article> <article class="defaultP" margin-top="true">§ 24 a skal lyde:</article><article class="legalP" id="kapittel-1-ledd-5">Den som har kjørt motorvogn uten å ha førerett for den aktuelle førerkortklassen, kan ikke få slik førerett første gang før det er gått 6 måneder siden den ulovlige kjøringen fant sted. Er han yngre enn den lovlige minstealderen for slik førerett, løper sperrefristen til det er gått 6 måneder fra den dagen han oppnår minstealderen. Er det voldt større skade ved kjøringen, skal sperrefristen etter første og andre punktum være ett år. Tilsvarende gjelder også for den som ulovlig endrer maksimal hastighet eller ytelse i motorvogn i strid med § 13 femte ledd.</article><article class="legalP" id="kapittel-1-ledd-6">Blir en som ikke har førerett ilagt straff for en overtredelse som ville ha ført til tap av retten til å føre motorvogn for en viss minstetid eller for alltid etter tvingende regler i eller i medhold av § 33, skal det i samme dom eller forelegg fastsettes en sperrefrist for å gi førerett til vedkommende. Fristen skal ikke settes kortere enn den perioden for tap av førerett som i tilfelle skulle ha vært fastsatt etter § 33.</article><article class="legalP" id="kapittel-1-ledd-7">Blir den som ikke har førerett, med skjellig grunn mistenkt for straffbart forhold som kan ha betydning for adgangen til å få førerkort, kan politimesteren eller den han gir myndighet bestemme at førerett ikke kan erverves før saken er endelig avgjort, likevel ikke ut over 3 måneder uten kjennelse av tingretten.</article> <article class="defaultP" margin-top="true">§ 26 annet og tredje ledd skal lyde:</article><article class="legalP" id="kapittel-1-ledd-8">Øvingskjøring med motorvogn må ikke finne sted tidligere enn 2 år før det tidspunkt da eleven etter sin alder kan få førerett for vedkommende motorvogngruppe. Departementet kan fastsette strengere alderskrav for øvingskjøring for visse motorvogngrupper. Er øvingskjøringen ledd i føreropplæring mot vederlag, kan den bare finne sted når det brukes godkjent lærevogn og eleven ledsages i vognen av godkjent lærer. I andre tilfelle må eleven ledsages i motorvognen av person som har fylt 25 år og har gyldig førerett for vedkommende motorvogngruppe og har hatt slik førerett uavbrutt i minst 5 år. Departementet kan ved forskrift fravike kravet om godkjent lærer og godkjent lærevogn, jf. tredje punktum, og fastsette tilleggskrav for øvingskjøring med visse motorvogner.</article><article class="legalP" id="kapittel-1-ledd-9">Obligatorisk opplæring i glattkjøring kan bare gjennomføres på øvingsbaner som er særskilt godkjent av Vegdirektoratet.</article> <article class="defaultP" margin-top="true">§ 27 første ledd nytt fjerde punktum skal lyde:</article><article class="legalP" id="kapittel-1-ledd-10">Departementet kan fastsette tilleggskrav for visse motorvogngrupper.</article> <article class="defaultP" margin-top="true">§ 28 første ledd første punktum skal lyde:</article><article class="legalP" id="kapittel-1-ledd-11">Departementet kan gi nærmere bestemmelser om teoretisk og praktisk opplæring mot vederlag av personer som vil erverve førerett, kompetansebevis eller bevis for å ha gjennomgått annen bestemt trafikkopplæring.</article> <article class="defaultP" margin-top="true">§ 33 nr. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-ledd-11-punkt-1"><article class="legalP" id="kapittel-1-ledd-11-punkt-1-ledd-1">Finner politiet at fører eller eier av motorvogn eller den som på eierens vegne har rådigheten over motorvognen med skjellig grunn er mistenkt for et straffbart forhold som kan medføre tap av retten til å føre førerkortpliktig motorvogn, kan en polititjenestemann midlertidig tilbakekalle føreretten og ta førerkortet fra ham. Spørsmålet om å opprettholde midlertidig tilbakekall av føreretten og beslaget skal snarest mulig forelegges for en tjenestemann som hører til påtalemyndigheten. Beslutningen skal være skriftlig. Dersom den mistenkte ikke samtykker i det midlertidige tilbakekallet av føreretten og beslaget, må spørsmålet innen 3 uker oversendes tingretten til avgjørelse.</article></article></li></ul></article> <article class="defaultP" margin-top="true">§ 33 nr. 5 skal lyde:<ul class="defaultList"><li data-li-identifier="5." data-name="5."><article class="listArticle" id="kapittel-1-ledd-11-punkt-2"><article class="legalP" id="kapittel-1-ledd-11-punkt-2-ledd-1">Når tap av førerett er rettskraftig avgjort, eller det er truffet vedtak om midlertidig tilbakekall av retten til å føre motorvogn og midlertidig beslag av førerkort, plikter rettighetshaveren straks å levere førerkortet til politiet.</article></article></li></ul></article> <article class="defaultP" margin-top="true">§ 33 nr. 6 oppheves.</article> <article class="defaultP" margin-top="true">§ 34 siste ledd oppheves.</article> <article class="defaultP" margin-top="true">§ 44 nytt fjerde ledd skal lyde:</article><article class="legalP" id="kapittel-1-ledd-12">Reglene i § 33 og § 34 om førerett, førerkort og førerkortpliktig motorvogn skal gjelde tilsvarende for mopedførerbevis og tilhørende førerett.</article></section><section class="section" data-name="kapII" id="kapittel-2" data-lovdata-URL="LTI/lov/2004-06-18-40/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Lov 23. februar 1973 nr. 11 om godkjenning av køyretøyverkstader oppheves.</article></section><section class="section" data-name="kapIII" id="kapittel-3" data-lovdata-URL="LTI/lov/2004-06-18-40/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Loven trer i kraft straks.</article></section></main></body></html>