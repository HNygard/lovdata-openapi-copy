<!DOCTYPE html><html lang="no"><head><title>Forskrift om endring i forskrift om innførsel og utførsel av levende bier, bisæd, biembryoner, biavlsprodukter og brukt bimateriell.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-02-20-483</dd><dt class="dokid">DokumentID</dt><dd class="dokid">LTI/forskrift/2004-02-20-483</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 4 s 673</dd><dt class="dateInForce">I kraft fra</dt><dd class="dateInForce">2004-02-20</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-02-21-170</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§5</li><li>lov/2003-12-19-124/§7</li><li>lov/2003-12-19-124/§12</li><li>lov/2003-12-19-124/§15</li><li>lov/2003-12-19-124/§19</li><li>lov/2003-12-19-124/§33</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2004-03-12</dd><dt class="journalNumber">Journalnummer</dt><dd class="journalNumber">2004-0444</dd><dt class="titleShort">Korttittel</dt><dd class="titleShort">Endr. i forskrift om innførsel av bier mv.</dd><dt class="title">Tittel</dt><dd class="title">Forskrift om endring i forskrift om innførsel og utførsel av levende bier, bisæd, biembryoner, biavlsprodukter og brukt bimateriell.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 20. februar 2004 med hjemmel i lov 19. desember 2003 nr. 124 om matproduksjon og mattrygghet mv. (matloven) § 5, § 7,§ 12,§ 15, § 19 og § 33, jf. delegeringsvedtak 19. desember 2003 nr. 1790. Jf. EØS-avtalen vedlegg I (direktiv 92/65/EØF og direktiv 92/118/EØF).</dd><dt class="refid">RefID</dt><dd class="refid">forskrift/2004-02-20-483</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om innførsel og utførsel av levende bier, bisæd, biembryoner, biavlsprodukter og brukt bimateriell.<ul class="tocSubUl"><li>I<ul class="tocSubUl"><li>§ 1. Formål og virkeområde</li><li>§ 2. Definisjoner</li><li>§ 5. Vilkår for import og eksport</li><li>§ 7. Merking</li><li>§ 8. Dokumentasjon</li><li>§ 9. Forbud</li><li>§ 10. Tilsyn og kontroll</li><li>§ 11. Utgifter</li><li>§ 12. Dispensasjon</li><li>§ 13. Sikkerhetsbestemmelser</li><li>§ 14. Straff</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-02-20-483" id="dokument"><h1>Forskrift om endring i forskrift om innførsel og utførsel av levende bier, bisæd, biembryoner, biavlsprodukter og brukt bimateriell.</h1><section class="section" data-name="kapI" id="kapittel-1" data-lovdata-URL="LTI/forskrift/2004-02-20-483/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. februar 2001 nr. 170 om innførsel og utførsel av levende bier, bisæd, biembryoner, biavlsprodukter og brukt bimateriell gjøres følgende endringer:</article> <article class="defaultP" margin-top="true">Forskriftens tittel skal lyde:</article><span class="futuretitle" id="kapittel-1-foreslåttittel-1">Forskrift om import og eksport av biavlsprodukter og brukt bimateriell</span> <article class="defaultP" margin-top="true">§ 1 og § 2 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader">§ 1. <span class="legalArticleTitle">Formål og virkeområde</span></span><article class="legalP" id="kapittel-1-foreslåttparagraf-1-ledd-1">Formålet med denne forskrift er å forebygge spredning av smittsomme sjukdommer hos bier ved å fastsette:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">vilkår for import og eksport av biavlsprodukter innenfor EØS,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">forbud mot import av biavlsprodukter fra land utenfor EØS,</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">forbud mot import av brukt bimateriell.</article></article></li></ul></article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader">§ 2. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-2-ledd-1">I denne forskrift menes med:</article></article> <article class="defaultP" margin-top="true"><i>Biavlsprodukter:</i> Honning, bivoks, dronninggéle, proppolis og pollen til bruk i birøkt.</article> <article class="defaultP" margin-top="true"><i>Brukt bimateriell:</i> Brukte bikuber og annet utstyr som har vært brukt i birøkt.</article> <article class="defaultP" margin-top="true"><i>Eksportør:</i> Juridisk eller fysisk person som eier eller har ansvaret for bedrift hvorfra biavlsprodukter eksporteres.</article> <article class="defaultP" margin-top="true"><i>Bedrift:</i> Anlegg, herunder bigård, hvor biavlsprodukter produseres, lagres eller behandles.</article> <article class="defaultP" margin-top="true">Kapittel II overskriften skal lyde:</article><span class="futuretitle" id="kapittel-1-foreslåttittel-2">Kap. II. Import og eksport av biavlsprodukter innenfor EØS</span> <article class="defaultP" margin-top="true">§ 3 skal lyde:</article><article class="legalP" id="kapittel-1-ledd-2">Eksportør av biavlsprodukter til land i EØS skal være registrert av Mattilsynet. Søknad om registrering skal skje skriftlig og følges av en erklæring der eksportøren forplikter seg til å:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">la bedriften være gjenstand for inspeksjon av Mattilsynet,</article></article></li><li data-li-identifier="2." data-name="2."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">bare eksportere biavlsprodukter som oppfyller vilkårene i § 5, og</article></article></li><li data-li-identifier="3." data-name="3."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">sørge for at forsendelsene merkes i henhold til § 7 samt følges av dokumentasjon i henhold til § 8.</article></article></li></ul></article><article class="legalP" id="kapittel-1-ledd-3">Registreringen gjelder for 3 år, men Mattilsynet kan trekke den tilbake tidligere dersom eksportøren ikke etterlever forpliktelsene etter § 3 første ledd.</article> <article class="defaultP" margin-top="true">§ 4 oppheves.</article> <article class="defaultP" margin-top="true">§ 5 overskriften skal lyde:</article><article class="futureLegalArticle" data-name="§5" id="kapittel-1-foreslåttparagraf-3"><span class="futureLegalArticleHeader">§ 5. <span class="legalArticleTitle">Vilkår for import og eksport</span></span></article> <article class="defaultP" margin-top="true">§ 6 oppheves.</article> <article class="defaultP" margin-top="true">§ 7, § 8, § 9, § 10, § 11, § 12, § 13 og § 14 skal lyde:</article><article class="futureLegalArticle" data-name="§7" id="kapittel-1-foreslåttparagraf-4"><span class="futureLegalArticleHeader">§ 7. <span class="legalArticleTitle">Merking</span></span><article class="legalP" id="kapittel-1-foreslåttparagraf-4-ledd-1">Enhver forsendelse av biavlsprodukter skal være merket på en slik måte at det er mulig å fastslå hvilket land og hvilken bigård eller bedrift den kommer fra.</article></article><article class="futureLegalArticle" data-name="§8" id="kapittel-1-foreslåttparagraf-5"><span class="futureLegalArticleHeader">§ 8. <span class="legalArticleTitle">Dokumentasjon</span></span><article class="legalP" id="kapittel-1-foreslåttparagraf-5-ledd-1">Med hver forsendelse av biavlsprodukter skal det følge et handelsdokument utstedt av eksportøren. Dokumentet skal angi produktets navn og art og bedriftens registreringsnummer, samt inneholde en bekreftelse fra eksportøren om at vilkårene i § 5 er oppfylt. Originaldokumentet skal følge forsendelsen fram til mottaker.</article></article><article class="futureLegalArticle" data-name="§9" id="kapittel-1-foreslåttparagraf-6"><span class="futureLegalArticleHeader">§ 9. <span class="legalArticleTitle">Forbud</span></span><article class="legalP" id="kapittel-1-foreslåttparagraf-6-ledd-1">Det er forbudt å importere:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-6-ledd-1-punkt-1"><article class="legalP" id="kapittel-1-foreslåttparagraf-6-ledd-1-punkt-1-ledd-1">biavlsprodukter fra land utenfor EØS,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-6-ledd-1-punkt-2"><article class="legalP" id="kapittel-1-foreslåttparagraf-6-ledd-1-punkt-2-ledd-1">brukt bimateriell, unntatt utstyr til honningbehandling som er rengjort og desinfisert.</article></article></li></ul></article></article><article class="futureLegalArticle" data-name="§10" id="kapittel-1-foreslåttparagraf-7"><span class="futureLegalArticleHeader">§ 10. <span class="legalArticleTitle">Tilsyn og kontroll</span></span><article class="legalP" id="kapittel-1-foreslåttparagraf-7-ledd-1">Ved import av biavlsprodukter kommer gjeldende forskrifter om tilsyn og kontroll til anvendelse.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. forskrift 23. desember 1998 nr. 1471 om tilsyn og kontroll ved import og eksport av næringsmidler og av produkter av animalsk opprinnelse innen EØS, og av ikke-animalske næringsmidler fra tredjeland, forskrift 18. oktober 1999 nr. 1163 om tilsyn og kontroll ved import og transitt mv., animalske næringsmidler og produkter av animalsk opprinnelse mv. fra tredjeland og forskrift 20. januar 2000 nr. 47 om gebyr for tilsyn og kontroll ved import og transitt mv. av levende dyr, animalske næringsmidler og produkter av animalsk opprinnelse mv. fra tredjeland.</article></footer></article><article class="futureLegalArticle" data-name="§11" id="kapittel-1-foreslåttparagraf-8"><span class="futureLegalArticleHeader">§ 11. <span class="legalArticleTitle">Utgifter</span></span><article class="legalP" id="kapittel-1-foreslåttparagraf-8-ledd-1">Alle utgifter forbundet med import og eksport av biavlsprodukter og brukt bimateriell er det offentlige uvedkommende.</article></article><article class="futureLegalArticle" data-name="§12" id="kapittel-1-foreslåttparagraf-9"><span class="futureLegalArticleHeader">§ 12. <span class="legalArticleTitle">Dispensasjon</span></span><article class="legalP" id="kapittel-1-foreslåttparagraf-9-ledd-1">Mattilsynet kan dispensere fra bestemmelsene i denne forskriften og sette vilkår for dispensasjonen, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="futureLegalArticle" data-name="§13" id="kapittel-1-foreslåttparagraf-10"><span class="futureLegalArticleHeader">§ 13. <span class="legalArticleTitle">Sikkerhetsbestemmelser</span></span><article class="legalP" id="kapittel-1-foreslåttparagraf-10-ledd-1">Mattilsynet kan på kort varsel, og uten erstatning for importør eller eksportør, stoppe import og eksport av biavlsprodukter og brukt bimateriell dersom spesielle forhold vedrørende avsenderlandets dyrehelsesituasjon eller andre forhold gjør dette nødvendig.</article></article><article class="futureLegalArticle" data-name="§14" id="kapittel-1-foreslåttparagraf-11"><span class="futureLegalArticleHeader">§ 14. <span class="legalArticleTitle">Straff</span></span><article class="legalP" id="kapittel-1-foreslåttparagraf-11-ledd-1">Forsettlig eller uaktsom overtredelse av denne forskrift er straffbar, jf. matloven § 28.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-02-20-483/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>