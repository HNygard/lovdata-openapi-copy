<!DOCTYPE html><html lang="no"><head><title>Forskrift om endring i forskrift om sertifisering av fjørfevirksomheter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-01-09-77</dd><dt class="dokid">DokumentID</dt><dd class="dokid">LTI/forskrift/2004-01-09-77</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 1 s 155</dd><dt class="dateInForce">I kraft fra</dt><dd class="dateInForce">2004-01-09</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-11-18-1020</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§33</li><li>lov/2003-12-19-124/§36</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2004-01-20</dd><dt class="journalNumber">Journalnummer</dt><dd class="journalNumber">2004-0080</dd><dt class="titleShort">Korttittel</dt><dd class="titleShort">Endr. i forskrift om fjørfevirksomheter</dd><dt class="title">Tittel</dt><dd class="title">Forskrift om endring i forskrift om sertifisering av fjørfevirksomheter.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 9. januar 2004 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790.</dd><dt class="refid">RefID</dt><dd class="refid">forskrift/2004-01-09-77</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om sertifisering av fjørfevirksomheter.<ul class="tocSubUl"><li>I<ul class="tocSubUl"><li>§ 3. Sertifisering</li><li>§ 4. Utgifter</li><li>§ 5. Dispensasjon</li><li>§ 6. Straff</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-01-09-77" id="dokument"><h1>Forskrift om endring i forskrift om sertifisering av fjørfevirksomheter.</h1><section class="section" data-name="kapI" id="kapittel-1" data-lovdata-URL="LTI/forskrift/2004-01-09-77/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 18. november 1994 nr. 1020 om sertifisering av fjørfevirksomheter gjøres følgende endringer:</article> <article class="defaultP" margin-top="true">Forskriftens hjemmelsfelt skal lyde:</article><article class="legalP" id="kapittel-1-ledd-2">Fastsatt av Landbruksdepartementet 18. november 1994 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790. Jf. EØS-avtalen vedlegg I (direktiv 90/539/EØF).</article> <article class="defaultP" margin-top="true">§ 3, § 4, § 5 og § 6 skal lyde:</article><article class="futureLegalArticle" data-name="§3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Sertifisering</span></span><article class="legalP" id="kapittel-1-foreslåttparagraf-1-ledd-1">Det er kun tillatt for virksomheter å framby levende fjørfe og rugeegg dersom virksomheten er sertifisert av Mattilsynet. Virksomheten kan sertifiseres for en av følgende kategorier av fjørfe: høns, kalkun, svømmefugler, strutsefugler og annet fjørfe.</article><article class="legalP" id="kapittel-1-foreslåttparagraf-1-ledd-2">For å bli sertifisert må eieren godtgjøre at virksomheten oppfyller vilkårene fastsatt i denne forskriftens bilag A, del II, III og IV.</article><article class="legalP" id="kapittel-1-foreslåttparagraf-1-ledd-3">Mattilsynet kan trekke sertifikatet tilbake midlertidig eller permanent dersom virksomheten ikke tilfredsstiller krav fastsatt i denne forskriften, eller dersom det er mistanke om smittsom fjørfesjukdom i virksomheten.</article><article class="legalP" id="kapittel-1-foreslåttparagraf-1-ledd-4">Rasefjørfebesetninger skal ikke sertifiseres etter denne forskriften. I tvilstilfelle avgjør Mattilsynet om en besetning skal sertifiseres etter bestemmelsene i denne forskriften, eller være underlagt de bestemmelser som gjelder for rasefjørfebesetninger.</article></article><article class="futureLegalArticle" data-name="§4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Utgifter</span></span><article class="legalP" id="kapittel-1-foreslåttparagraf-2-ledd-1">Utgifter i forbindelse med sertifisering, herunder tilsyn og prøveuttak etter bestemmelsene i bilag A er det offentlige uvedkommende, med mindre annet er bestemt av Mattilsynet.</article></article><article class="futureLegalArticle" data-name="§5" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Dispensasjon</span></span><article class="legalP" id="kapittel-1-foreslåttparagraf-3-ledd-1">Mattilsynet kan i særlige tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="futureLegalArticle" data-name="§6" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-4-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til matloven § 28.</article></article> <article class="defaultP" margin-top="true">Bilag A del I skal lyde:</article><span class="futuretitle" id="kapittel-1-foreslåttittel-1">I. Rutiner for saksbehandling ved søknad om sertifisering</span><article class="legalP" id="kapittel-1-ledd-3">Søknad om sertifisering sendes det lokale Mattilsynet. Det lokale Mattilsynet gir sin påtegning, og videresender søknaden til det regionale Mattilsyn for behandling.</article><article class="legalP" id="kapittel-1-ledd-4">Før søknaden sendes det lokale Mattilsynet må:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">det lokale Mattilsynet ha inspisert besetningen,</article></article></li><li data-li-identifier="2." data-name="2."><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">det foreligge analysesvar på blodprøver, og</article></article></li><li data-li-identifier="3." data-name="3."><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">det foreligge analysesvar på prøver uttatt med hensyn på salmonellainfeksjon.</article></article></li></ul></article><article class="legalP" id="kapittel-1-ledd-5">Eieren er ansvarlig for:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">å avtale tid for inspeksjon med det lokale Mattilsynet,</article></article></li><li data-li-identifier="2." data-name="2."><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">at søknaden er riktig utfylt, og</article></article></li><li data-li-identifier="3." data-name="3."><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">at nødvendige analysesvar er vedlagt søknaden.</article></article></li></ul></article><article class="legalP" id="kapittel-1-ledd-6">Det lokale Mattilsynet skal ved inspeksjon i forbindelse med søknad om sertifisering og ved det årlige tilsynet, jf. del III fylle ut inspeksjonsskjema fastsatt av Mattilsynet og oversende dette til det regionale Mattilsyn.</article> <article class="defaultP" margin-top="true">Bilag A del II bokstav A nr. 2 bokstav f skal lyde:<ul class="defaultList"><li data-li-identifier="f)" data-name="f)"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">Den som driver virksomheten, skal gi det lokale Mattilsynet opplysninger om enhver forandring i produksjonsresultatet eller ethvert annet tegn som kan gi mistanke om smittsom fjørfesjukdom. Ved mistanke om sjukdom skal det lokale Mattilsynet ta de prøver som er nødvendige for å stille eller bekrefte diagnosen.</article></article></li></ul></article> <article class="defaultP" margin-top="true">Bilag A del II bokstav A nr. 2 bokstav h skal lyde:<ul class="defaultList"><li data-li-identifier="h)" data-name="h)"><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">Dersom det opptrer smittsom sjukdom, skal resultatene av laboratorieundersøkelsene umiddelbart meddeles det lokale Mattilsynet.</article></article></li></ul></article> <article class="defaultP" margin-top="true">Bilag A del II bokstav B nr. 2 bokstav g skal lyde:<ul class="defaultList"><li data-li-identifier="g)" data-name="g)"><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">Den som driver virksomheten, skal gi det lokale Mattilsynet opplysninger om enhver forandring i produksjonsresultatet eller ethvert annet tegn som kan gi mistanke om smittsom fjørfesjukdom. Ved mistanke om sjukdom skal det lokale Mattilsynet ta de prøver som er nødvendige for å stille eller bekrefte diagnosen.</article></article></li></ul></article> <article class="defaultP" margin-top="true">Bilag A del II bokstav B nr. 2 bokstav i skal lyde:<ul class="defaultList"><li data-li-identifier="i)" data-name="i)"><article class="listArticle" id="kapittel-1-ledd-6-punkt-4"><article class="legalP" id="kapittel-1-ledd-6-punkt-4-ledd-1">Dersom det opptrer smittsom sjukdom, skal resultatene av laboratorieundersøkelsene umiddelbart meddeles det lokale Mattilsynet.</article></article></li></ul></article> <article class="defaultP" margin-top="true">Bilag A del III bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-6-punkt-5"><article class="legalP" id="kapittel-1-ledd-6-punkt-5-ledd-1">underlegges tilsyn av veterinærmyndighetene innenfor rammene av en organisert helsekontroll. Helsekontrollen skal omfatte: <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-6-punkt-5-ledd-1-punkt-1"><article class="legalP" id="kapittel-1-ledd-6-punkt-5-ledd-1-punkt-1-ledd-1">minst en årlig helsekontroll foretatt av det lokale Mattilsynet. Helsekontrollen skal inkludere kontroll med at virksomhetens hygienetiltak og drift gjennomføres i samsvar med del II Anlegg og drift</article></article></li><li data-li-identifier="-" data-name="-"><article class="listArticle" id="kapittel-1-ledd-6-punkt-5-ledd-1-punkt-2"><article class="legalP" id="kapittel-1-ledd-6-punkt-5-ledd-1-punkt-2-ledd-1">gjennomgang av alle opplysninger som er registrert i virksomhetens journal og andre opplysninger som er nødvendige for at det lokale Mattilsynet skal kunne foreta en løpende kontroll av helsetilstanden,</article></article></li></ul></article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2004-01-09-77/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>