<!DOCTYPE html><html lang="no"><head><title>Forskrift om godtgjøring m.m. til kontrollkommisjonene i det psykiske helsevernet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-09-13-1260</dd><dt class="dokid">DokumentID</dt><dd class="dokid">LTI/forskrift/2004-09-13-1260</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 12 s 1777</dd><dt class="dateInForce">I kraft fra</dt><dd class="dateInForce">2005-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-07-02-61/§5-4</li><li>forskrift/2001-12-21-1708</li></ul></dd><dt class="dateOfPublication">Kunngjort</dt><dd class="dateOfPublication">2004-09-17</dd><dt class="journalNumber">Journalnummer</dt><dd class="journalNumber">2004-1097</dd><dt class="titleShort">Korttittel</dt><dd class="titleShort">Forskr. om godtgjøring til kontrollkommisjonene</dd><dt class="title">Tittel</dt><dd class="title">Forskrift om godtgjøring m.m. til kontrollkommisjonene i det psykiske helsevernet.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedirektoratet 13. september 2004 med hjemmel i lov 2. juli 1999 nr. 61 om spesialisthelsetjenesten m.m. § 5-4 andre ledd, jf. delegeringsvedtak 21. desember 2001 nr. 1708.</dd><dt class="refid">RefID</dt><dd class="refid">forskrift/2004-09-13-1260</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om godtgjøring m.m. til kontrollkommisjonene i det psykiske helsevernet.<ul class="tocSubUl"><li>§ 1. Virkeområde</li><li>§ 2. Omfang</li><li>§ 3. Satser</li><li>§ 4. Regulering av satsene</li><li>§ 5. Beregning av timeantall som det skal gis arbeidsgodtgjøring for</li><li>§ 6. Tapt arbeidsfortjeneste</li><li>§ 7. Ferie og annet fravær</li><li>§ 8. Reisegodtgjøring</li><li>§ 9. Regnskapsrapport og årsregnskap</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2004-09-13-1260" id="dokument"><h1>Forskrift om godtgjøring m.m. til kontrollkommisjonene i det psykiske helsevernet.</h1><article class="legalArticle" data-lovdata-URL="LTI/forskrift/2004-09-13-1260/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for kontrollkommisjonene for det psykiske helsevernet. Dette omfatter også sekretærer som bistår kontrollkommisjonene i deres arbeid.</article></article><article class="legalArticle" data-lovdata-URL="LTI/forskrift/2004-09-13-1260/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Omfang</span></h2><article class="legalP" id="paragraf-2-ledd-1">Godtgjøring gis for faktisk medgått tid for møteforberedelse, arbeid i møter, klagebehandling, tilsynsreiser mv. Det skal være den samme godtgjøring for arbeid i og utenfor møter. Det gis godtgjøring for hver påbegynte halvtime. Godtgjøring for forberedende arbeid og reisefravær avrundes under ett oppover til nærmeste halvtime.</article></article><article class="legalArticle" data-lovdata-URL="LTI/forskrift/2004-09-13-1260/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Satser</span></h2> <article class="defaultP" margin-top="true"><i>Leder</i><ul class="defaultList"><li data-li-identifier="a." data-name="a."><article class="listArticle" id="paragraf-3-punkt-1"><article class="legalP" id="paragraf-3-punkt-1-ledd-1">Jurist som er i dommerembete eller som er ansatt i annen stilling får godtgjøring per time. Satsen er 75% av den til enhver tid gjeldende salærsatsen fastsatt av Justisdepartementet etter forskrift 3. desember 1997 nr. 1441 om salær fra det offentlige til advokater m.v. § 2.</article></article></li><li data-li-identifier="b." data-name="b."><article class="listArticle" id="paragraf-3-punkt-2"><article class="legalP" id="paragraf-3-punkt-2-ledd-1">Advokat som er selvstendig næringsdrivende får godtgjøring per time. Satsen er 100% av den til enhver tid gjeldende salærsatsen fastsatt av Justisdepartementet etter forskrift 3. desember 1997 nr. 1441 om salær fra det offentlige til advokater m.v. § 2.</article></article></li></ul><p class="leddfortsettelse">Disse bestemmelsene gjelder også for varaleder.</p></article> <article class="defaultP" margin-top="true"><i>Lege</i><ul class="defaultList"><li data-li-identifier="a." data-name="a."><article class="listArticle" id="paragraf-3-punkt-3"><article class="legalP" id="paragraf-3-punkt-3-ledd-1">Lege i lønnet stilling får godtgjøring per time. Satsen er 75% av den til enhver tid gjeldende salærsatsen fastsatt av Justisdepartementet etter forskrift 3. desember 1997 nr. 1441 om salær fra det offentlige til advokater m.v. § 2.</article></article></li><li data-li-identifier="b." data-name="b."><article class="listArticle" id="paragraf-3-punkt-4"><article class="legalP" id="paragraf-3-punkt-4-ledd-1">Lege som er privatpraktiserende får godtgjøring per time. Satsen er 100% av den til enhver tid gjeldende salærsatsen fastsatt av Justisdepartementet etter forskrift 3. desember 1997 nr. 1441 om salær fra det offentlige til advokater m.v. § 2.</article></article></li></ul><p class="leddfortsettelse">Disse bestemmelsene gjelder også for varamedlem for lege.</p></article> <article class="defaultP" margin-top="true"><i>Øvrige medlemmer</i></article><article class="legalP" id="paragraf-3-ledd-1">Øvrige medlemmer får godtgjøring per time. Satsen er 37,5% av den til enhver tid gjeldende salærsatsen.</article> <article class="defaultP" margin-top="true"><i>Øvrige medlemmer/varamedlemmer som er selvstendig næringsdrivende</i></article><article class="legalP" id="paragraf-3-ledd-2">Medlem som er selvstendig næringsdrivende som hovedstilling får godtgjøring per time. Satsen er 50% av den til enhver tid gjeldende salærsatsen.</article> <article class="defaultP" margin-top="true"><i>Sekretærhjelp</i></article><article class="legalP" id="paragraf-3-ledd-3">Sekretærer som bistår kommisjonen får godtgjøring per time. Satsen er 25% av den til enhver tid gjeldende salærsatsen.</article></article><article class="legalArticle" data-lovdata-URL="LTI/forskrift/2004-09-13-1260/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Regulering av satsene</span></h2><article class="legalP" id="paragraf-4-ledd-1">Godtgjøringssatsene reguleres uten særlig varsel i samsvar med de reguleringer som til enhver tid fastsettes av Justisdepartementet.</article></article><article class="legalArticle" data-lovdata-URL="LTI/forskrift/2004-09-13-1260/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Beregning av timeantall som det skal gis arbeidsgodtgjøring for</span></h2><article class="legalP" id="paragraf-5-ledd-1">I tidsrommet kl. 0800-1600 på hverdager (mandag til fredag) gis godtgjøring for reisetid og annet fravær. Til andre tider gis godtgjøring for reisetid.</article><article class="legalP" id="paragraf-5-ledd-2">Finner Fylkesmannen at det er benyttet lengre tid enn hva som er rimelig og nødvendig, skal salæret settes ned. Før dette skjer skal vedkommende som har innlevert arbeidsoppgaven gis mulighet til å uttale seg. Hvilket tidsforbruk som er rimelig og nødvendig må avgjøres etter et konkret skjønn. Dersom det finnes nødvendig kan Fylkesmannen innhente sakens dokumenter for vurdering av saksforberedelsens omfang. Settes salæret ned skal dette begrunnes.</article></article><article class="legalArticle" data-lovdata-URL="LTI/forskrift/2004-09-13-1260/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tapt arbeidsfortjeneste</span></h2><article class="legalP" id="paragraf-6-ledd-1">Dersom deltagelse i kommisjonen medfører tapt arbeidsinntekt, kan Fylkesmannen i det enkelte tilfelle samtykke til at det gis erstatning i tillegg til godtgjøringen. Tap i arbeidsinntekt kan dekkes med inntil det beløp som til enhver tid er bestemt i statens administrative bestemmelser og kgl.res. om styrer, råd og utvalg mv.</article></article><article class="legalArticle" data-lovdata-URL="LTI/forskrift/2004-09-13-1260/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ferie og annet fravær</span></h2><article class="legalP" id="paragraf-7-ledd-1">Det skal ikke utbetales feriegodtgjøring i tillegg til godtgjøringssatsene. Annet fravær som f.eks. sykdom godtgjøres heller ikke.</article><article class="legalP" id="paragraf-7-ledd-2">Eventuelle vikarer under ferie- eller sykefravær for kommisjonens leder eller øvrige medlemmer tilstås godtgjøring som for leder og øvrige medlemmer.</article></article><article class="legalArticle" data-lovdata-URL="LTI/forskrift/2004-09-13-1260/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Reisegodtgjøring</span></h2><article class="legalP" id="paragraf-8-ledd-1">For reiser i kontrollkommisjonens tjeneste gjelder særavtale for reiser innenlands for statens regning.</article><article class="legalP" id="paragraf-8-ledd-2">Søknader om å benytte eget transportmiddel sendes til og avgjøres av Fylkesmannen.</article></article><article class="legalArticle" data-lovdata-URL="LTI/forskrift/2004-09-13-1260/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Regnskapsrapport og årsregnskap</span></h2><article class="legalP" id="paragraf-9-ledd-1">Fylkesmannen skal innen 10. september hvert år sende regnskapsrapport for kommisjonens samlede utgifter per 31. august til Sosial- og helsedirektoratet.</article><article class="legalP" id="paragraf-9-ledd-2">Fylkesmannen skal innen 10. januar det påfølgende året sende avsluttet årsregnskap for kommisjonens samlede utgifter til Sosial- og helsedirektoratet.</article></article><article class="legalArticle" data-lovdata-URL="LTI/forskrift/2004-09-13-1260/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft 1. januar 2005.</article></article></main></body></html>