<!DOCTYPE html><html lang="no"><head><title>Forskrift om sikkerhet og terrorberedskap i havner på Svalbard.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-06-18-918</dd><dt class="dokid">DokumentID</dt><dd class="dokid">LTI/forskrift/2004-06-18-918</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 7 s 1088</dd><dt class="dateInForce">I kraft fra</dt><dd class="dateInForce">2004-07-01, 2005-07-01</dd><dt class="appliesTo">Gjelder for</dt><dd class="appliesTo">Svalbard</dd><dt class="basedOn">Hjemmel</dt><dd class="basedOn"><ul><li>lov/1925-07-17-11/§4</li></ul></dd><dt class="dateOfPublication">Kunngjort</dt><dd class="dateOfPublication">2004-06-22</dd><dt class="journalNumber">Journalnummer</dt><dd class="journalNumber">2004-0861</dd><dt class="titleShort">Korttittel</dt><dd class="titleShort">Forskrift om sikkerhet i havner på Svalbard</dd><dt class="title">Tittel</dt><dd class="title">Forskrift om sikkerhet og terrorberedskap i havner på Svalbard.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 18. juni 2004 med hjemmel i lov 17. juli 1925 nr. 11 om Svalbard § 4. Fremmet av Fiskeridepartementet.</dd><dt class="refid">RefID</dt><dd class="refid">forskrift/2004-06-18-918</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sikkerhet og terrorberedskap i havner på Svalbard.<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Forhold til internasjonalt regelverk</li><li>§ 5. Forholdet til EU-regelverk</li><li>§ 6. Terminaleiers plikter</li><li>§ 7. Sårbarhetsvurdering, sikkerhets- og terrorberedskapsplan og internrevidering</li><li>§ 8. Godkjenningsbevis</li><li>§ 9. Revisjon</li><li>§ 10. Havneterminalens sikkerhets- og terrorberedskapssjef</li><li>§ 11. Beredskapsnivå</li><li>§ 12. Sikkerhets- og terrorberedskapsavtale</li><li>§ 13. Likeverdige løsninger</li><li>§ 14. Forbud mot bruk av farvann (sikkerhetssone)</li><li>§ 15. Tilsyn</li><li>§ 16. Straff</li><li>§ 17. Ikrafttredelse</li><li>Vedlegg: Avtaleskjema for sikkerhetsavtale (DOS).</li></ul></li></ul></dd></dl></header><main class="documentBody" data-lovdata-URL="LTI/forskrift/2004-06-18-918" id="dokument"><h1>Forskrift om sikkerhet og terrorberedskap i havner på Svalbard.</h1><article class="legalArticle" data-lovdata-URL="LTI/forskrift/2004-06-18-918/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriftens formål er å forebygge og hindre terroranslag mot fartøy i internasjonal fart og mot havneterminaler som betjener slike fartøy. Den stiller krav til etablering, iverksettelse og oppfølgning av sikkerhets- og terrorberedskapstiltak for havneterminaler på Svalbard.</article></article><article class="legalArticle" data-lovdata-URL="LTI/forskrift/2004-06-18-918/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder for havneterminaler som betjener følgende fartøy i internasjonal fart:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Passasjerskip, herunder hurtiggående passasjerfartøy,</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">lasteskip, herunder hurtiggående lastefartøy med bruttotonnasje 500 og derover,</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">flyttbare boreinnretninger som forflyttes ved hjelp av eget fremdriftsmaskineri.</article></article></li></ul></article><article class="legalP" id="paragraf-2-ledd-2">Forskriften gjelder også for havneterminaler som betjener passasjerskip i passasjerskipsklasse A.</article><article class="legalP" id="paragraf-2-ledd-3">Forskriften gjelder ikke for havneterminaler som kun betjener fartøy som tilhører eller brukes av den norske stat og som benyttes til ikke-kommersielle formål.</article></article><article class="legalArticle" data-lovdata-URL="LTI/forskrift/2004-06-18-918/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I denne forskriften betyr:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1"><i>Beredskapsnivå 1:</i> Det nivået hvor et minimum av relevante sikkerhets- og terrorberedskapstiltak skal opprettholdes til enhver tid.</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1"><i>Beredskapsnivå 2:</i> Det nivået hvor relevante sikkerhets- og terrorberedskapstiltak skal opprettholdes for en viss tidsperiode på grunn av en midlertidig økt risiko for hendelser som kan true sikkerheten.</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1"><i>Beredskapsnivå 3:</i> Det nivået hvor relevante sikkerhets- og terrorberedskapstiltak skal opprettholdes for en begrenset tidsperiode når en hendelse som kan true sikkerheten er umiddelbart forestående eller sannsynlig.</article></article></li><li data-li-identifier="d)" data-name="d)"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1"><i>Fartøyets internasjonale sikkerhets- og terrorberedskapssertifikat (International Ship Security Certificate – ISSC):</i> Internasjonalt sikkerhets- og terrorberedskapssertifikat.</article></article></li><li data-li-identifier="e)" data-name="e)"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1"><i>Fartøyets sikkerhets- og terrorberedskapsplan (Ship Security Plan – SSP):</i> Sikkerhets- og terrorberedskapsplan for fartøy. Plan som skal etablere relevante rutiner til beskyttelse av mannskap, passasjerer, last og fartøy mot ulovlige handlinger.</article></article></li><li data-li-identifier="f)" data-name="f)"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1"><i>Fartøyets sikkerhets- og terrorberedskapsoffiser (Ship Security Officer – SSO):</i> Person oppnevnt av fartøyets reder til å inneha ansvaret for sikkerheten om bord, herunder sørge for at SSP er implementert, fulgt og oppdatert.</article></article></li><li data-li-identifier="g)" data-name="g)"><article class="listArticle" id="paragraf-3-ledd-1-punkt-7"><article class="legalP" id="paragraf-3-ledd-1-punkt-7-ledd-1"><i>Flyttbar boreinnretning:</i> Flyttbar plattform, herunder boreskip, med eget fremdriftsmaskineri, og som har utstyr for boring etter undersjøiske petroleumsforekomster.</article></article></li><li data-li-identifier="h)" data-name="h)"><article class="listArticle" id="paragraf-3-ledd-1-punkt-8"><article class="legalP" id="paragraf-3-ledd-1-punkt-8-ledd-1"><i>Godkjenningsbevis (Statement of Compliance):</i> Bevis utstedt av Kystdirektoratet som stadfester at sikkerhets- og terrorberedskapsplan er utarbeidet og godkjent, og at fysiske tiltak er gjennomført iht. ISPS-koden.</article></article></li><li data-li-identifier="i)" data-name="i)"><article class="listArticle" id="paragraf-3-ledd-1-punkt-9"><article class="legalP" id="paragraf-3-ledd-1-punkt-9-ledd-1"><i>Havneterminal (Port Facility):</i> Havneterminaler som faller inn under § 2 i denne forskriften. Havneterminalen omfatter det arealet hvor det foregår interaksjon mellom fartøy og havn. I tillegg omfattes ankringsplasser, venteplasser og lignende steder fra hvor det foretas anløp til havn.</article></article></li><li data-li-identifier="j)" data-name="j)"><article class="listArticle" id="paragraf-3-ledd-1-punkt-10"><article class="legalP" id="paragraf-3-ledd-1-punkt-10-ledd-1"><i>Havneterminalens sikkerhets- og terrorberedskapsplan (Port Facility Security Plan – PFSP):</i> Plan utviklet for å sikre bruk av relevante sikkerhets- og terrorberedskapstiltak til beskyttelse av havneterminalen, fartøy, last, personer og forsyninger til fartøy.</article></article></li><li data-li-identifier="k)" data-name="k)"><article class="listArticle" id="paragraf-3-ledd-1-punkt-11"><article class="legalP" id="paragraf-3-ledd-1-punkt-11-ledd-1"><i>Havneterminalens sikkerhets- og terrorberedskapssjef (Port Facility Security Officer – PFSO):</i> Person utpekt som ansvarlig for utvikling, iverksettelse, revisjon og vedlikehold av sikkerhets- og terrorberedskapsplanen for havneterminalen.</article></article></li><li data-li-identifier="l)" data-name="l)"><article class="listArticle" id="paragraf-3-ledd-1-punkt-12"><article class="legalP" id="paragraf-3-ledd-1-punkt-12-ledd-1"><i>Hurtiggående passasjerfartøy:</i> Fartøy som definert i SOLAS regel X/1 og som kan føre mer enn 12 passasjerer.</article></article></li><li data-li-identifier="m)" data-name="m)"><article class="listArticle" id="paragraf-3-ledd-1-punkt-13"><article class="legalP" id="paragraf-3-ledd-1-punkt-13-ledd-1"><i>IMO:</i> International Maritime Organization, FNs sjøfartsorganisasjon.</article></article></li><li data-li-identifier="n)" data-name="n)"><article class="listArticle" id="paragraf-3-ledd-1-punkt-14"><article class="legalP" id="paragraf-3-ledd-1-punkt-14-ledd-1"><i>Internasjonal fart:</i> Sjøreise fra et land tilsluttet SOLAS-konvensjonen til havneterminal i et annet land, eller omvendt.</article></article></li><li data-li-identifier="o)" data-name="o)"><article class="listArticle" id="paragraf-3-ledd-1-punkt-15"><article class="legalP" id="paragraf-3-ledd-1-punkt-15-ledd-1"><i>ISPS-koden:</i> International Ship and Port Facility Security Code som vedtatt på IMOs diplomatkonferanse 5/32 av 12. desember 2002, resolusjon 2, med senere endringer.</article></article></li><li data-li-identifier="p)" data-name="p)"><article class="listArticle" id="paragraf-3-ledd-1-punkt-16"><article class="legalP" id="paragraf-3-ledd-1-punkt-16-ledd-1"><i>Passasjerskip:</i> Fartøy som kan føre mer enn 12 passasjerer, som definert i SOLAS regel I/2 bokstav (f).</article></article></li><li data-li-identifier="q)" data-name="q)"><article class="listArticle" id="paragraf-3-ledd-1-punkt-17"><article class="legalP" id="paragraf-3-ledd-1-punkt-17-ledd-1"><i>Passasjerskip i passasjerskipsklasse A:</i> Fartøy klassifisert i henhold til forskrift 28. mars 2000 nr. 305 om besiktigelse, bygging og utrustning av passasjerskip i innenriksfart.</article></article></li><li data-li-identifier="r)" data-name="r)"><article class="listArticle" id="paragraf-3-ledd-1-punkt-18"><article class="legalP" id="paragraf-3-ledd-1-punkt-18-ledd-1"><i>RSO (Recognized Security Organization):</i> Virksomhet som er godkjent av Kystdirektoratet til å utføre sårbarhetsvurderinger og utarbeide sikkerhets- og terrorberedskapsplaner iht. ISPS-koden.</article></article></li><li data-li-identifier="s)" data-name="s)"><article class="listArticle" id="paragraf-3-ledd-1-punkt-19"><article class="legalP" id="paragraf-3-ledd-1-punkt-19-ledd-1"><i>Sikkerhets- og terrorberedskapsavtale (Declaration of Security – DOS):</i> Avtale som beskriver fordeling av ansvar for iverksettelse av nødvendige sikkerhets- og terrorberedskapstiltak mellom fartøy og havneterminal, mellom fartøy og fartøy, eller mellom fartøy og annen enhet som ikke har krav til ISSC-sertifikat.</article></article></li><li data-li-identifier="t)" data-name="t)"><article class="listArticle" id="paragraf-3-ledd-1-punkt-20"><article class="legalP" id="paragraf-3-ledd-1-punkt-20-ledd-1"><i>SOLAS (Safety of Life at Sea Convention):</i> Den internasjonale konvensjon av 1974 om sikkerhet for menneskeliv til sjøs, med senere endringer.</article></article></li><li data-li-identifier="u)" data-name="u)"><article class="listArticle" id="paragraf-3-ledd-1-punkt-21"><article class="legalP" id="paragraf-3-ledd-1-punkt-21-ledd-1"><i>Sårbarhetsvurdering (Port Facility Security Assessment – PFSA):</i> Vurdering med hensyn til sårbarhet for terroranslag mot en havneterminal.</article></article></li></ul></article></article><article class="legalArticle" data-lovdata-URL="LTI/forskrift/2004-06-18-918/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forhold til internasjonalt regelverk</span></h2><article class="legalP" id="paragraf-4-ledd-1">Havneterminaler som omfattes av forskriften skal følge de relevante kravene i SOLAS kap. XI-2, ISPS-koden del A, samt følgende bestemmelser i ISPS-koden del B; 1.16, 4.1, 4.4, 4.5, 4.7, 4.8, 4.14, 4.15, 4.16, 4.18, 4.41, 4.45,15.3, 15.4, 16.3, 16.8, 18.5 og 18.6. ISPS-koden del B for øvrig er veiledende retningslinjer, når ikke annet er bestemt i del A.</article></article><article class="legalArticle" data-lovdata-URL="LTI/forskrift/2004-06-18-918/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forholdet til EU-regelverk</span></h2><article class="legalP" id="paragraf-5-ledd-1">[Paragrafteksten vil bli utarbeidet når forordningen er gjort gjeldende i norsk rett.]</article></article><article class="legalArticle" data-lovdata-URL="LTI/forskrift/2004-06-18-918/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Terminaleiers plikter</span></h2><article class="legalP" id="paragraf-6-ledd-1">Terminaleier er ansvarlig for at alle oppgaver og forpliktelser som følger av denne forskriften overholdes.</article></article><article class="legalArticle" data-lovdata-URL="LTI/forskrift/2004-06-18-918/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Sårbarhetsvurdering, sikkerhets- og terrorberedskapsplan og internrevidering</span></h2><article class="legalP" id="paragraf-7-ledd-1">Terminaleier er ansvarlig for at det blir utarbeidet sårbarhetsvurdering (PFSA) og sikkerhets- og terrorberedskapsplan (PFSP) som beskrevet i ISPS-koden del A seksjon 14, 15 og 16 for hver havneterminal. Sårbarhetsvurderingen skal utarbeides av Kystdirektoratet eller godkjent virksomhet (RSO) etter oppdrag fra terminaleier. Sikkerhets- og terrorberedskapsplanen kan utarbeides av den enkelte terminaleier eller godkjent virksomhet (RSO). Sårbarhetsvurderinger utarbeidet av andre enn Kystdirektoratet og sikkerhets- og terrorberedskapsplaner skal godkjennes av Kystdirektoratet.</article><article class="legalP" id="paragraf-7-ledd-2">Sårbarhetsvurderingen og sikkerhets- og terrorberedskapsplanen skal internrevideres hvert år.</article><article class="legalP" id="paragraf-7-ledd-3">Det skal utarbeides ny sårbarhetsvurdering og sikkerhets- og terrorberedskapsplan ved endringer av betydning i grunnlaget for disse.</article><article class="legalP" id="paragraf-7-ledd-4">Sårbarhetsvurderinger og sikkerhets- og terrorberedskapsplaner skal utarbeides og oppbevares i samsvar med ISPS-koden del A seksjon 16, og skal for øvrig behandles i samsvar med sikkerhetslovens bestemmelser, i den grad loven kommer til anvendelse for slike dokumenter.</article></article><article class="legalArticle" data-lovdata-URL="LTI/forskrift/2004-06-18-918/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Godkjenningsbevis</span></h2><article class="legalP" id="paragraf-8-ledd-1">Når sårbarhetsvurderingen og sikkerhets- og terrorberedskapsplanen er godkjent, og Kystdirektoratet har verifisert at havneterminalen oppfyller kravene i ISPS-koden del A, SOLAS kapittel XI-2 og de retningslinjer som følger av denne forskriften, utsteder Kystdirektoratet et godkjenningsbevis (Statement of Compliance). Godkjenningsbeviset er bevis for at havneterminalen er godkjent i henhold til ISPS-kodens bestemmelser. Godkjente havneterminaler vil bli innrapportert til IMO etter kodens bestemmelser.</article><article class="legalP" id="paragraf-8-ledd-2">Godkjenningsbeviset er gyldig i 5 år av gangen, forutsatt at Kystdirektorat etter oppdrag fra terminaleier har foretatt minst én mellomliggende revisjon som nevnt i § 9 i løpet av perioden.</article><article class="legalP" id="paragraf-8-ledd-3">Kystdirektoratet kan trekke tilbake godkjenningsbeviset ved vesentlige brudd på bestemmelsene i forskriften her.</article></article><article class="legalArticle" data-lovdata-URL="LTI/forskrift/2004-06-18-918/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Revisjon</span></h2><article class="legalP" id="paragraf-9-ledd-1">Mellomliggende revisjon som nevnt i § 8 andre ledd skal foretas i perioden mellom andre og tredje årsdato av gyldighetsperioden som definert i SOLAS, kap. I, regel 2 (n). Den mellomliggende revisjonen skal inkludere kontroll av at terminalens sikkerhets- og terrorberedskapstiltak er i samsvar med forskriftens krav.</article><article class="legalP" id="paragraf-9-ledd-2">Kystdirektoratet, eller den det bemyndiger, kan kreve at ytterligere revisjoner blir foretatt hvis dette er påkrevet.</article></article><article class="legalArticle" data-lovdata-URL="LTI/forskrift/2004-06-18-918/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Havneterminalens sikkerhets- og terrorberedskapssjef</span></h2><article class="legalP" id="paragraf-10-ledd-1">Havneterminalen skal oppnevne en sikkerhets- og terrorberedskapssjef (PFSO) som tildeles oppgaver og ansvar i samsvar med ISPS-koden del A seksjon 17. Flere havneterminaler kan ha samme sikkerhets- og terrorberedskapssjef. Krav til kompetanse, samt opplæring av sikkerhets- og terrorberedskapssjefen, skal være i henhold til bestemmelsene gitt i ISPS-koden del A seksjon 18 og med hensyn til del B seksjon 18.</article></article><article class="legalArticle" data-lovdata-URL="LTI/forskrift/2004-06-18-918/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Beredskapsnivå</span></h2><article class="legalP" id="paragraf-11-ledd-1">Havneterminalene skal tilpasse sikkerhets- og terrorberedskapstiltakene til det beredskapsnivå som til enhver tid er fastsatt av norske myndigheter.</article></article><article class="legalArticle" data-lovdata-URL="LTI/forskrift/2004-06-18-918/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Sikkerhets- og terrorberedskapsavtale</span></h2><article class="legalP" id="paragraf-12-ledd-1">Sikkerhets- og terrorberedskapsavtale kan fylles ut, men er ikke begrenset til de tilfeller, når sårbarhetsvurderingen og sikkerhets- og terrorberedskapsplanen anbefaler bruk av slik avtale. Sikkerhets- og terrorberedskapsavtalen skal fylles ut når fartøyets flaggstat krever at fartøyet skal inngå slik avtale med havneterminalen. Vedlagte avtaleskjema nr. 1 anbefales benyttet.</article><article class="legalP" id="paragraf-12-ledd-2">Sikkerhets- og terrorberedskapsavtalen skal oppbevares i minimum tre år.</article></article><article class="legalArticle" data-lovdata-URL="LTI/forskrift/2004-06-18-918/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Likeverdige løsninger</span></h2><article class="legalP" id="paragraf-13-ledd-1">Kystdirektoratet kan tillate at havneterminaler innfører andre sikkerhets- og terrorberedskapstiltak enn dem som er beskrevet i SOLAS kap. XI-2 og ISPS-koden, forutsatt at slike tiltak er minst like effektive.</article></article><article class="legalArticle" data-lovdata-URL="LTI/forskrift/2004-06-18-918/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Forbud mot bruk av farvann (sikkerhetssone)</span></h2><article class="legalP" id="paragraf-14-ledd-1">Fartøyets sikkerhets- og terrorberedskapsoffiser (SSO) og havneterminalens sikkerhets- og terrorberedskapssjef (PFSO) kan i samråd fastsette sikkerhetssoner rundt fartøy på inntil 200 meter. Farvannet omfattet av sikkerhetssonen skal ikke benyttes av andre fartøyer, farkoster, dykkere eller svømmere. Fartøyets sikkerhets- og terrorberedskapsoffiser (SSO) og havneterminalens sikkerhets- og terrorberedskapssjef (PFSO) kan i samråd fastsette unntak fra dette. Fartøy i offentlig tjeneste, og militære fartøy med tilknyttet personell, omfattes ikke av sikkerhetssonene.</article><article class="legalP" id="paragraf-14-ledd-2">Sikkerhetssonens omfang skal fastsettes ut i fra havneterminalens beredskapsnivå, sårbarhetsvurdering og sikkerhets- og terrorberedskapsplan, samt fartøyets sikkerhets- og terrorberedskapsplan.</article></article><article class="legalArticle" data-lovdata-URL="LTI/forskrift/2004-06-18-918/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Tilsyn</span></h2><article class="legalP" id="paragraf-15-ledd-1">Kystdirektoratet, eller den det bemyndiger, skal føre tilsyn med at havnene oppfyller kravene etter forskriften her.</article></article><article class="legalArticle" data-lovdata-URL="LTI/forskrift/2004-06-18-918/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Straff</span></h2><article class="legalP" id="paragraf-16-ledd-1">Overtredelse av forskriften straffes med bøter etter § 4, 2. ledd i lov 17. juli 1925 nr. 11 om Svalbard.</article></article><article class="legalArticle" data-lovdata-URL="LTI/forskrift/2004-06-18-918/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Ikrafttredelse</span></h2><article class="legalP" id="paragraf-17-ledd-1">Forskriften trer i kraft 1. juli 2004.</article><article class="legalP" id="paragraf-17-ledd-2">I forhold til havneterminalers betjening av passasjerskip i passasjerskipsklasse A, trer forskriften i kraft 1. juli 2005.</article></article><section class="section" id="kapittel-1" data-lovdata-URL="LTI/forskrift/2004-06-18-918/KAPITTEL_1"><h2>Vedlegg: Avtaleskjema for sikkerhetsavtale (DOS).</h2><article class="centeredP" data-text-align="center"><i>Form of a Declaration of Security between a ship and a port facility</i></article><article class="centeredP" data-text-align="center"><i>DECLARATION OF SECURITY (DoS)</i></article> <article class="defaultP" margin-top="true">Name of ship: .................................................<p class="leddfortsettelse">Port of registry: ...............................................</p><p class="leddfortsettelse">IMO Number: .................................................</p><p class="leddfortsettelse">Name of port facility: ........................................</p></article> <article class="defaultP" margin-top="true">This Declaration of Security is valid from ....................... .... until ...........................<p class="leddfortsettelse">for the following activities:</p><ul class="defaultList"><li><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">............................................................... <ul class="defaultList"><li><article class="listArticle" id="kapittel-1-punkt-1-ledd-1-punkt-1"><article class="legalP" id="kapittel-1-punkt-1-ledd-1-punkt-1-ledd-1"><i>(List the activities with relevant details)</i></article></article></li></ul></article></article></li></ul></article> <article class="defaultP" margin-top="true">under the following security levels<p class="leddfortsettelse">Security level(s) for the ship: ..................................</p><p class="leddfortsettelse">Security level(s) for the port facility: .........................</p></article> <article class="defaultP" margin-top="true">The port facility and ship agree to the following security measures and responsibilities to ensure compliance with the requirements of part A of the International Code for the Security of Ships and of Port Facilities. <table><tbody><tr><td data-text-align="center" data-vertical-align="top" /><td data-text-align="left" data-vertical-align="top">The affixing of the initials of the SSO or PFSO under these columns indicates that the activity will be done, in accordance with the relevant approved plan, by</td></tr></tbody></table><table><thead><tr><th data-text-align="center" data-vertical-align="top"><i>Activity</i></th><th data-text-align="center" data-vertical-align="top"><i>The port facility:</i></th><th data-text-align="center" data-vertical-align="top"><i>The ship:</i></th></tr></thead><tbody><tr><td data-text-align="left" data-vertical-align="top">Ensuring the performance of all security duties</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">Monitoring restricted areas to ensure that only authorized personnel have access</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">Controlling access to the port facility</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">Controlling access to the ship</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">Monitoring of the port facility, including berthing areas and areas surrounding the ship</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">Monitoring of the ship, including berthing areas and areas surrounding the ship</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">Handling of cargo</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">Delivery of ships stores</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">Handling unaccompanied baggage</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">Controlling the embarkation of persons and their effects</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">Ensuring that security communication is readily available between the ship and port facility</td><td data-text-align="left" data-vertical-align="top" /><td data-text-align="left" data-vertical-align="top" /></tr></tbody></table></article> <article class="defaultP" margin-top="true">The signatories to this agreement certify that security measures and arrangements for both the port facility and the ship during the specified activities meet the provisions of chapter XI-2 and part A of the Code that will be implemented in accordance with the provisions already stipulated in their approved plan or the specific arrangements agreed to and set out in the attached annex.</article> <article class="defaultP" margin-top="true">Dated at ................................... on the .............. .................................</article><article class="centeredP" data-text-align="center"><span class="underline">Signed for and on behalf of</span><table><tbody><tr><td data-text-align="left" data-vertical-align="top">the port facility:</td><td data-text-align="left" data-vertical-align="top">the ship:</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><br /></td></tr><tr><td data-text-align="left" data-vertical-align="top">...........................................................</td><td data-text-align="left" data-vertical-align="top">.... ......................................................</td></tr><tr><td data-text-align="left" data-vertical-align="top"><i>(Signature of port facility security officer)</i></td><td data-text-align="left" data-vertical-align="top"><i>(Signature of master or ship security officer)</i></td></tr></tbody></table></article><article class="centeredP" data-text-align="center"><span class="underline">Name and title of person who signed</span><table><tbody><tr><td data-text-align="left" data-vertical-align="top">Name: ............................</td><td data-text-align="left" data-vertical-align="top">Name:.....................</td></tr><tr><td data-text-align="left" data-vertical-align="top">Title: ...........................</td><td data-text-align="left" data-vertical-align="top">Title: ...................</td></tr></tbody></table></article><article class="centeredP" data-text-align="center">Contact details</article><article class="centeredP" data-text-align="center"><i>(to be completed as appropriate)</i></article><article class="centeredP" data-text-align="center"><i>(indicate the telephone numbers or the radio channels or frequencies to be used)</i><table><tbody><tr><td data-text-align="left" data-vertical-align="top">for the port facility: ........................</td><td data-text-align="left" data-vertical-align="top">for the ship: ......................</td></tr><tr><td data-text-align="left" data-vertical-align="top">Port facility</td><td data-text-align="left" data-vertical-align="top">Master</td></tr><tr><td data-text-align="left" data-vertical-align="top">Port facility</td><td data-text-align="left" data-vertical-align="top">Ship security officer</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Company</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Company security officer</td></tr></tbody></table></article></section></main></body></html>