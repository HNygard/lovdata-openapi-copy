<!DOCTYPE html><html lang="no"><head><title>Forskrift om beregning av avgift til Bankenes sikringsfond for 2004 og 2005.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-10-29-1403</dd><dt class="dokid">DokumentID</dt><dd class="dokid">LTI/forskrift/2004-10-29-1403</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 13 s 2016</dd><dt class="dateInForce">I kraft fra</dt><dd class="dateInForce">2004-10-29</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-12-06-75/§2-2</li><li>lov/1996-12-06-75/§2-4</li><li>lov/1996-12-06-75/§2-7</li><li>lov/1996-12-06-75/§2-9</li><li>forskrift/1996-12-06-1138</li></ul></dd><dt class="dateOfPublication">Kunngjort</dt><dd class="dateOfPublication">2004-11-02</dd><dt class="journalNumber">Journalnummer</dt><dd class="journalNumber">2004-1208</dd><dt class="titleShort">Korttittel</dt><dd class="titleShort">Forskrift om avgift til Bankenes sikringsfond</dd><dt class="title">Tittel</dt><dd class="title">Forskrift om beregning av avgift til Bankenes sikringsfond for 2004 og 2005.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 29. oktober 2004 med hjemmel i lov 6. desember 1996 nr. 75 om sikringsordninger for banker og offentlig administrasjon m.v. av finansinstitusjoner § 2-2 tredje ledd, § 2-4 femte ledd, § 2-7 fjerde ledd og § 2-9 annet ledd, jf. delegeringsvedtak 6. desember 1996 nr. 1138. Jf. EØS-avtalen vedlegg IX nr. 19a (direktiv 94/19/EF).</dd><dt class="refid">RefID</dt><dd class="refid">forskrift/2004-10-29-1403</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om beregning av avgift til Bankenes sikringsfond for 2004 og 2005.<ul class="tocSubUl"><li>I<ul class="tocSubUl"><li>§ 1. Virkeområde</li><li>§ 2. Virkeperiode</li><li>§ 3. Beregning av avgift i 2004 og 2005</li><li>§ 4. Beregning av fondets samlede ansvarlige kapital</li></ul></li><li>II<ul class="tocSubUl"><li>§ 5. Ikrafttreden</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2004-10-29-1403" id="dokument"><h1>Forskrift om beregning av avgift til Bankenes sikringsfond for 2004 og 2005.</h1><section class="section" data-name="kapI" id="kapittel-1" data-lovdata-URL="LTI/forskrift/2004-10-29-1403/KAPITTEL_1"><h2 data-text-align="center">I</h2><article class="legalArticle" data-lovdata-URL="LTI/forskrift/2004-10-29-1403/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Denne forskrift gjelder for norske spare- og forretningsbanker, OBOS, samt andre kredittinstitusjoner som er medlem av Bankenes sikringsfond. Forskriften gjelder også filialer av kredittinstitusjoner med hovedsete i annen stat innenfor EØS som er medlem av norsk sikringsfond, jf. lov 6. desember 1996 nr. 75 om sikringsordninger for banker og offentlig administrasjon m.v. av finansinstitusjoner (banksikringsloven) § 2-2.</article></article><article class="legalArticle" data-lovdata-URL="LTI/forskrift/2004-10-29-1403/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeperiode</span></h3><article class="legalP" id="kapittel-1-paragraf-2-ledd-1">Denne forskrift gjelder for beregning av avgift til Bankenes sikringsfond i 2004 og 2005.</article></article><article class="legalArticle" data-lovdata-URL="LTI/forskrift/2004-10-29-1403/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Beregning av avgift i 2004 og 2005</span></h3><article class="legalP" id="kapittel-1-paragraf-3-ledd-1">Avgift for 2004 og 2005 skal beregnes på grunnlag av anslag for samlede garanterte innskudd hos medlemmet, jf. banksikringsloven § 2-5 og forskrift 6. mai 1997 nr. 429 om innbetaling av avgift til Bankenes sikringsfond § 2.</article><article class="legalP" id="kapittel-1-paragraf-3-ledd-2">For 2004 anslås samlede garanterte innskudd hos medlemmet ved å multiplisere gjennomsnittet av de samlede innskudd på de fire tidspunktene nevnt i forskrift 6. mai 1997 nr. 429 § 2, med det forholdstallet mellom garanterte og samlede innskudd hos medlemmet som følger av de innrapporterte tall til Kredittilsynet pr. 30. juni 2003.</article><article class="legalP" id="kapittel-1-paragraf-3-ledd-3">For 2005 anslås samlede garanterte innskudd hos medlemmet ved å multiplisere gjennomsnittet av de samlede innskudd på de fire tidspunktene nevnt i forskrift 6. mai 1997 nr. 429 § 2, med et gjennomsnitt av de forholdstallene mellom garanterte og samlede innskudd hos medlemmet som følger av de innrapporterte tall til Kredittilsynet pr. 30. juni 2003 og de innrapporterte tall til Bankenes sikringsfond pr. 30. juni 2004.</article></article><article class="legalArticle" data-lovdata-URL="LTI/forskrift/2004-10-29-1403/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Beregning av fondets samlede ansvarlige kapital</span></h3><article class="legalP" id="kapittel-1-paragraf-4-ledd-1">Metoden nevnt i § 3 gjelder tilsvarende for beregning av minstekravet til sikringsfondets samlede ansvarlige kapital etter banksikringsloven § 2-6.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-10-29-1403/KAPITTEL_2"><h2 data-text-align="center">II</h2><article class="legalArticle" data-lovdata-URL="LTI/forskrift/2004-10-29-1403/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttreden</span></h3><article class="legalP" id="kapittel-2-paragraf-1-ledd-1">Denne forskrift trer i kraft straks.</article></article></section></main></body></html>