<!DOCTYPE html><html lang="no"><head><title>Forskrift om dyrehelsemessige betingelser for innførsel av hundesæd til Norge.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-07-14-1123</dd><dt class="dokid">DokumentID</dt><dd class="dokid">LTI/forskrift/2004-07-14-1123</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 11 s 1637</dd><dt class="dateInForce">I kraft fra</dt><dd class="dateInForce">2004-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-12-29-1595</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§19</li><li>forskrift/2003-12-19-1790</li></ul></dd><dt class="legalArea">Rettsområde</dt><dd class="legalArea"><ul><li>Landbruk, jakt og skogbruk &gt; Dyrevern. Veterinær</li> <li>Landbruk, jakt og skogbruk &gt; Landbruk. Dyrehold</li></ul></dd><dt class="dateOfPublication">Kunngjort</dt><dd class="dateOfPublication">2004-07-16</dd><dt class="journalNumber">Journalnummer</dt><dd class="journalNumber">2004-1004</dd><dt class="titleShort">Korttittel</dt><dd class="titleShort">Forskrift om innførsel av hundesæd til Norge</dd><dt class="title">Tittel</dt><dd class="title">Forskrift om dyrehelsemessige betingelser for innførsel av hundesæd til Norge.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 14. juli 2004 med hjemmel i lov 19. desember 2003 nr. 124 om matvareproduksjon og mattrygghet mv. (matloven) § 19, jf. delegeringsvedtak 19. desember 2003 nr. 1790. Jf. EØS-avtalen vedlegg I kap. 1 (direktiv 92/65/EØF).</dd><dt class="refid">RefID</dt><dd class="refid">forskrift/2004-07-14-1123</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om dyrehelsemessige betingelser for innførsel av hundesæd til Norge.<ul class="tocSubUl"><li>Kapittel I. Formål, virkeområde og definisjoner<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li></ul></li><li>Kapittel II. Generelle vilkår<ul class="tocSubUl"><li>§ 4. Innførselsvilkår</li><li>§ 5. Identitetsmerking</li><li>§ 6. Oppbevaring og merking</li><li>§ 7. Helsesertifikat</li><li>§ 8. Grensekontroll og varsling</li></ul></li><li>Kapittel III. Tilleggskrav ved innførsel fra land utenfor EØS-området<ul class="tocSubUl"><li>§ 9. Vaksinasjon mot eller testing for leptospirose</li><li>§ 10. Testing for brucellose</li></ul></li><li>Kapittel IV. Avsluttende bestemmelser<ul class="tocSubUl"><li>§ 11. Bruksrestriksjoner og meldeplikt</li><li>§ 12. Utgifter</li><li>§ 13. Dispensasjon</li><li>§ 14. Tiltak</li><li>§ 15. Straffebestemmelser</li><li>§ 16. Ikrafttredelse og overgangsordning</li></ul></li><li>Vedlegg A</li></ul></li></ul></dd></dl></header><main class="documentBody" data-lovdata-URL="LTI/forskrift/2004-07-14-1123" id="dokument"><h1>Forskrift om dyrehelsemessige betingelser for innførsel av hundesæd til Norge.</h1><section class="section" data-name="kapI" id="kapittel-1" data-lovdata-URL="LTI/forskrift/2004-07-14-1123/KAPITTEL_1"><h2>Kapittel I. Formål, virkeområde og definisjoner</h2><article class="legalArticle" data-lovdata-URL="LTI/forskrift/2004-07-14-1123/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med forskriften er å forebygge spredning av smittsomme sjukdommer ved innførsel av hundesæd.</article></article><article class="legalArticle" data-lovdata-URL="LTI/forskrift/2004-07-14-1123/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Denne forskriften gjelder innførsel av hundesæd til Norge, med unntak av Svalbard og Jan Mayen.</article><article class="legalP" id="kapittel-1-paragraf-2-ledd-2">Forskriften gjelder ikke for innførsel av hundesæd til godkjente institusjoner, institutter eller sentra (jf. forskrift om dyrehelsemessige vilkår for godkjenning av institusjoner, institutter og sentra og overføring av dyr, sæd, egg og embryoner til og fra godkjente anlegg).</article></article><article class="legalArticle" data-lovdata-URL="LTI/forskrift/2004-07-14-1123/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I denne forskriften menes med: <table><tbody><tr><td data-text-align="left" data-vertical-align="top">1. Land innenfor EØS:</td><td data-text-align="left" data-vertical-align="top">Land som er medlem av Den europeiske union (EU) eller som ved EØS-avtale har inngått avtale med EU om handel med levende dyr, sæd, egg og embryoner.</td></tr><tr><td data-text-align="left" data-vertical-align="top">2. Privat innførsel:</td><td data-text-align="left" data-vertical-align="top">Innførsel i regi av privatperson av sæd som ikke skal videreselges eller videreformidles, men brukes til inseminering av privateid hund.</td></tr><tr><td data-text-align="left" data-vertical-align="top">3. Kommersiell innførsel:</td><td data-text-align="left" data-vertical-align="top">Innførsel av sæd som skal videreselges eller videreformidles eller som skal brukes til studier eller analyser.</td></tr></tbody></table></article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-07-14-1123/KAPITTEL_2"><h2>Kapittel II. Generelle vilkår</h2><article class="legalArticle" data-lovdata-URL="LTI/forskrift/2004-07-14-1123/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Innførselsvilkår</span></h3><article class="legalP" id="kapittel-2-paragraf-1-ledd-1">Privat innførsel av hundesæd med opprinnelse i, eller lovlig innført til, land innenfor EØS er tillatt uten hensyn til bestemmelsene i denne forskrift.</article><article class="legalP" id="kapittel-2-paragraf-1-ledd-2">Kommersiell innførsel av hundesæd med opprinnelse i, eller lovlig innført til, land innenfor EØS er tillatt dersom betingelsene i denne forskrifts kapittel II og IV er oppfylt.</article><article class="legalP" id="kapittel-2-paragraf-1-ledd-3">Privat og kommersiell innførsel av hundesæd med opprinnelse i land utenfor EØS er tillatt dersom betingelsene i denne forskrifts kapittel II, III og IV er oppfylt.</article></article><article class="legalArticle" data-lovdata-URL="LTI/forskrift/2004-07-14-1123/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Identitetsmerking</span></h3><article class="legalP" id="kapittel-2-paragraf-2-ledd-1">Hund som det skal uttas sæd fra, skal på tidspunktet for sæduttak og eventuell vaksinasjon og blodprøvetaking, være identitetsmerket med tatovering eller med mikrochip.</article><article class="legalP" id="kapittel-2-paragraf-2-ledd-2">Hundens identitetsnummer skal være oppgitt i samtlige dokumenter som kreves i medhold av denne forskriften.</article></article><article class="legalArticle" data-lovdata-URL="LTI/forskrift/2004-07-14-1123/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Oppbevaring og merking</span></h3><article class="legalP" id="kapittel-2-paragraf-3-ledd-1">Sæden skal oppbevares i støtsikker beholder. Forsendelsen skal være forseglet og merket på en slik måte at det fremgår hvilken hund sæden stammer fra.</article></article><article class="legalArticle" data-lovdata-URL="LTI/forskrift/2004-07-14-1123/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Helsesertifikat</span></h3><article class="legalP" id="kapittel-2-paragraf-4-ledd-1">Sæden skal følges av et helsesertifikat som er undertegnet av autorisert veterinær ansvarlig for sæduttaket.</article><article class="legalP" id="kapittel-2-paragraf-4-ledd-2">Helsesertifikatet skal utstedes på et standardformular som er utarbeidet etter modellen som er vist i vedlegg A til denne forskrift.</article><article class="legalP" id="kapittel-2-paragraf-4-ledd-3">Helsesertifikatet skal være basert på klinisk undersøkelse av hunden, og skal bekrefte<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-4-ledd-3-punkt-1"><article class="legalP" id="kapittel-2-paragraf-4-ledd-3-punkt-1-ledd-1">dato for sæduttak</article></article></li><li data-li-identifier="b)" data-name="b)"><article class="listArticle" id="kapittel-2-paragraf-4-ledd-3-punkt-2"><article class="legalP" id="kapittel-2-paragraf-4-ledd-3-punkt-2-ledd-1">identitetsmerket til hunden sæden er tatt ut fra</article></article></li><li data-li-identifier="c)" data-name="c)"><article class="listArticle" id="kapittel-2-paragraf-4-ledd-3-punkt-3"><article class="legalP" id="kapittel-2-paragraf-4-ledd-3-punkt-3-ledd-1">at hunden ikke viser tegn til smittsom sjukdom</article></article></li><li data-li-identifier="d)" data-name="d)"><article class="listArticle" id="kapittel-2-paragraf-4-ledd-3-punkt-4"><article class="legalP" id="kapittel-2-paragraf-4-ledd-3-punkt-4-ledd-1">at sæden ikke kommer fra en hunderase som er forbudt innført i henhold til midlertidig lov om forbud mot innførsel, hold og avl av farlige hunder</article></article></li><li data-li-identifier="e)" data-name="e)"><article class="listArticle" id="kapittel-2-paragraf-4-ledd-3-punkt-5"><article class="legalP" id="kapittel-2-paragraf-4-ledd-3-punkt-5-ledd-1">at hunden har fått de vaksiner som kreves i medhold av denne forskriften (gjelder bare ved innførsel fra land utenfor EØS)</article></article></li><li data-li-identifier="f)" data-name="f)"><article class="listArticle" id="kapittel-2-paragraf-4-ledd-3-punkt-6"><article class="legalP" id="kapittel-2-paragraf-4-ledd-3-punkt-6-ledd-1">at det er tatt blodprøve av hunden før sæduttaket som er undersøkt med tilfredsstillende resultat, jf. § 9 og § 10 (gjelder bare ved innførsel fra land utenfor EØS).</article></article></li></ul></article><article class="legalP" id="kapittel-2-paragraf-4-ledd-4">Bekreftelse av vaksiner og laboratorieresultat i henhold til bokstav e) og f) skal baseres på originale vaksinasjons- og laboratorieattester. I tillegg skal sæden følges av en egenerklæring fra donoreier som bekrefter at hunden ikke har vært brukt i naturlig paring i tidsrommet mellom blodprøveuttak og sæduttak, jf. § 101.</article></article><article class="legalArticle" data-lovdata-URL="LTI/forskrift/2004-07-14-1123/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Grensekontroll og varsling</span></h3><article class="legalP" id="kapittel-2-paragraf-5-ledd-1">Privat og kommersiell innførsel av sæd fra land utenfor EØS-området og kommersiell innførsel av sæd fra land innenfor EØS skal skje i henhold til gjeldende tilsyns- og kontrollforskrifter.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Forskrift 31. desember 1998 nr. 1484 om tilsyn og kontroll ved innførsel og utførsel av levende dyr, annet avlsmateriale og animalsk avfall innen EØS, og ved innførsel av levende dyr fra land utenfor EØS, og forskrift 18. oktober 1999 nr. 1163 om tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland.</article></footer></article></section><section class="section" data-name="kapIII" id="kapittel-3" data-lovdata-URL="LTI/forskrift/2004-07-14-1123/KAPITTEL_3"><h2>Kapittel III. Tilleggskrav ved innførsel fra land utenfor EØS-området</h2><article class="legalArticle" data-lovdata-URL="LTI/forskrift/2004-07-14-1123/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Vaksinasjon mot eller testing for leptospirose</span></h3><article class="legalP" id="kapittel-3-paragraf-1-ledd-1">Hund som sæden uttas fra, som kommer fra land utenfor EØS-området, skal i løpet av de siste 365 dager før sæduttak være vaksinert mot leptospirose (<i>Leptospira interrogans</i>, <i>serovars canicola</i> og <i>icterohaemorrhagiae</i>) med vaksine godkjent i avsenderlandet, eller i løpet av de siste 21 dager være undersøkt serologisk med mikroskopisk agglutinasjonstest (MAT) med henblikk på leptospirose. Resultatet av testen skal for en uvaksinert hund være mindre enn 50% agglutinasjon ved en 1:30 fortynning og for en vaksinert hund være mindre enn 50% agglutinasjon ved en 1:300 fortynning.</article><article class="legalP" id="kapittel-3-paragraf-1-ledd-2">Sæduttak skal ikke skje tidligere enn 30 dager etter vaksinasjonen. Dersom grunnimmunisering består av to vaksinasjoner, skal fristen på 30 dager regnes fra første vaksinasjon. Ved revaksinasjon innen 365 dager kan sæduttak skje umiddelbart etter vaksinasjon. Dersom det er mer enn 365 dager siden forrige vaksinasjon skal sæduttak ikke skje tidligere enn 30 dager etter revaksinasjon.</article></article><article class="legalArticle" data-lovdata-URL="LTI/forskrift/2004-07-14-1123/§10" data-name="§10" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Testing for brucellose</span></h3><article class="legalP" id="kapittel-3-paragraf-2-ledd-1">Hund som sæden uttas fra, som kommer fra land utenfor EØS-området, skal før uttak være testet serologisk for brucellose (<i>Brucella canis</i>) med negativt resultat. Blodprøven skal være tatt i løpet av de siste 21 dager før uttak. Hunden skal ikke brukes i naturlig paring i tidsrommet mellom blodprøveuttak og sæduttak.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2004-07-14-1123/KAPITTEL_4"><h2>Kapittel IV. Avsluttende bestemmelser</h2><article class="legalArticle" data-lovdata-URL="LTI/forskrift/2004-07-14-1123/§11" data-name="§11" id="kapittel-4-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Bruksrestriksjoner og meldeplikt</span></h3><article class="legalP" id="kapittel-4-paragraf-1-ledd-1">Hunder som insemineres med den innførte sæden, skal ikke pares naturlig i samme brunstperiode.</article><article class="legalP" id="kapittel-4-paragraf-1-ledd-2">Dersom hunden aborterer, skal importør straks melde fra om dette til Mattilsynet. Importør skal påse at kastefostre og eventuelle fosterhinner tas vare på.</article></article><article class="legalArticle" data-lovdata-URL="LTI/forskrift/2004-07-14-1123/§12" data-name="§12" id="kapittel-4-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Utgifter</span></h3><article class="legalP" id="kapittel-4-paragraf-2-ledd-1">Alle utgifter i forbindelse med innførselen er det offentlige uvedkommende.</article></article><article class="legalArticle" data-lovdata-URL="LTI/forskrift/2004-07-14-1123/§13" data-name="§13" id="kapittel-4-paragraf-3"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Dispensasjon</span></h3><article class="legalP" id="kapittel-4-paragraf-3-ledd-1">Mattilsynet kan dispensere fra bestemmelsene i denne forskrift og sette vilkår for dispensasjonen.</article></article><article class="legalArticle" data-lovdata-URL="LTI/forskrift/2004-07-14-1123/§14" data-name="§14" id="kapittel-4-paragraf-4"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Tiltak</span></h3><article class="legalP" id="kapittel-4-paragraf-4-ledd-1">Dersom vilkårene for innførsel etter denne forskriften ikke er oppfylt kan Mattilsynet fatte vedtak om at sæden skal tilbakeføres eller beslaglegges og destrueres.</article></article><article class="legalArticle" data-lovdata-URL="LTI/forskrift/2004-07-14-1123/§15" data-name="§15" id="kapittel-4-paragraf-5"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Straffebestemmelser</span></h3><article class="legalP" id="kapittel-4-paragraf-5-ledd-1">Overtredelse av bestemmelsene i denne forskriften straffes etter lov 19. desember 2003 nr. 124 (matloven) § 23.</article></article><article class="legalArticle" data-lovdata-URL="LTI/forskrift/2004-07-14-1123/§16" data-name="§16" id="kapittel-4-paragraf-6"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Ikrafttredelse og overgangsordning</span></h3><article class="legalP" id="kapittel-4-paragraf-6-ledd-1">Denne forskriften trer i kraft 1. september 2004. Fra samme dato oppheves forskrift 29. desember 2000 nr. 1595 om dyrehelsemessige betingelser for innførsel av hundesæd til Norge.</article></article></section><section class="section" data-name="vedleggA" id="kapittel-5" data-lovdata-URL="LTI/forskrift/2004-07-14-1123/KAPITTEL_5"><h2>Vedlegg A</h2><article class="centeredP" data-text-align="center"><strong>CERTIFICATE</strong></article><article class="centeredP" data-text-align="center"><strong>FOR IMPORT OF DOG SEMEN TO NORWAY</strong></article> <article class="defaultP" margin-top="true"><strong>Country of dispatch:</strong> _________________________________________________________</article> <article class="defaultP" margin-top="true"><strong>I. Identification of the donor animal</strong><table><thead><tr><th data-text-align="left" data-vertical-align="top"><i>Registrated name</i></th><th data-text-align="left" data-vertical-align="top"><i>Breed</i></th><th data-text-align="left" data-vertical-align="top"><i>Identification number (chip or tattoo)</i></th><th data-text-align="left" data-vertical-align="top"><i>Date of collection</i></th></tr></thead><tbody><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr></tbody></table></article> <article class="defaultP" margin-top="true"><strong>II. Origin and destination of the semen</strong><table><tbody><tr><td data-text-align="left" data-vertical-align="top">Number of straws</td><td data-text-align="left" data-vertical-align="top" /><td data-text-align="left" data-vertical-align="top">Identification of the straws/container</td><td data-text-align="left" data-vertical-align="top"><br /><br /></td></tr></tbody></table></article> <article class="defaultP" margin-top="true"><strong>III. Origin and destination of the semen</strong><table><tbody><tr><td data-text-align="left" data-vertical-align="top">Name and address of the importer:</td><td data-text-align="left" data-vertical-align="top">__________________________________________________________<br /><br />__________________________________________________________<br /><br />__________________________________________________________<br /><br /></td></tr><tr><td data-text-align="left" data-vertical-align="top">Name and address of exporter:</td><td data-text-align="left" data-vertical-align="top">__________________________________________________________<br /><br />__________________________________________________________<br /><br />__________________________________________________________</td></tr></tbody></table></article> <article class="defaultP" margin-top="true"><strong>IV. Owners statement (if required)</strong></article><article class="legalP" id="kapittel-5-ledd-1">I, the owner of the donor dog, certify that the dog has not been used for natural service in the period between the blood sampling(s) and the semen collection.</article> <article class="defaultP" margin-top="true">Done at: ___________________________________________________ Date: ___________________</article> <article class="defaultP" margin-top="true">Signature: __________________________________________________________________________</article> <article class="defaultP" margin-top="true"><strong>V. Health Certificate</strong></article> <article class="defaultP" margin-top="true">I, the undersigned authorised veterinarian responsible for the semen collection, certify that the donor dog with identification number</article> <article class="defaultP" margin-top="true">_______________________________________________<ul class="defaultList"><li data-li-identifier="1." data-name="1."><article class="listArticle" id="kapittel-5-ledd-1-punkt-1"><article class="legalP" id="kapittel-5-ledd-1-punkt-1-ledd-1">does not show clinical signs of ant contagious disease;</article></article></li><li data-li-identifier="2." data-name="2."><article class="listArticle" id="kapittel-5-ledd-1-punkt-2"><article class="legalP" id="kapittel-5-ledd-1-punkt-2-ledd-1">is not breed or crossbreed of Fila Brasilerio, Tora Inu, Dogo Argentin or Pit Bull Terrier;</article></article></li><li data-li-identifier="3." data-name="3."><article class="listArticle" id="kapittel-5-ledd-1-punkt-3"><article class="legalP" id="kapittel-5-ledd-1-punkt-3-ledd-1">(only if appropriate) is vaccinated against: <ul class="defaultList"><li><article class="listArticle" id="kapittel-5-ledd-1-punkt-3-ledd-1-punkt-1"><article class="legalP" id="kapittel-5-ledd-1-punkt-3-ledd-1-punkt-1-ledd-1">Leptospirosis (serotypes <i>L. canicola and L. icteroharmorragia</i>)</article></article></li><li><article class="listArticle" id="kapittel-5-ledd-1-punkt-3-ledd-1-punkt-2"><article class="legalP" id="kapittel-5-ledd-1-punkt-3-ledd-1-punkt-2-ledd-1">Date of vaccination: ____________________________</article></article></li></ul></article></article></li><li data-li-identifier="4." data-name="4."><article class="listArticle" id="kapittel-5-ledd-1-punkt-4"><article class="legalP" id="kapittel-5-ledd-1-punkt-4-ledd-1">(only if appropriate) has been submitted to serological tests within 21 days prior to collection with <ul class="defaultList"><li data-li-identifier="a)" data-name="a)"><article class="listArticle" id="kapittel-5-ledd-1-punkt-4-ledd-1-punkt-1"><article class="legalP" id="kapittel-5-ledd-1-punkt-4-ledd-1-punkt-1-ledd-1">negative result for <i>Brucella canis</i> <ul class="defaultList"><li><article class="listArticle" id="kapittel-5-ledd-1-punkt-4-ledd-1-punkt-1-ledd-1-punkt-1"><article class="legalP" id="kapittel-5-ledd-1-punkt-4-ledd-1-punkt-1-ledd-1-punkt-1-ledd-1">Date of blood sampling: ________________</article></article></li></ul></article></article></li><li data-li-identifier="b)" data-name="b)"><article class="listArticle" id="kapittel-5-ledd-1-punkt-4-ledd-1-punkt-2"><article class="legalP" id="kapittel-5-ledd-1-punkt-4-ledd-1-punkt-2-ledd-1">less then 50% agglutination at dilution 1: 30 for <i>Letospira canicola and L.icterohaemorragia (required only if the dog is not vaccinated)</i>. <ul class="defaultList"><li><article class="listArticle" id="kapittel-5-ledd-1-punkt-4-ledd-1-punkt-2-ledd-1-punkt-1"><article class="legalP" id="kapittel-5-ledd-1-punkt-4-ledd-1-punkt-2-ledd-1-punkt-1-ledd-1">Date of blood sampling: ________________</article></article></li></ul></article></article></li></ul></article></article></li></ul></article> <article class="defaultP" margin-top="true">Point 3 and 4 are based on the original vaccination and laboratory certificates.</article> <article class="defaultP" margin-top="true">Date of semen collection: ____________________________________________</article> <article class="defaultP" margin-top="true">Place: __________________________________ Date: ____________________</article> <article class="defaultP" margin-top="true">Signature: ________________________________________________________</article> <article class="defaultP" margin-top="true">Stamp:</article></section></main></body></html>