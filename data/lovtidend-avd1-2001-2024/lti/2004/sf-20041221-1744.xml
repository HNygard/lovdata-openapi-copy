<!DOCTYPE html><html lang="no"><head><title>Forskrift om tvangsmulkt etter foretaksregisterloven og etter enhetsregisterloven.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-12-21-1744</dd><dt class="dokid">DokumentID</dt><dd class="dokid">LTI/forskrift/2004-12-21-1744</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 16 s 2473</dd><dt class="dateInForce">I kraft fra</dt><dd class="dateInForce">2005-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-21-78/§4-5</li><li>lov/1985-06-21-78/§10-2</li><li>lov/1994-06-03-15/§16</li></ul></dd><dt class="dateOfPublication">Kunngjort</dt><dd class="dateOfPublication">2004-12-28</dd><dt class="journalNumber">Journalnummer</dt><dd class="journalNumber">2004-1515</dd><dt class="titleShort">Korttittel</dt><dd class="titleShort">Forskrift om tvangsmulkt</dd><dt class="title">Tittel</dt><dd class="title">Forskrift om tvangsmulkt etter foretaksregisterloven og etter enhetsregisterloven.</dd><dt class="miscInformation">Annet om dokumentet</dt><dd class="miscInformation">Fastsatt av Nærings- og handelsdepartementet 21. desember 2004 med hjemmel i lov 21. juni 1985 nr. 78 om registrering av foretak § 4-5 annet ledd tredje punktum, § 10-2 tredje ledd tredje punktum, og lov 3. juni 1994 nr. 15 om Enhetsregisteret § 16 tredje ledd.</dd><dt class="refid">RefID</dt><dd class="refid">forskrift/2004-12-21-1744</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tvangsmulkt etter foretaksregisterloven og etter enhetsregisterloven.<ul class="tocSubUl"><li>§ 1. Tvangsmulkt etter foretaksregisterloven</li><li>§ 2. Tvangsmulkt etter enhetsregisterloven</li><li>§ 3. Forbud mot å ilegge tvangsmulkt etter begge lover</li><li>§ 4. Klage</li><li>§ 5. Ettergivelse</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2004-12-21-1744" id="dokument"><h1>Forskrift om tvangsmulkt etter foretaksregisterloven og etter enhetsregisterloven.</h1><article class="legalArticle" data-lovdata-URL="LTI/forskrift/2004-12-21-1744/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Tvangsmulkt etter foretaksregisterloven</span></h2><article class="legalP" id="paragraf-1-ledd-1">Tvangsmulkt etter foretaksregisterloven § 4-5, § 7-1 og § 10-2 kan ilegges foretaket i inntil 26 uker etter følgende satser:<ul class="defaultList"><li data-li-identifier="1." data-name="1."><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">kr 500 per uke de første åtte uker</article></article></li><li data-li-identifier="2." data-name="2."><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">kr 1.000 per uke de neste ti uker</article></article></li><li data-li-identifier="3." data-name="3."><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">kr 1.500 per uke de siste åtte uker.</article></article></li></ul></article><article class="legalP" id="paragraf-1-ledd-2">Dersom grunnlaget for tvangsmulkt ikke er bortfalt innen utløpet av perioden som nevnt i første ledd, kan Foretaksregisteret ilegge de meldepliktige etter foretaksregisterlovens § 4-2 første ledd tvangsmulkt etter bestemmelsen i første ledd. De meldepliktige vil være solidarisk ansvarlige for tvangsmulkten.</article><article class="legalP" id="paragraf-1-ledd-3">Tvangsmulkt ilegges for hele uker slik at del av en uke regnes som full uke.</article><article class="legalP" id="paragraf-1-ledd-4">Tvangsmulkt kan ikke ilegges uten at Foretaksregisteret har varslet foretaket/den meldepliktige om manglende overholdelse av melde- eller dokumentopplysningsplikten, og gitt denne en rimelig frist til å rette forholdet.</article></article><article class="legalArticle" data-lovdata-URL="LTI/forskrift/2004-12-21-1744/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tvangsmulkt etter enhetsregisterloven</span></h2><article class="legalP" id="paragraf-2-ledd-1">Tvangsmulkt etter enhetsregisterloven § 16 kan ilegges registreringsenheten i inntil 26 uker etter følgende satser:<ul class="defaultList"><li data-li-identifier="1." data-name="1."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">kr 250 per uke de første åtte uker</article></article></li><li data-li-identifier="2." data-name="2."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">kr 500 per uke de neste ti uker</article></article></li><li data-li-identifier="3." data-name="3."><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">kr 750 per uke de siste åtte uker.</article></article></li></ul></article><article class="legalP" id="paragraf-2-ledd-2">Dersom særlige grunner tilsier det kan tvangsmulkt etter første ledd ilegges den som er meldepliktig etter enhetsregisterloven § 14 første ledd.</article><article class="legalP" id="paragraf-2-ledd-3">Tvangsmulkt ilegges for hele uker slik at del av en uke regnes som full uke.</article><article class="legalP" id="paragraf-2-ledd-4">Tvangsmulkt kan ikke ilegges uten at Enhetsregisteret har varslet registreringsenheten/den meldepliktige om manglende overholdelse av meldeplikten, og gitt denne en rimelig frist til å rette forholdet.</article></article><article class="legalArticle" data-lovdata-URL="LTI/forskrift/2004-12-21-1744/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forbud mot å ilegge tvangsmulkt etter begge lover</span></h2><article class="legalP" id="paragraf-3-ledd-1">Det kan ikke ilegges tvangsmulkt etter både foretaksregisterloven og enhetsregisterloven for samme forhold.</article></article><article class="legalArticle" data-lovdata-URL="LTI/forskrift/2004-12-21-1744/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Klage</span></h2><article class="legalP" id="paragraf-4-ledd-1">Vedtak om tvangsmulkt kan påklages til Nærings- og handelsdepartementet etter reglene i forvaltningsloven.</article></article><article class="legalArticle" data-lovdata-URL="LTI/forskrift/2004-12-21-1744/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ettergivelse</span></h2><article class="legalP" id="paragraf-5-ledd-1">Tvangsmulkt etter § 1 og § 2 kan av registeret etter søknad helt eller delvis ettergis dersom<ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">det blir gjort sannsynlig at meldeplikten eller dokumentopplysningsplikten ikke er overholdt som følge av forhold utenfor registreringsenhetens kontroll, eller</article></article></li><li data-li-identifier="b)" data-name="b)"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">dersom særlige rimelighetsgrunner tilsier det.</article></article></li></ul></article><article class="legalP" id="paragraf-5-ledd-2">Søknad om ettergivelse må fremsettes for registeret innen ett år etter at vedtak om ileggelse av tvangsmulkt ble truffet.</article><article class="legalP" id="paragraf-5-ledd-3">Registerets vedtak i sak om ettergivelse av tvangsmulkt, kan påklages til Nærings- og handelsdepartementet etter reglene i forvaltningsloven.</article></article><article class="legalArticle" data-lovdata-URL="LTI/forskrift/2004-12-21-1744/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskriften trer i kraft 1. januar 2005.</article></article></main></body></html>