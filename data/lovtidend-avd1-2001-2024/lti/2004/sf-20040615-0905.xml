<!DOCTYPE html><html lang="no"><head><title>Forskrift om kontrollutvalg i kommuner og fylkeskommuner.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-06-15-905</dd><dt class="dokid">DokumentID</dt><dd class="dokid">LTI/forskrift/2004-06-15-905</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 7 s 1073</dd><dt class="dateInForce">I kraft fra</dt><dd class="dateInForce">2004-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-01-13-4044</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-09-25-107/§77</li></ul></dd><dt class="dateOfPublication">Kunngjort</dt><dd class="dateOfPublication">2004-06-22</dd><dt class="journalNumber">Journalnummer</dt><dd class="journalNumber">2004-0848</dd><dt class="titleShort">Korttittel</dt><dd class="titleShort">Forskrift om kontrollutvalg i kommuner/fylkesk.</dd><dt class="title">Tittel</dt><dd class="title">Forskrift om kontrollutvalg i kommuner og fylkeskommuner.</dd><dt class="miscInformation">Annet om dokumentet</dt><dd class="miscInformation">Fastsatt av Kommunal- og regionaldepartementet 15. juni 2004 med hjemmel i lov 25. september 1992 nr. 107 om kommuner og fylkeskommuner (kommuneloven) § 77 nr. 11.</dd><dt class="refid">RefID</dt><dd class="refid">forskrift/2004-06-15-905</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kontrollutvalg i kommuner og fylkeskommuner.<ul class="tocSubUl"><li>Kap. 1. Virkeområde<ul class="tocSubUl"><li>§ 1. Virkeområde</li></ul></li><li>Kap. 2. Kontrollutvalgets sammensetning. Utskifting av medlemmer<ul class="tocSubUl"><li>§ 2. Valg og sammensetning</li><li>§ 3. Utskifting av medlemmer</li></ul></li><li>Kap. 3. Alminnelige regler om kontrollutvalgets ansvar og oppgaver<ul class="tocSubUl"><li>§ 4. Tilsyn og kontroll</li><li>§ 5. Innhenting av opplysninger</li></ul></li><li>Kap. 4. Kontrollutvalgets oppgaver ved regnskapsrevisjon<ul class="tocSubUl"><li>§ 6. Regnskapsrevisjon</li><li>§ 7. Uttalelse om årsregnskapet</li><li>§ 8. Oppfølging av revisjonsmerknader</li></ul></li><li>Kap. 5. Kontrollutvalgets oppgaver ved forvaltningsrevisjon<ul class="tocSubUl"><li>§ 9. Forvaltningsrevisjon</li><li>§ 10. Plan for gjennomføring av forvaltningsrevisjon</li><li>§ 11. Rapporter om forvaltningsrevisjon</li><li>§ 12. Oppfølging av forvaltningsrevisjonsrapporter</li></ul></li><li>Kap. 6. Selskapskontroll<ul class="tocSubUl"><li>§ 13. Selskapskontroll</li><li>§ 14. Selskapskontrollens innhold</li><li>§ 15. Rapportering om selskapskontrollen</li></ul></li><li>Kap. 7. Særlige oppgaver for kontrollutvalget<ul class="tocSubUl"><li>§ 16. Valg av revisjonsordning. Valg av revisor</li><li>§ 17. Saker om ansettelse, suspensjon, oppsigelse og avskjedigelse</li><li>§ 18. Budsjettbehandlingen</li></ul></li><li>Kap. 8. Saksbehandling og sekretariat.<ul class="tocSubUl"><li>§ 19. Saksbehandling. Møte- og talerett i kontrollutvalgets møter</li><li>§ 20. Sekretariat</li></ul></li><li>Kap. 9 Ikrafttredelse – overgangsregler<ul class="tocSubUl"><li>§ 21. Ikrafttredelse m.m.</li><li>§ 22. Overgangsregler</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2004-06-15-905" id="dokument"><h1>Forskrift om kontrollutvalg i kommuner og fylkeskommuner.</h1><section class="section" data-name="kap1" id="kapittel-1" data-lovdata-URL="LTI/forskrift/2004-06-15-905/KAPITTEL_1"><h2>Kap. 1. Virkeområde</h2><article class="legalArticle" data-lovdata-URL="LTI/forskrift/2004-06-15-905/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften omfatter kommunens og fylkeskommunens kontrollutvalg, og gjelder utvalgets ansvar og oppgaver, regler om saksbehandling m.m. jf. kommuneloven § 77.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2004-06-15-905/KAPITTEL_2"><h2>Kap. 2. Kontrollutvalgets sammensetning. Utskifting av medlemmer</h2><article class="legalArticle" data-lovdata-URL="LTI/forskrift/2004-06-15-905/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Valg og sammensetning</span></h3><article class="legalP" id="kapittel-2-paragraf-1-ledd-1">Kommunestyret og fylkestinget velger selv et kontrollutvalg til å forestå det løpende tilsyn med den kommunale og fylkeskommunale forvaltning på sine vegne. Utvalget skal ha minst tre medlemmer. Kommunestyret og fylkestinget velger selv medlemmer og varamedlemmer til utvalget, og blant medlemmene leder og nestleder.</article><article class="legalP" id="kapittel-2-paragraf-1-ledd-2">Minst ett av utvalgets medlemmer skal velges blant kommunestyrets eller fylkestingets medlemmer.</article><article class="legalP" id="kapittel-2-paragraf-1-ledd-3">Utvalgets leder og nestleder har møte- og talerett i kommunestyret og fylkestinget når utvalgets saker behandles.</article></article><article class="legalArticle" data-lovdata-URL="LTI/forskrift/2004-06-15-905/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Utskifting av medlemmer</span></h3><article class="legalP" id="kapittel-2-paragraf-2-ledd-1">Kommunestyret eller fylkestinget kan når som helst foreta nyvalg av utvalgets medlemmer. Ved utskifting av ett eller flere medlemmer av utvalget skal det foretas nyvalg av samtlige medlemmer i utvalget.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2004-06-15-905/KAPITTEL_3"><h2>Kap. 3. Alminnelige regler om kontrollutvalgets ansvar og oppgaver</h2><article class="legalArticle" data-lovdata-URL="LTI/forskrift/2004-06-15-905/§4" data-name="§4" id="kapittel-3-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Tilsyn og kontroll</span></h3><article class="legalP" id="kapittel-3-paragraf-1-ledd-1">Kontrollutvalget skal føre det løpende tilsyn og kontroll med den kommunale eller fylkeskommunale forvaltningen på vegne av kommunestyret eller fylkestinget, herunder påse at kommunen eller fylkeskommunen har en forsvarlig revisjonsordning.</article><article class="legalP" id="kapittel-3-paragraf-1-ledd-2">Utvalget kan ikke overprøve politiske prioriteringer som er foretatt av kommunens eller fylkeskommunens folkevalgte organer.</article></article><article class="legalArticle" data-lovdata-URL="LTI/forskrift/2004-06-15-905/§5" data-name="§5" id="kapittel-3-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Innhenting av opplysninger</span></h3><article class="legalP" id="kapittel-3-paragraf-2-ledd-1">Kontrollutvalget kan hos kommunen eller fylkeskommunen, uten hinder av taushetsplikt, kreve enhver opplysning, redegjørelse eller ethvert dokument og foreta de undersøkelser som det finner nødvendig for å gjennomføre oppgavene. For kontrollutvalgets medlemmer og dets sekretariat gjelder forvaltningslovens alminnelige bestemmelser om taushetsplikt, jf. forvaltningsloven § 13 mv.</article><article class="legalP" id="kapittel-3-paragraf-2-ledd-2">Dersom kommunen eller fylkeskommunen har egen ansatt revisor, kan kontrollutvalget be om adgang til revisjonens arbeidsdokumenter og kan kreve opplysninger av revisjonen.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2004-06-15-905/KAPITTEL_4"><h2>Kap. 4. Kontrollutvalgets oppgaver ved regnskapsrevisjon</h2><article class="legalArticle" data-lovdata-URL="LTI/forskrift/2004-06-15-905/§6" data-name="§6" id="kapittel-4-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Regnskapsrevisjon</span></h3><article class="legalP" id="kapittel-4-paragraf-1-ledd-1">Kontrollutvalget skal påse at kommunens eller fylkeskommunens årsregnskap og kommunale eller fylkeskommunale foretaks årsregnskap blir revidert på en betryggende måte, herunder holde seg løpende orientert om revisjonsarbeidet og påse at dette foregår i samsvar med de bestemmelser som følger av lov og forskrift, god kommunal revisjonsskikk og kontrollutvalgets instrukser, eller avtaler med revisor.</article></article><article class="legalArticle" data-lovdata-URL="LTI/forskrift/2004-06-15-905/§7" data-name="§7" id="kapittel-4-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Uttalelse om årsregnskapet</span></h3><article class="legalP" id="kapittel-4-paragraf-2-ledd-1">Når kontrollutvalget er blitt forelagt revisjonsberetningen fra revisor, skal utvalget avgi uttalelse om årsregnskapet før det vedtas av kommunestyret eller fylkestinget. Uttalelsen avgis til kommunestyret eller fylkestinget. Kopi av uttalelsen skal være formannskapet/kommunerådet eller fylkesutvalget/fylkesrådet i hende tidsnok til at det kan tas hensyn til den før dette organet avgir innstilling om årsregnskapet til kommunestyret/fylkestinget.</article></article><article class="legalArticle" data-lovdata-URL="LTI/forskrift/2004-06-15-905/§8" data-name="§8" id="kapittel-4-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Oppfølging av revisjonsmerknader</span></h3><article class="legalP" id="kapittel-4-paragraf-3-ledd-1">Når revisor påpeker forhold i årsregnskapet, jf. forskrift om revisjon i kommuner og fylkeskommuner § 4, skal kontrollutvalget påse at dette blir fulgt opp.</article><article class="legalP" id="kapittel-4-paragraf-3-ledd-2">Det skal også rapporteres om tidligere saker som etter utvalgets mening ikke er blitt fulgt opp på en tilfredsstillende måte. Kontrollutvalget skal gi rapport til kommunestyret eller fylkestinget om hvordan kommunestyrets eller fylkestingets merknader er blitt fulgt opp.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2004-06-15-905/KAPITTEL_5"><h2>Kap. 5. Kontrollutvalgets oppgaver ved forvaltningsrevisjon</h2><article class="legalArticle" data-lovdata-URL="LTI/forskrift/2004-06-15-905/§9" data-name="§9" id="kapittel-5-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Forvaltningsrevisjon</span></h3><article class="legalP" id="kapittel-5-paragraf-1-ledd-1">Kontrollutvalget skal påse at kommunens eller fylkeskommunens virksomhet årlig blir gjenstand for forvaltningsrevisjon i samsvar med bestemmelsene i dette kapittel.</article><article class="legalP" id="kapittel-5-paragraf-1-ledd-2">Forvaltningsrevisjon kan utføres av andre enn den som er ansvarlig for revisjon av kommunens eller fylkeskommunens årsregnskap eller et kommunalt eller fylkeskommunalt foretaks årsregnskap.</article></article><article class="legalArticle" data-lovdata-URL="LTI/forskrift/2004-06-15-905/§10" data-name="§10" id="kapittel-5-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Plan for gjennomføring av forvaltningsrevisjon</span></h3><article class="legalP" id="kapittel-5-paragraf-2-ledd-1">Kontrollutvalget skal minst én gang i valgperioden og senest innen utgangen av året etter at kommunestyret eller fylkestinget er konstituert, utarbeide en plan for gjennomføring av forvaltningsrevisjon. Planen vedtas av kommunestyret eller fylkestinget selv som kan delegere til kontrollutvalget å foreta endringer i planperioden.</article><article class="legalP" id="kapittel-5-paragraf-2-ledd-2">Planen skal baseres på en overordnet analyse av kommunens eller fylkeskommunens virksomhet ut fra risiko- og vesentlighetsvurderinger, med sikte på å identifisere behovet for forvaltningsrevisjon på de ulike sektorer og virksomheter.</article></article><article class="legalArticle" data-lovdata-URL="LTI/forskrift/2004-06-15-905/§11" data-name="§11" id="kapittel-5-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Rapporter om forvaltningsrevisjon</span></h3><article class="legalP" id="kapittel-5-paragraf-3-ledd-1">Med utgangspunkt i planen for gjennomføring av forvaltningsrevisjon, skal kontrollutvalget avgi rapport til kommunestyret eller fylkestinget om hvilke forvaltningsrevisjoner som er gjennomført og om resultatene av disse, jf. § 8 i forskrift om revisjon i kommuner og fylkeskommuner.</article></article><article class="legalArticle" data-lovdata-URL="LTI/forskrift/2004-06-15-905/§12" data-name="§12" id="kapittel-5-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Oppfølging av forvaltningsrevisjonsrapporter</span></h3><article class="legalP" id="kapittel-5-paragraf-4-ledd-1">Kontrollutvalget skal påse at kommunestyrets eller fylkestingets vedtak i tilknytning til behandlingen av rapporter om forvaltningsrevisjon følges opp.</article><article class="legalP" id="kapittel-5-paragraf-4-ledd-2">Kontrollutvalget skal gi rapport til kommunestyret eller fylkestinget om hvordan kommunestyrets eller fylkestingets merknader til rapport om forvaltningsrevisjon er blitt fulgt opp. Det skal også rapporteres om tidligere saker som etter utvalgets mening ikke er blitt fulgt opp på en tilfredsstillende måte.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2004-06-15-905/KAPITTEL_6"><h2>Kap. 6. Selskapskontroll</h2><article class="legalArticle" data-lovdata-URL="LTI/forskrift/2004-06-15-905/§13" data-name="§13" id="kapittel-6-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Selskapskontroll</span></h3><article class="legalP" id="kapittel-6-paragraf-1-ledd-1">Kontrollutvalget skal påse at det føres kontroll med forvaltningen av kommunens eller fylkeskommunens interesser i selskaper m.m.</article><article class="legalP" id="kapittel-6-paragraf-1-ledd-2">Kontrollutvalget skal minst én gang i valgperioden og senest innen utgangen av året etter at kommunestyret eller fylkestinget er konstituert, utarbeide en plan for gjennomføring av selskapskontroll. Planen skal vedtas av kommunestyret eller fylkestinget selv som kan delegere til kontrollutvalget å foreta endringer i planperioden.</article><article class="legalP" id="kapittel-6-paragraf-1-ledd-3">Kontrollutvalget avgjør selv hvem som på dets vegne skal gjennomføre selskapskontroll.</article></article><article class="legalArticle" data-lovdata-URL="LTI/forskrift/2004-06-15-905/§14" data-name="§14" id="kapittel-6-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Selskapskontrollens innhold</span></h3><article class="legalP" id="kapittel-6-paragraf-2-ledd-1">Kontrollutvalget skal påse at det gjennomføres kontroll med forvaltningen av eierinteressene i de selskaper som er omfattet av slik kontroll, herunder å kontrollere om den som utøver kommunens eller fylkeskommunens eierinteresser i selskaper gjør dette i samsvar med kommunestyrets/fylkestingets vedtak og forutsetninger (eierskapskontroll).</article><article class="legalP" id="kapittel-6-paragraf-2-ledd-2">Selskapskontrollen kan også omfatte forvaltningsrevisjon, jf. forskrift om revisjon i kommuner og fylkeskommuner kap. 3.</article></article><article class="legalArticle" data-lovdata-URL="LTI/forskrift/2004-06-15-905/§15" data-name="§15" id="kapittel-6-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Rapportering om selskapskontrollen</span></h3><article class="legalP" id="kapittel-6-paragraf-3-ledd-1">Kontrollutvalget fastsetter selv hvordan utført selskapskontroll skal rapporteres til utvalget, herunder hvilket innhold slik rapport skal ha. Et selskap som er omfattet av selskapskontrollen, og den som utøver kommunens eierfunksjon, skal alltid gis anledning til å gi uttrykk for sitt syn på de forhold som omtales i rapporten. Eventuelle kommentarer skal fremgå av rapporten.</article><article class="legalP" id="kapittel-6-paragraf-3-ledd-2">Med utgangspunkt i planen for gjennomføring av selskapskontroll skal kontrollutvalget avgi rapport til kommunestyret eller fylkestinget om hvilke kontroller som er gjennomført samt om resultatene av disse.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2004-06-15-905/KAPITTEL_7"><h2>Kap. 7. Særlige oppgaver for kontrollutvalget</h2><article class="legalArticle" data-lovdata-URL="LTI/forskrift/2004-06-15-905/§16" data-name="§16" id="kapittel-7-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Valg av revisjonsordning. Valg av revisor</span></h3><article class="legalP" id="kapittel-7-paragraf-1-ledd-1">Kommunestyret eller fylkestinget avgjør selv om kommunen eller fylkeskommunen skal ansette egne revisorer, delta i interkommunalt samarbeid om revisjon eller inngå avtale med annen revisor. Vedtaket treffes etter innstilling fra kontrollutvalget.</article><article class="legalP" id="kapittel-7-paragraf-1-ledd-2">Dersom kommunestyret eller fylkestinget vedtar å konkurranseutsette hele eller deler av revisjonen, foretar kommunestyret eller fylkestinget selv valg av revisor etter innstilling fra kontrollutvalget.</article><article class="legalP" id="kapittel-7-paragraf-1-ledd-3">Valgt revisor tjenestegjør inntil ny revisor er valgt av kommunestyret eller fylkestinget.</article></article><article class="legalArticle" data-lovdata-URL="LTI/forskrift/2004-06-15-905/§17" data-name="§17" id="kapittel-7-paragraf-2"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Saker om ansettelse, suspensjon, oppsigelse og avskjedigelse</span></h3><article class="legalP" id="kapittel-7-paragraf-2-ledd-1">Der det er en egen revisjon i kommunen eller fylkeskommunen, avgir kontrollutvalget innstilling til kommunestyret eller fylkestinget om saker om ansettelse, suspensjon, oppsigelse og avskjed av ansvarlig revisor.</article><article class="legalP" id="kapittel-7-paragraf-2-ledd-2">Der det er en egen revisjon i kommunen eller fylkeskommunen, foretar kontrollutvalget ansettelse, suspensjon, oppsigelse og avskjedigelse av revisjonens øvrige personale når slik myndighet ikke er delegert til revisor.</article></article><article class="legalArticle" data-lovdata-URL="LTI/forskrift/2004-06-15-905/§18" data-name="§18" id="kapittel-7-paragraf-3"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Budsjettbehandlingen</span></h3><article class="legalP" id="kapittel-7-paragraf-3-ledd-1">Kontrollutvalget utarbeider forslag til budsjett for kontroll- og tilsynsarbeidet i kommunen eller fylkeskommunen. Kontrollutvalgets forlag til budsjettramme for kontroll- og revisjonsarbeidet skal følge formannskapets/kommunerådets eller fylkesutvalgets/fylkesrådets innstilling til kommunestyret eller fylkestinget.</article><article class="legalP" id="kapittel-7-paragraf-3-ledd-2">Der kommunen eller fylkeskommunen har en egen revisjon avgir revisjonen innstilling til kontrollutvalget om budsjett for revisjonen.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2004-06-15-905/KAPITTEL_8"><h2>Kap. 8. Saksbehandling og sekretariat.</h2><article class="legalArticle" data-lovdata-URL="LTI/forskrift/2004-06-15-905/§19" data-name="§19" id="kapittel-8-paragraf-1"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Saksbehandling. Møte- og talerett i kontrollutvalgets møter</span></h3><article class="legalP" id="kapittel-8-paragraf-1-ledd-1">Kontrollutvalgets møter holdes for lukkede dører dersom ikke utvalget selv har bestemt noe annet. Dersom møtet holdes for åpne dører, skal dørene likevel lukkes dersom utvalget skal behandle opplysninger som er underlagt lovbestemt taushetsplikt. Kommuneloven § 31 nr. 3 siste punktum gjelder tilsvarende.</article><article class="legalP" id="kapittel-8-paragraf-1-ledd-2">Innkalling til møtet skal med høvelig varsel sendes utvalgets medlemmer, ordfører eller fylkesordfører og kommunens eller fylkeskommunens oppdragsansvarlig(e) revisor(er). Innkallingen skal inneholde en oversikt over de saker som skal behandles samt saksdokumenter.</article><article class="legalP" id="kapittel-8-paragraf-1-ledd-3">Oppdragsansvarlig revisor, eller dennes stedfortreder, har møte- og talerett i kontrollutvalgets møter og kan forlange sine uttalelser på møtet protokollert. Møteretten gjelder likevel ikke når sak som angår en revisors tilsettingsforhold behandles.</article></article><article class="legalArticle" data-lovdata-URL="LTI/forskrift/2004-06-15-905/§20" data-name="§20" id="kapittel-8-paragraf-2"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Sekretariat</span></h3><article class="legalP" id="kapittel-8-paragraf-2-ledd-1">Kommunestyret eller fylkestinget skal sørge for at kontrollutvalget har sekretariatsbistand som til enhver tid tilfredstiller utvalgets behov.</article><article class="legalP" id="kapittel-8-paragraf-2-ledd-2">Sekretariatet skal påse at de saker som behandles av kontrollutvalget er forsvarlig utredet og at utvalgets vedtak blir iverksatt.</article><article class="legalP" id="kapittel-8-paragraf-2-ledd-3">Sekretariatsfunksjonen kan ikke legges til kommunens eller fylkeskommunens administrasjon. Den som utfører revisjonsoppgaver for den aktuelle kommunen eller fylkeskommunen kan ikke utøve sekretariatsfunksjoner for kontrollutvalget.</article><article class="legalP" id="kapittel-8-paragraf-2-ledd-4">Den som utfører sekretariatsfunksjon for kontrollutvalget er direkte underordnet kontrollutvalget og skal følge de retningslinjer og pålegg som utvalget gir. Administrasjonssjefen har innenfor kontrollutvalgets myndighetsområde ikke instruksjons- eller avgjøringsmyndighet overfor sekretariatet.</article></article></section><section class="section" data-name="kap9" id="kapittel-9" data-lovdata-URL="LTI/forskrift/2004-06-15-905/KAPITTEL_9"><h2>Kap. 9 Ikrafttredelse – overgangsregler</h2><article class="legalArticle" data-lovdata-URL="LTI/forskrift/2004-06-15-905/§21" data-name="§21" id="kapittel-9-paragraf-1"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Ikrafttredelse m.m.</span></h3><article class="legalP" id="kapittel-9-paragraf-1-ledd-1">Forskriften trer i kraft fra 1. juli 2004. Fra samme tidspunkt oppheves forskrift 13. januar 1993 nr. 4044 om kontrollutvalg.</article><article class="legalP" id="kapittel-9-paragraf-1-ledd-2">Bestemmelsen i § 2 annet ledd med krav om at minst ett av kontrollutvalgets medlemmer skal velges blant kommunestyret eller fylkestingets medlemmer trer i kraft fra 1. november 2007.</article><article class="legalP" id="kapittel-9-paragraf-1-ledd-3">Bestemmelsen i § 20 om sekretariatet trer i kraft fra 1. januar 2005.</article></article><article class="legalArticle" data-lovdata-URL="LTI/forskrift/2004-06-15-905/§22" data-name="§22" id="kapittel-9-paragraf-2"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Overgangsregler</span></h3><article class="legalP" id="kapittel-9-paragraf-2-ledd-1">Kravet i § 10 om at kontrollutvalget senest ett år etter at kommunestyret eller fylkestinget er konstituert, skal vedta en plan for forvaltningsrevisjon, gjelder først fra ny valgperiode starter 1. november 2007. I inneværende valgperiode skal slik plan være utarbeidet innen 31. desember 2005. Tilsvarende gjelder for kravet i § 13 om at kommunestyret eller fylkestinget senest innen utgangen av året etter at det er konstituert skal utarbeide en plan for selskapskontroll.</article><article class="legalP" id="kapittel-9-paragraf-2-ledd-2">Fram til 1. januar 2005 kan kommunens revisor utføre saksutredning og sekretærbistand for kontrollutvalget.</article></article></section></main></body></html>