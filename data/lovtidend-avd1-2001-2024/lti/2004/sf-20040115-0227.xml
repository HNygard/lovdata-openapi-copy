<!DOCTYPE html><html lang="no"><head><title>Forskrift om endring i generell forskrift for produksjon og frambud m.v. av næringsmidler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-01-15-227</dd><dt class="dokid">DokumentID</dt><dd class="dokid">LTI/forskrift/2004-01-15-227</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 2 s 323</dd><dt class="dateInForce">I kraft fra</dt><dd class="dateInForce">2004-01-15</dd><dt class="changesToDocuments">Endrer</dt><dd class="changesToDocuments"><ul><li>forskrift/1983-07-08-1252</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§33</li><li>lov/2003-12-19-124/§36</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2004-02-03</dd><dt class="journalNumber">Journalnummer</dt><dd class="journalNumber">2004-0225</dd><dt class="titleShort">Korttittel</dt><dd class="titleShort">Endr. i generell forskrift for næringsmidler</dd><dt class="title">Tittel</dt><dd class="title">Forskrift om endring i generell forskrift for produksjon og frambud m.v. av næringsmidler.</dd><dt class="miscInformation">Annet om dokumentet</dt><dd class="miscInformation">Fastsatt av Helsedepartementet 15. januar 2004 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790.</dd><dt class="refid">RefID</dt><dd class="refid">forskrift/2004-01-15-227</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i generell forskrift for produksjon og frambud m.v. av næringsmidler.<ul class="tocSubUl"><li>I<ul class="tocSubUl"><li>§ 21. Omsetning, import og markedsføring</li><li>§ 26. Tilsyn og vedtak</li><li>§ 27. Utfyllende bestemmelser</li><li>§ 28. Dispensasjoner</li><li>§ 30. Straffebestemmelser</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-01-15-227" id="dokument"><h1>Forskrift om endring i generell forskrift for produksjon og frambud m.v. av næringsmidler.</h1><section class="section" data-name="kapI" id="kapittel-1" data-lovdata-URL="LTI/forskrift/2004-01-15-227/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I generell forskrift av 8. juli 1983 nr. 1252 for produksjon og frambud m.v. av næringsmidler gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Generell forskrift for produksjon og omsetning mv. av næringsmidler</i></article> <article class="defaultP" margin-top="true">Forskriftens hjemmelsfelt skal lyde:</article><article class="legalP" id="kapittel-1-ledd-2">Fastsatt ved kgl.res. 8. juli 1983 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790. Fremmet av Sosialdepartementet. Jf. EØS-avtalen vedlegg II kap. XII nr. 18 (direktiv 79/112/EØF) og nr. 49 (direktiv 89/396/EØF).</article> <article class="defaultP" margin-top="true">§ 1 første og andre ledd skal lyde:</article><article class="legalP" id="kapittel-1-ledd-3">Forskriften omfatter produksjon, pakking, lagring, transport, omsetning og import mv. av næringsmidler.</article><article class="legalP" id="kapittel-1-ledd-4">Privat produksjon, pakking, lagring, transport, omsetning og import mv. av næringsmidler for forbruk i privat husholdning omfattes ikke av forskriften.</article> <article class="defaultP" margin-top="true">§ 2 nr. 2 og 3 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">Omsetning er besittelse med sikte på salg, utbud for salg, distribusjon, samt selve salget og enhver annen form for overdragelse med eller uten vederlag.</article></article></li><li data-li-identifier="3." data-name="3."><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">Næringsmiddelvirksomhet eller -bedrift er ethvert foretagende som produserer, pakker, lagrer, transporterer, omsetter eller importerer næringsmidler.</article></article></li></ul></article> <article class="defaultP" margin-top="true">§ 4 skal lyde:</article><article class="legalP" id="kapittel-1-ledd-5">Næringsmidler skal produseres, lagres og omsettes mv. på en slik måte at råvarenes opprinnelige ernæringsmessige kvalitet bevares best mulig.</article> <article class="defaultP" margin-top="true">§ 6 skal lyde:</article><article class="legalP" id="kapittel-1-ledd-6">Produksjon, pakking, lagring, transport, omsetning og import mv. av næringsmidler skal tilfredsstille kravene i gjeldende hygieneforskrift for produksjon og omsetning mv. av næringsmidler og hygienebestemmelser i spesielle forskrifter for de enkelte næringsmiddelgrupper.</article> <article class="defaultP" margin-top="true">§ 10 nr. 2 skal lyde:</article><article class="numberedLegalP" data-numerator="2" id="kapittel-1-nummer-1">2. Med mindre Mattilsynet har gitt særskilt samtykke for det enkelte vareslag, er tilsetning av vitaminer, mineraler, aminosyrer o.l. ikke tillatt.<article class="legalP" id="kapittel-1-nummer-1-ledd-1">Mattilsynet kan bestemme at et næringsmiddel som omsettes skal være tilsatt en nærmere bestemt mengde av et eller flere vitaminer, mineraler, aminosyrer mv.</article></article> <article class="defaultP" margin-top="true">§ 10 nr. 5 skal lyde:</article><article class="numberedLegalP" data-numerator="5" id="kapittel-1-nummer-2">5. Mattilsynet kan gi nærmere bestemmelser om bruk av tilsetningsstoffer, vitaminer, mineraler, aminosyrer mv. i næringsmidler og om omsetning og deklarasjon av slike stoffer. Dette gjelder også vareslag som det er gitt særforskrifter for.</article> <article class="defaultP" margin-top="true">§ 14 nr. 1 andre og tredje ledd skal lyde:</article><article class="legalP" id="kapittel-1-ledd-7">Godkjenning er også nødvendig ved tilberedning, bearbeiding, lagring, transport og omsetning mv. av lett bedervelige næringsmidler.</article><article class="legalP" id="kapittel-1-ledd-8">Kravet om godkjenning gjelder ikke dersom omsetningen er i en form som ikke representerer videre helsemessig risiko, for eksempel oppvarming av ferdig tilberedte næringsmidler som pølser, hamburgere mv. når virksomheten er av kortvarig karakter og varmebehandlingen skjer i samband med omsetningen, og salg av emballert spiseis i detaljutsalg. Ved tvil avgjør tilsynsmyndigheten om det skal kreves godkjenning.</article> <article class="defaultP" margin-top="true">§ 14 nr. 1 siste ledd oppheves.</article> <article class="defaultP" margin-top="true">§ 16 første ledd skal lyde:</article><article class="legalP" id="kapittel-1-ledd-9">Ved innføring av nye prinsipper, prosesser, utstyr mv. for produksjon og omsetning mv. av næringsmidler, kan Mattilsynet kreve at det legges fram tilstrekkelige opplysninger til å foreta en hygienisk vurdering av prosessen eller utstyret før det tas i bruk i næringsmiddelindustrien.</article> <article class="defaultP" margin-top="true">§ 16 siste ledd skal lyde:</article><article class="legalP" id="kapittel-1-ledd-10">Mattilsynet kan på hygienisk grunnlag nekte at nye prinsipper, prosesser eller utstyr tas i bruk, eventuelt sette betingelser for bruken.</article> <article class="defaultP" margin-top="true">§ 16a første ledd skal lyde:</article><article class="legalP" id="kapittel-1-ledd-11">Næringsmidler og næringsmiddelingredienser som består av, inneholder eller er fremstilt på grunnlag av genmodifiserte organismer, er ikke tillatt omsatt eller markedsført med mindre Mattilsynet har gitt særskilt samtykke til dette. Unntak gjelder for produkter som omfattes av lov av 2. april 1993 nr. 38 (genteknologiloven).</article> <article class="defaultP" margin-top="true">§ 16a siste ledd skal lyde:</article><article class="legalP" id="kapittel-1-ledd-12">Bestemmelsene i først ledd gjelder også for næringsmidler og næringsmiddelingredienser som ut fra produksjonsmåte og/eller sammensetning er å anse som nye på det norske markedet. Mattilsynet avgjør i tvilstilfelle hva som er å anse som et nytt næringsmiddel eller en ny næringsmiddelingrediens.</article> <article class="defaultP" margin-top="true">Overskriften til kapittel VIII skal lyde:</article><span class="futuretitle" id="kapittel-1-foreslåttittel-1">VIII. Omsetning, import og markedsføring</span> <article class="defaultP" margin-top="true">§ 21 skal lyde:</article><article class="futureLegalArticle" data-name="§21" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Omsetning, import og markedsføring</span></span><article class="legalP" id="kapittel-1-foreslåttparagraf-1-ledd-1">Næringsmidler som finnes i en virksomhet som kommer inn under denne forskriften, regnes som omsatt med mindre det går klart fram at de ikke er bestemt for omsetning.</article></article> <article class="defaultP" margin-top="true">Overskriften til kapittel X skal lyde:</article><span class="futuretitle" id="kapittel-1-foreslåttittel-2">X. Omsetningsforbud og beslag mv.</span> <article class="defaultP" margin-top="true">§ 24 og § 25 oppheves.</article> <article class="defaultP" margin-top="true">§ 26, § 27 og § 28 skal lyde:</article><article class="futureLegalArticle" data-name="§26" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 26</span>. <span class="legalArticleTitle">Tilsyn og vedtak</span></span><article class="legalP" id="kapittel-1-foreslåttparagraf-2-ledd-1">Mattilsynet fører tilsyn og fatter vedtak for å gjennomføre bestemmelsene gitt i og i medhold av denne forskriften.</article></article><article class="futureLegalArticle" data-name="§27" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 27</span>. <span class="legalArticleTitle">Utfyllende bestemmelser</span></span><article class="legalP" id="kapittel-1-foreslåttparagraf-3-ledd-1">Mattilsynet kan gi nærmere bestemmelser til utfylling av denne forskriften.</article><article class="legalP" id="kapittel-1-foreslåttparagraf-3-ledd-2">I særlige tilfeller hvor det er påkrevet med en rask iverksettelse av tiltak, kan Mattilsynet fastsette forskrifter ved offentlig kunngjøring gjennom kringkasting og aviser.</article></article><article class="futureLegalArticle" data-name="§28" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 28</span>. <span class="legalArticleTitle">Dispensasjoner</span></span><article class="legalP" id="kapittel-1-foreslåttparagraf-4-ledd-1">Mattilsynet kan i særlige tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article> <article class="defaultP" margin-top="true">§ 29 oppheves.</article> <article class="defaultP" margin-top="true">§ 30 skal lyde:</article><article class="futureLegalArticle" data-name="§30" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 30</span>. <span class="legalArticleTitle">Straffebestemmelser</span></span><article class="legalP" id="kapittel-1-foreslåttparagraf-5-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til matloven § 28.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-01-15-227/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>