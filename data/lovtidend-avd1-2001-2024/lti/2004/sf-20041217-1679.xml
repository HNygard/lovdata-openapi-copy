<!DOCTYPE html><html lang="no"><head><title>Forskrift om endring i forskrift om ordningen av påtalemyndigheten (Påtaleinstruksen).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-12-17-1679</dd><dt class="dokid">DokumentID</dt><dd class="dokid">LTI/forskrift/2004-12-17-1679</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 15 s 2407</dd><dt class="dateInForce">I kraft fra</dt><dd class="dateInForce">2005-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-06-28-1679</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-22-25/§62</li></ul></dd><dt class="dateOfPublication">Kunngjort</dt><dd class="dateOfPublication">2004-12-21</dd><dt class="journalNumber">Journalnummer</dt><dd class="journalNumber">2004-1487</dd><dt class="titleShort">Korttittel</dt><dd class="titleShort">Endr. i påtaleinstruksen</dd><dt class="title">Tittel</dt><dd class="title">Forskrift om endring i forskrift om ordningen av påtalemyndigheten (Påtaleinstruksen).</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 17. desember 2004 med hjemmel i lov 22. mai 1981 nr. 25 om rettergangsmåten i straffesaker (Straffeprosessloven) § 62. Fremmet av Justis- og politidepartementet.</dd><dt class="refid">RefID</dt><dd class="refid">forskrift/2004-12-17-1679</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om ordningen av påtalemyndigheten (Påtaleinstruksen).<ul class="tocSubUl"><li>I<ul class="tocSubUl"><li>§ 8-8. Særregler om avhør av fornærmede og pårørende – saker om voldtekt, vold, mv.</li><li>§ 16-4. Fornærmedes og enkelte pårørendes rett til kopi av saksdokumentene</li><li>§ 25-7. Oversendelse av sakens dokumenter til advokat for den fornærmede mv.</li><li>§ 25-8. Underretning om tiltale og dokumentinnsyn til fornærmede mv.</li><li>§ 25-9. Hvordan dokumentene skal gjøres tilgjengelige for fornærmede mv.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-12-17-1679" id="dokument"><h1>Forskrift om endring i forskrift om ordningen av påtalemyndigheten (Påtaleinstruksen).</h1><section class="section" data-name="kapI" id="kapittel-1" data-lovdata-URL="LTI/forskrift/2004-12-17-1679/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 28. juni 1985 nr. 1679 om ordningen av påtalemyndigheten (Påtaleinstruksen) gjøres følgende endringer:</article> <article class="defaultP" margin-top="true">§ 4-1 første ledd første punktum skal lyde:</article><article class="legalP" id="kapittel-1-ledd-2">Fornærmede og den som hadde foreldreansvar eller var verge for fornærmede i saker som nevnt i straffeprosessloven § 107a annet ledd første og annet punktum, kan kreve utskrift av rettsbøker og andre dokumenter i en avsluttet straffesak.</article> <article class="defaultP" margin-top="true">§ 8-8 skal lyde:</article><article class="futureLegalArticle" data-name="§8-8" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8-8</span>. <span class="legalArticleTitle">Særregler om avhør av fornærmede og pårørende – saker om voldtekt, vold, mv.</span></span><article class="legalP" id="kapittel-1-foreslåttparagraf-1-ledd-1">I saker om overtredelse av straffeloven § 192 – § 197, § 199, § 200 tredje ledd, § 222 annet ledd og § 342 første ledd bokstav c, jf. straffeprosessloven § 222a, skal fornærmede før forklaring gis, gjøres kjent med sin rett til å få bistand av advokat på det offentliges bekostning, jf. straffeprosessloven kap. 9a. Når en sak om besøksforbud i eget hjem, jf. straffeprosessloven § 222a annet ledd annet punktum, skal bringes inn for retten, skal den som forbudet skal beskytte, gjøres kjent med sin rett til bistand fra advokat, jf. straffeprosessloven § 107. I andre saker hvor det er grunn til å tro at fornærmede som følge av handlingen får betydelig skade på legeme eller helbred, skal fornærmede gjøres kjent med at retten på begjæring kan oppnevne bistandsadvokat etter vilkårene i straffeprosessloven § 107a. Fornærmede skal også gjøres kjent med sin rett til å vente med å forklare seg til advokaten er til stede.</article><article class="legalP" id="kapittel-1-foreslåttparagraf-1-ledd-2">I saker hvor noen under 18 år er død som følge av en straffbar handling, skal den som hadde foreldreansvar eller var verge for fornærmede, gjøres kjent med sin rett til å få bistand av advokat på det offentliges bekostning, jf. straffeprosessloven kap. 9a. Det samme gjelder dersom fornærmede hadde fylt 18 år på handlingstidspunktet og særlige forhold foreligger. I andre tilfeller hvor fornærmede er død eller av andre grunner ikke er i stand til å begjære advokat oppnevnt, skal pårørende gjøres kjent med at retten i særlige tilfelle kan oppnevne advokat til å vareta hensynet til fornærmede og fornærmedes nærmeste.</article><article class="legalP" id="kapittel-1-foreslåttparagraf-1-ledd-3">Politiet skal spørre om en bestemt advokat ønskes oppnevnt i saken. Dersom den ønskede advokaten har kontor utenfor rettskretsen, skal politiet opplyse at merutgiftene ved dette kan kreves av den advokaten oppnevnes for.</article><article class="legalP" id="kapittel-1-foreslåttparagraf-1-ledd-4">Dersom det må antas at fornærmede vil komme inn under ordningen med fri rettshjelp i saker om kvinnemishandling, skal fornærmede gjøres kjent med dette og hva ordningen går ut på.</article><article class="legalP" id="kapittel-1-foreslåttparagraf-1-ledd-5">Det skal gå fram av rapporten om det er gitt slik informasjon som nevnt i foregående ledd.</article></article> <article class="defaultP" margin-top="true">§ 16-4 overskriften skal lyde:</article><article class="futureLegalArticle" data-name="§16-4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 16-4</span>. <span class="legalArticleTitle">Fornærmedes og enkelte pårørendes rett til kopi av saksdokumentene</span></span></article> <article class="defaultP" margin-top="true">§ 16-4 første ledd annet punktum skal lyde:</article><article class="legalP" id="kapittel-1-ledd-3">Det samme gjelder andre enn fornærmede som har fremmet borgerlig krav i saken eller den som hadde foreldreansvar eller var verge for fornærmede i saker som nevnt i straffeprosessloven § 107a annet ledd første og annet punktum.</article> <article class="defaultP" margin-top="true">§ 16-4 annet ledd skal lyde:</article><article class="legalP" id="kapittel-1-ledd-4">I saker hvor det i medhold av straffeprosessloven § 107a er oppnevnt advokat for fornærmede eller den som hadde foreldreansvar eller var verge for fornærmede i saker som nevnt i straffeprosessloven § 107a annet ledd første og annet punktum, skal kopi av forklaringen til den som advokaten er oppnevnt for, sendes advokaten. Fornærmede eller den som hadde foreldreansvar eller var verge for fornærmede i saker som nevnt i straffeprosessloven § 107a annet ledd første og annet punktum, må ikke uten politiets samtykke selv gis kopi av egen forklaring i saken.</article> <article class="defaultP" margin-top="true">§ 17-2 første ledd skal lyde:</article><article class="legalP" id="kapittel-1-ledd-5">Innstilles en påbegynt strafforfølgning helt eller delvis, skal det straks gis skriftlig underretning om dette til:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">den som forfølgningen har vært rettet mot,</article></article></li><li data-li-identifier="b)" data-name="b)"><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">fornærmede som har inngitt anmeldelse,</article></article></li><li data-li-identifier="c)" data-name="c)"><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">den som hadde foreldreansvar eller var verge for fornærmede i saker som nevnt i straffeprosessloven § 107a annet ledd første og annet punktum,</article></article></li><li data-li-identifier="d)" data-name="d)"><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1">andre som har inngitt anmeldelse og som antas å ha rettslig klageinteresse,</article></article></li><li data-li-identifier="e)" data-name="e)"><article class="listArticle" id="kapittel-1-ledd-5-punkt-5"><article class="legalP" id="kapittel-1-ledd-5-punkt-5-ledd-1">vedkommende forvaltningsorgan når saken direkte gjelder dets sakområde,</article></article></li><li data-li-identifier="f)" data-name="f)"><article class="listArticle" id="kapittel-1-ledd-5-punkt-6"><article class="legalP" id="kapittel-1-ledd-5-punkt-6-ledd-1">advokat som er oppnevnt for fornærmede etter straffeprosessloven § 107a,</article></article></li><li data-li-identifier="g)" data-name="g)"><article class="listArticle" id="kapittel-1-ledd-5-punkt-7"><article class="legalP" id="kapittel-1-ledd-5-punkt-7-ledd-1">advokat som er oppnevnt for den som hadde foreldreansvar eller var verge for fornærmede i saker som nevnt i straffeprosessloven § 107a annet ledd første og annet punktum.</article></article></li></ul></article> <article class="defaultP" margin-top="true">§ 18-5 første ledd skal lyde:</article><article class="legalP" id="kapittel-1-ledd-6">Når saken er avgjort ved påtaleunnlatelse skal det straks gis skriftlig underretning til:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">fornærmede som har inngitt anmeldelse,</article></article></li><li data-li-identifier="b)" data-name="b)"><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">den som hadde foreldreansvar eller var verge for fornærmede i saker som nevnt i straffeprosessloven § 107a annet ledd første og annet punktum,</article></article></li><li data-li-identifier="c)" data-name="c)"><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">andre som har inngitt anmeldelse og som antas å ha rettslig klageinteresse,</article></article></li><li data-li-identifier="d)" data-name="d)"><article class="listArticle" id="kapittel-1-ledd-6-punkt-4"><article class="legalP" id="kapittel-1-ledd-6-punkt-4-ledd-1">vedkommende forvaltningsorgan når saken direkte gjelder dets saksområde,</article></article></li><li data-li-identifier="e)" data-name="e)"><article class="listArticle" id="kapittel-1-ledd-6-punkt-5"><article class="legalP" id="kapittel-1-ledd-6-punkt-5-ledd-1">advokat som er oppnevnt for fornærmede etter straffeprosessloven § 107a,</article></article></li><li data-li-identifier="f)" data-name="f)"><article class="listArticle" id="kapittel-1-ledd-6-punkt-6"><article class="legalP" id="kapittel-1-ledd-6-punkt-6-ledd-1">advokat som er oppnevnt for den som hadde foreldreansvar eller var verge for fornærmede i saker som nevnt i straffeprosessloven § 107a annet ledd første og annet punktum.</article></article></li></ul></article> <article class="defaultP" margin-top="true">§ 25-7 overskriften skal lyde:</article><article class="futureLegalArticle" data-name="§25-7" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 25-7</span>. <span class="legalArticleTitle">Oversendelse av sakens dokumenter til advokat for den fornærmede mv.</span></span></article> <article class="defaultP" margin-top="true">§ 25-7 første ledd første punktum skal lyde:</article><article class="legalP" id="kapittel-1-ledd-7">I saker hvor det i medhold av straffeprosessloven § 107a er oppnevnt advokat for fornærmede eller for den som hadde foreldreansvar eller var verge for fornærmede i saker som nevnt i straffeprosessloven § 107a annet ledd første og annet punktum, skal kopi av tiltalebeslutningen, av bevisoppgaven og så vidt mulig av sakens dokumenter sendes til advokaten når tiltalebeslutningen sendes til forkynning for tiltalte.</article> <article class="defaultP" margin-top="true">§ 25-7 annet ledd skal lyde:</article><article class="legalP" id="kapittel-1-ledd-8">Fornærmede eller den som hadde foreldreansvar eller var verge for fornærmede i saker som nevnt i straffeprosessloven § 107a annet ledd første og annet punktum må ikke uten påtalemyndighetens samtykke gis kopi av egen eller andres forklaring i saken.</article> <article class="defaultP" margin-top="true">§ 25-8 overskriften skal lyde:</article><article class="futureLegalArticle" data-name="§25-8" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 25-8</span>. <span class="legalArticleTitle">Underretning om tiltale og dokumentinnsyn til fornærmede mv.</span></span></article> <article class="defaultP" margin-top="true">§ 25-8 nytt tredje ledd skal lyde:</article><article class="legalP" id="kapittel-1-ledd-9">Reglene i paragrafen her gjelder tilsvarende for den som hadde foreldreansvar eller var verge for fornærmede i saker som nevnt i straffeprosessloven § 107a annet ledd første og annet punktum.</article> <article class="defaultP" margin-top="true">§ 25-9 skal lyde:</article><article class="futureLegalArticle" data-name="§25-9" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 25-9</span>. <span class="legalArticleTitle">Hvordan dokumentene skal gjøres tilgjengelige for fornærmede mv.</span></span><article class="legalP" id="kapittel-1-foreslåttparagraf-5-ledd-1">Dokumenter i saken som fornærmede eller andre har rett til å gjøre seg kjent med etter straffeprosessloven § 264a, leses opp for ham eller han gis anledning til selv å lese dem i politiets eller forsvarerens nærvær. Han kan få kopi av sakens dokumenter i den grad det er nødvendig for at han skal kunne ivareta sine interesser i saken og det for øvrig anses ubetenkelig.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-12-17-1679/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2005.</article></section></main></body></html>