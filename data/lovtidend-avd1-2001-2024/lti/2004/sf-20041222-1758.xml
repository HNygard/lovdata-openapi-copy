<!DOCTYPE html><html lang="no"><head><title>Forskrift om grunnlån fra Den Norske Stats Husbank.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-12-22-1758</dd><dt class="dokid">DokumentID</dt><dd class="dokid">LTI/forskrift/2004-12-22-1758</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 16 s 2488</dd><dt class="dateInForce">I kraft fra</dt><dd class="dateInForce">2005-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-12-20-1127</li><li>forskrift/1995-12-20-1136</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1946-03-01-3/§1</li><li>lov/1946-03-01-3/§21</li></ul></dd><dt class="dateOfPublication">Kunngjort</dt><dd class="dateOfPublication">2004-12-28</dd><dt class="journalNumber">Journalnummer</dt><dd class="journalNumber">2004-1551</dd><dt class="titleShort">Korttittel</dt><dd class="titleShort">Forskrift om grunnlån fra Husbanken</dd><dt class="title">Tittel</dt><dd class="title">Forskrift om grunnlån fra Den Norske Stats Husbank.</dd><dt class="miscInformation">Annet om dokumentet</dt><dd class="miscInformation">Fastsatt av Kommunal- og regionaldepartementet 22. desember 2004 med hjemmel i lov 1. mars 1946 nr. 3 om Den Norske Stats Husbank § 1 og § 21.</dd><dt class="refid">RefID</dt><dd class="refid">forskrift/2004-12-22-1758</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om grunnlån fra Den Norske Stats Husbank.<ul class="tocSubUl"><li>§ 1. Formål</li><li>§ 2. Prioriteringer</li><li>§ 3. Rente- og avdragsvilkår</li><li>§ 4. Sikkerhet for lånet</li><li>§ 5. Nærmere retningslinjer</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2004-12-22-1758" id="dokument"><h1>Forskrift om grunnlån fra Den Norske Stats Husbank.</h1><article class="legalArticle" data-lovdata-URL="LTI/forskrift/2004-12-22-1758/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Grunnlån skal bidra til å fremme viktige boligkvaliteter som miljø og universell utforming i ny og eksisterende bebyggelse, skaffe boliger til vanskeligstilte og husstander i etableringsfasen, og sikre nødvendig boligforsyning i distriktene. Lånet kan benyttes til finansiering av nye boliger, utbedring av boliger, ombygging av bygninger til boliger, og kjøp av nye og brukte utleieboliger. Lånet skal bidra til å oppnå boligpolitiske målsettinger som ellers ikke vil bli oppnådd.</article></article><article class="legalArticle" data-lovdata-URL="LTI/forskrift/2004-12-22-1758/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Prioriteringer</span></h2><article class="legalP" id="paragraf-2-ledd-1">Grunnlån tildeles ut fra prioriteringer gitt av departementet i henhold til vilkår nevnt i § 1.</article></article><article class="legalArticle" data-lovdata-URL="LTI/forskrift/2004-12-22-1758/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Rente- og avdragsvilkår</span></h2><article class="legalP" id="paragraf-3-ledd-1">Rente- og avdragsvilkårene fastsettes av departementet og Husbanken etter retningslinjer vedtatt av Stortinget.</article></article><article class="legalArticle" data-lovdata-URL="LTI/forskrift/2004-12-22-1758/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Sikkerhet for lånet</span></h2><article class="legalP" id="paragraf-4-ledd-1">Lånet til andre skal som hovedregel være sikret ved 1. prioritets pant i den bebygde eiendommen. Når forholdene tilsier det, kan Husbanken likevel gi lån med prioritet etter andre lån eller heftelser.</article><article class="legalP" id="paragraf-4-ledd-2">Lån til kommuner og fylkeskommuner kan gis som gjeldsbrevlån.</article></article><article class="legalArticle" data-lovdata-URL="LTI/forskrift/2004-12-22-1758/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Nærmere retningslinjer</span></h2><article class="legalP" id="paragraf-5-ledd-1">Husbankens hovedstyre kan gi nærmere retningslinjer om lån og låneutmåling.</article></article><article class="legalArticle" data-lovdata-URL="LTI/forskrift/2004-12-22-1758/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Forskriften trer i kraft 1. januar 2005.</article><article class="legalP" id="paragraf-6-ledd-2">Samtidig oppheves forskrift 20. desember 1995 nr. 1127 om utbedringslån fra Den Norske Stats Husbank og forskrift 20. desember 1995 nr. 1136 om oppføringslån fra Den Norske Stats Husbank.</article></article></main></body></html>