<!DOCTYPE html><html lang="no"><head><title>Forskrift om unntak fra konkurranseloven for samarbeid mv. mellom visse grupper privatpraktiserende leger, psykologer og fysioterapeuter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-06-25-987</dd><dt class="dokid">DokumentID</dt><dd class="dokid">LTI/forskrift/2004-06-25-987</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 10 s 1475</dd><dt class="dateInForce">I kraft fra</dt><dd class="dateInForce">2004-06-25 – 2009-06-25</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2004-03-05-12/§3</li></ul></dd><dt class="dateOfPublication">Kunngjort</dt><dd class="dateOfPublication">2004-06-29</dd><dt class="journalNumber">Journalnummer</dt><dd class="journalNumber">2004-0920</dd><dt class="titleShort">Korttittel</dt><dd class="titleShort">Forskrift om unntak fra konkurranseloven</dd><dt class="title">Tittel</dt><dd class="title">Forskrift om unntak fra konkurranseloven for samarbeid mv. mellom visse grupper privatpraktiserende leger, psykologer og fysioterapeuter.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 25. juni 2004 med hjemmel i lov 5. mars 2004 nr. 12 om konkurranse mellom foretak og kontroll med foretakssammenslutninger (konkurranseloven) § 3 annet ledd. Fremmet av Arbeids- og administrasjonsdepartementet.</dd><dt class="refid">RefID</dt><dd class="refid">forskrift/2004-06-25-987</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om unntak fra konkurranseloven for samarbeid mv. mellom visse grupper privatpraktiserende leger, psykologer og fysioterapeuter.<ul class="tocSubUl"><li>§ 1. Formål</li><li>§ 2. Unntak for samarbeid innen grupper av helsepersonell som har avtale med helseforetak eller kommune om drift av privat praksis</li><li>§ 3. Plikt til å påvise hjemmel</li><li>§ 4. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2004-06-25-987" id="dokument"><h1>Forskrift om unntak fra konkurranseloven for samarbeid mv. mellom visse grupper privatpraktiserende leger, psykologer og fysioterapeuter.</h1><article class="legalArticle" data-lovdata-URL="LTI/forskrift/2004-06-25-987/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å avgrense anvendelsen av konkurranseloven mot avtaler om basisgodtgjørelse/driftstilskudd og takster som inngås mellom staten, ved Arbeids- og administrasjonsdepartementet og de regionale helseforetakene, og Kommunenes Sentralforbund på den ene siden og Den norske lægeforening, Norsk Psykologforening og Norsk Fysioterapeutforbund på den andre siden.</article></article><article class="legalArticle" data-lovdata-URL="LTI/forskrift/2004-06-25-987/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Unntak for samarbeid innen grupper av helsepersonell som har avtale med helseforetak eller kommune om drift av privat praksis</span></h2><article class="legalP" id="paragraf-2-ledd-1">Konkurranseloven § 10 og § 11 kommer ikke til anvendelse på avtaler, beslutninger, samordnet opptreden mellom, eller ensidige handlinger foretatt av, leger, psykologer, fysioterapeuter eller deres organisasjoner som er nødvendige for å kunne fremforhandle og gjennomføre avtaler mellom disse, staten og kommunene om basisgodtgjørelse/driftstilskudd og takster.</article></article><article class="legalArticle" data-lovdata-URL="LTI/forskrift/2004-06-25-987/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Plikt til å påvise hjemmel</span></h2><article class="legalP" id="paragraf-3-ledd-1">På forespørsel fra konkurransemyndighetene plikter enhver som vil påberope seg unntaket i § 2 å redegjøre for hvilken avtale som nevnt i § 2, som regulerer forholdet.</article></article><article class="legalArticle" data-lovdata-URL="LTI/forskrift/2004-06-25-987/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Forskriften trer i kraft straks og gjelder i fem år.</article></article></main></body></html>