<!DOCTYPE html><html lang="no"><head><title>Forskrift om endring i forskrift om floghavre.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-01-09-157</dd><dt class="dokid">DokumentID</dt><dd class="dokid">LTI/forskrift/2004-01-09-157</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 2 s 260</dd><dt class="dateInForce">I kraft fra</dt><dd class="dateInForce">2004-01-09</dd><dt class="changesToDocuments">Endrer</dt><dd class="changesToDocuments"><ul><li>forskrift/1988-03-25-251</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§33</li><li>lov/2003-12-19-124/§36</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2004-01-27</dd><dt class="journalNumber">Journalnummer</dt><dd class="journalNumber">2004-0139</dd><dt class="titleShort">Korttittel</dt><dd class="titleShort">Endr. i forskrift om floghavre</dd><dt class="title">Tittel</dt><dd class="title">Forskrift om endring i forskrift om floghavre.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 9. januar 2004 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790.</dd><dt class="refid">RefID</dt><dd class="refid">forskrift/2004-01-09-157</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om floghavre.<ul class="tocSubUl"><li>I<ul class="tocSubUl"><li>§ 2.</li><li>§ 6.</li><li>§ 8a.</li><li>§ 12.</li><li>§ 15.</li><li>§ 19.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-01-09-157" id="dokument"><h1>Forskrift om endring i forskrift om floghavre.</h1><section class="section" data-name="kapI" id="kapittel-1" data-lovdata-URL="LTI/forskrift/2004-01-09-157/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 25. mars 1988 nr. 251 om floghavre gjøres følgende endringer:</article> <article class="defaultP" margin-top="true">Forskriftens hjemmelsfelt skal lyde:</article><article class="legalP" id="kapittel-1-ledd-2">Fastsatt ved kgl.res. 25. mars 1988 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790. Fremmet av Landbruksdepartementet.</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>.</span><article class="legalP" id="kapittel-1-foreslåttparagraf-1-ledd-1">Eier eller bruker av fast eiendom som har kjennskap til eller mistanke om at det finnes floghavre på eiendommen, har plikt til straks å melde fra til kommunal landbruksforvaltning, som igjen melder fra til Fylkesmannens landbruksavdeling og Mattilsynet. Meldingen skal være ledsaget av planteprøve. Dersom Mattilsynet bekrefter at det er floghavre, kan eier eller bruker forlange offentlig inspeksjon for å fastslå omfanget av forekomsten og vurdere andre forhold av interesse for bekjempelsen. Mattilsynet, Fylkesmannens landbruksavdeling og kommunal landbruksforvaltning skal gi veiledning om rådgjerder og tiltak for å bli kvitt dette ugraset.</article></article> <article class="defaultP" margin-top="true">§ 3 første punktum skal lyde:</article><article class="legalP" id="kapittel-1-ledd-3">Ved omsetning, bortforpakting eller bortleie av fast eiendom plikter overdrageren å si fra til den annen part hvis det forekommer floghavre på eiendommen.</article> <article class="defaultP" margin-top="true">§ 5 første ledd annet punktum skal lyde:</article><article class="legalP" id="kapittel-1-ledd-4">Dersom det ved offentlig inspeksjon i to vekstsesonger på rad ikke blir funnet floghavre, skal Mattilsynet gi skriftlig erklæring om dette.</article> <article class="defaultP" margin-top="true">§ 5 femte ledd skal lyde:</article><article class="legalP" id="kapittel-1-ledd-5">Mattilsynet kan i særlige tilfelle fravike kravet om kontrollerbar vekst.</article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6</span>.</span><article class="legalP" id="kapittel-1-foreslåttparagraf-2-ledd-1">Det er forbudt for brukere av eiendom med floghavre å omsette eller på annen måte avhende korn, oljefrø og erter til modning til firmaer/bedrifter som i sin videre behandling av varen ikke bruker metoder som klart ødelegger spireevnen hos floghavrefrø. Det er selgerens ansvar så langt som mulig å forvisse seg om at kjøper tilfredsstiller dette krav.</article><article class="legalP" id="kapittel-1-foreslåttparagraf-2-ledd-2">Frø av storfrøede grasarter (engsvingel, raigras, bladfaks og strandrør) fra areal der det ved vekstkontroll er funnet floghavre, kan bare omsettes etter særskilt tillatelse fra Mattilsynet.</article></article> <article class="defaultP" margin-top="true">§ 7 første ledd skal lyde:</article><article class="legalP" id="kapittel-1-ledd-6">Det er forbudt for eier eller bruker av eiendom, hvor det er floghavre eller mistanke om dette, å omsette eller på annen måte avhende lo, julenek, halm, frøhalm, kornavrens, frøavrens, agner, husdyrgjødsel, kompost, jord og planter med jord.</article> <article class="defaultP" margin-top="true">§ 8 første ledd første punktum skal lyde:</article><article class="legalP" id="kapittel-1-ledd-7">Omsetning eller annen avhendelse av helt korn, erter og frø til fôr er forbudt.</article> <article class="defaultP" margin-top="true">Ny § 8a skal lyde:</article><article class="futureLegalArticle" data-name="§8a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 8a</span>.</span><article class="legalP" id="kapittel-1-foreslåttparagraf-3-ledd-1">Forbudet i § 8 første ledd første punktum gjelder ikke for omsetning av fôr til fugler som ikke er av økonomisk betydning som husdyr forutsatt at vilkårene i a) – f) er oppfylt.<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">Det skal bare nyttes korn og frø som er antatt fritt for floghavre.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">Salg eller annen avhendelse av spiredyktige frø av planter som inneholder narkotiske stoffer er forbudt.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">Import kan kun foretas på grunnlag av offisielt analysesertifikat utstedt av Mattilsynet. Analysen som legges til grunn for analysesertifikatet skal være utført ved laboratorium godkjent av Mattilsynet. Analysen må vise at prøven er fri for floghavre. Prøven skal være en gjennomsnittsprøve.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1">For korn og frø som er større enn korn av hvete, skal prøven utgjøre 1,0 kg pr. 25 tonn vare. For partier mindre enn 25 tonn skal prøven være på 1,0 kg. For frø som er mindre enn korn av hvete, skal prøven være på 0,5 kg pr. 10 tonn. For partier mindre enn 10 tonn skal prøven være på 0,5 kg.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-3-ledd-1-punkt-5"><article class="legalP" id="kapittel-1-foreslåttparagraf-3-ledd-1-punkt-5-ledd-1">For korn og frø som importeres i standardpakninger, beregnet på direkte salg til forbruker, skal det prøvetas etter samme vektforhold som under bokstav d. Minste prøvestørrelse skal være en pakning.</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-3-ledd-1-punkt-6"><article class="legalP" id="kapittel-1-foreslåttparagraf-3-ledd-1-punkt-6-ledd-1">Unntatt fra prøveplikt er frø som importeres i hele aks eller kolber, og frø som importeres i støpt eller presset form som «tranbjeller», «frøklokker» eller liknende.</article></article></li></ul></article></article> <article class="defaultP" margin-top="true">§ 9 første ledd skal lyde:</article><article class="legalP" id="kapittel-1-ledd-8">Det er forbudt, unntatt til undervisning og vitenskapelige formål, å importere, omsette eller på annen måte avhende planter, plantedeler og frø som kan defineres som floghavre.</article> <article class="defaultP" margin-top="true">§ 11 første ledd skal lyde:</article><article class="legalP" id="kapittel-1-ledd-9">Skurtreskere, andre høstemaskiner, halmpresser og anleggsmaskiner skal alltid være grundig rengjort for floghavre før de flyttes til annen jordbrukseiendom eller omsettes.</article> <article class="defaultP" margin-top="true">§ 11 annet ledd annet punktum skal lyde:</article><article class="legalP" id="kapittel-1-ledd-10">Det er forbudt å omsette eller på annen måte avhende brukte sekker som ikke er grundig rengjort og fri for floghavre.</article> <article class="defaultP" margin-top="true">§ 12 skal lyde:</article><article class="futureLegalArticle" data-name="§12" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 12</span>.</span><article class="legalP" id="kapittel-1-foreslåttparagraf-4-ledd-1">All såvare av korn, erter, oljefrø og storfrøede grasarter som omsettes eller på annen måte avhendes, skal ordinært være underkastet offentlig kontroll i veksttiden.</article><article class="legalP" id="kapittel-1-foreslåttparagraf-4-ledd-2">Hvis behovet for såvare av nevnte arter enkelte år ikke blir dekket med vekstkontrollert vare, kan Mattilsynet gi tillatelse til å omsette såvare som ikke er kontrollert i veksttiden. Slik vare skal da underkastes en mer omfattende laboratoriekontroll (dobbelt prøvestørrelse), og det må gå klart fram av merkingen at varen ikke er vekstkontrollert.</article></article> <article class="defaultP" margin-top="true">§ 14 annet ledd annet punktum skal lyde:</article><article class="legalP" id="kapittel-1-ledd-11">Henlegging av vare på fylling eller tilsvarende kan gjøres på betingelse av at henleggingssted og behandlingsmåte er godkjent av Mattilsynet.</article> <article class="defaultP" margin-top="true">§ 15 skal lyde:</article><article class="futureLegalArticle" data-name="§15" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 15</span>.</span><article class="legalP" id="kapittel-1-foreslåttparagraf-5-ledd-1">Mattilsynet kan i særlige tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article> <article class="defaultP" margin-top="true">§ 16 første og annet ledd skal lyde:</article><article class="legalP" id="kapittel-1-ledd-12">Mattilsynet fører tilsyn og fatter vedtak for å gjennomføre bestemmelsene gitt i eller i medhold av denne forskriften. Tilsynet med overholdelse av floghavrebestemmelsene påhviler i tillegg Fylkesmannens landbruksavdeling, kommunal landbruksforvaltning og Tollvesenet.</article><article class="legalP" id="kapittel-1-ledd-13">Mattilsynet gis myndighet til å avgjøre om det er påvist floghavre.</article> <article class="defaultP" margin-top="true">§ 17 første punktum skal lyde:</article><article class="legalP" id="kapittel-1-ledd-14">Hver høst skal Mattilsynet, på grunnlag av den løpende registrering, utarbeide fylkesvise register over eiendommer hvor det er påvist floghavre.</article> <article class="defaultP" margin-top="true">§ 18 første ledd annet punktum skal lyde:</article><article class="legalP" id="kapittel-1-ledd-15">I særlige tilfelle, hvor det vil virke åpenbart urimelig eller særlig tyngende for vedkommende å bære omkostningene eller tapet selv, kan refusjon eller vederlag, helt eller delvis, bli gitt etter avgjørelse av Mattilsynet.</article> <article class="defaultP" margin-top="true">§ 18 annet ledd skal lyde:</article><article class="legalP" id="kapittel-1-ledd-16">Refusjon etter første ledd går tapt hvis det ikke er fremmet søknad for Mattilsynet innen seks måneder etter at utlegget, arbeidet eller skaden har funnet sted.</article> <article class="defaultP" margin-top="true">§ 19 skal lyde:</article><article class="futureLegalArticle" data-name="§19" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 19</span>.</span><article class="legalP" id="kapittel-1-foreslåttparagraf-6-ledd-1">Forsettlig eller uaktsom overtredelse av denne forskriften eller vedtak gitt i medhold av den, er straffbar i henhold til matloven § 28.</article></article> <article class="defaultP" margin-top="true">§ 20 oppheves.</article> <article class="defaultP" margin-top="true">Nåværende § 21 blir ny § 20.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-01-09-157/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>