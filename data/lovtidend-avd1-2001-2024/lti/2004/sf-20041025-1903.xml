<!DOCTYPE html><html lang="no"><head><title>Forskrift for tilskudd til teksting av statsstøttede norske filmer som vises på kino.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-10-25-1903</dd><dt class="dokid">DokumentID</dt><dd class="dokid">LTI/forskrift/2004-10-25-1903</dd><dt class="ministry">Departement</dt><dd class="ministry"><ul><li>Kultur- og kirkedepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 3 s 322</dd><dt class="dateInForce">I kraft fra</dt><dd class="dateInForce">2004-10-25</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2005-03-04</dd><dt class="journalNumber">Journalnummer</dt><dd class="journalNumber">2005-0185</dd><dt class="titleShort">Korttittel</dt><dd class="titleShort">Forskrift om tilskudd til teksting, norsk film</dd><dt class="title">Tittel</dt><dd class="title">Forskrift for tilskudd til teksting av statsstøttede norske filmer som vises på kino.</dd><dt class="miscInformation">Annet om dokumentet</dt><dd class="miscInformation">Fastsatt av Kultur- og kirkedepartementet 25. oktober 2004 med hjemmel i Stortingets årlige budsjettvedtak.</dd><dt class="refid">RefID</dt><dd class="refid">forskrift/2004-10-25-1903</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for tilskudd til teksting av statsstøttede norske filmer som vises på kino.<ul class="tocSubUl"><li>§ 1. Formål med ordningen</li><li>§ 2. Forvaltning</li><li>§ 3. Målgruppe</li><li>§ 4. Kriterier for måloppnåelsen</li><li>§ 5. Tildelingskriterier, herunder beregningsregler</li><li>§ 6. Retningslinjer for økonomiforvaltning og kontroll</li><li>§ 7. Evaluering</li></ul></li></ul></dd></dl></header><main class="documentBody" data-lovdata-URL="LTI/forskrift/2004-10-25-1903" id="dokument"><h1>Forskrift for tilskudd til teksting av statsstøttede norske filmer som vises på kino.</h1><article class="legalArticle" data-lovdata-URL="LTI/forskrift/2004-10-25-1903/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål med ordningen</span></h2><article class="legalP" id="paragraf-1-ledd-1">Formålet med ordningen er å gjøre norske filmer som vises på kino mer tilgjengelige for hørselshemmede.</article></article><article class="legalArticle" data-lovdata-URL="LTI/forskrift/2004-10-25-1903/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forvaltning</span></h2><article class="legalP" id="paragraf-2-ledd-1">Film &amp; Kino administrerer tilskuddsordningen etter denne forskrift. Kultur- og kirkedepartementet foretar utbetaling av tilskudd.</article></article><article class="legalArticle" data-lovdata-URL="LTI/forskrift/2004-10-25-1903/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Målgruppe</span></h2><article class="legalP" id="paragraf-3-ledd-1">Uavhengige produsenter av statsstøttede norske filmer kan søke om tilskudd.</article></article><article class="legalArticle" data-lovdata-URL="LTI/forskrift/2004-10-25-1903/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kriterier for måloppnåelsen</span></h2><article class="legalP" id="paragraf-4-ledd-1">Antall filmer som er tekstet per år.</article></article><article class="legalArticle" data-lovdata-URL="LTI/forskrift/2004-10-25-1903/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tildelingskriterier, herunder beregningsregler</span></h2><article class="legalP" id="paragraf-5-ledd-1">Tilskuddet skal gå til teksting av noen norske filmer, hvor alle kopier tekstes (universell løsning). Midlene skal i hovedsak gå til teksting av filmer som retter seg mot et stort publikum. Filmer som tekstes bør fortrinnsvis gå til filmer med flere enn 30 kopier. Så langt det er praktisk mulig skal det fremgå av markedsføringsmateriell at filmen er tekstet.</article><article class="legalP" id="paragraf-5-ledd-2">Tilskuddet kan dekke 100% av kostnadene forbundet med tilrettelegging av dialog til teksting og teksting av den enkelte kopi. Videre kan tilskuddet dekke opp til 20% av annonsekostnadene for filmen, oppad begrenset til kr 40.000.</article><article class="legalP" id="paragraf-5-ledd-3">Tilskuddet skal avregnes etterskuddsvis mot regnskap, som skal avlegges i henhold til pkt. 4.2 i vedlagte Retningslinjer for økonomiforvaltning og kontroll for tilskuddsmottakere som får tildelt statstilskudd fra Kultur- og kirkedepartementet i 2004.</article><article class="legalP" id="paragraf-5-ledd-4">Tilskudd kan i visse situasjoner kreves tilbakebetalt, jf. pkt. 5 i vedlagte Retningslinjer for økonomiforvaltning og kontroll for tilskuddsmottakere som får tildelt statstilskudd fra Kultur- og kirkedepartementet i 2004.</article></article><article class="legalArticle" data-lovdata-URL="LTI/forskrift/2004-10-25-1903/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Retningslinjer for økonomiforvaltning og kontroll</span></h2><article class="legalP" id="paragraf-6-ledd-1">I henhold til § 17 i Bevilgningsreglementet, som er vedtatt av Stortinget, kan Kultur- og kirkedepartementet og/eller Riksrevisjonen iverksette kontroll med at statstilskuddet blir anvendt etter forutsetningene.</article><article class="legalP" id="paragraf-6-ledd-2">Tilskuddsmottakerens økonomiforvaltning og kontroll skal følge de retningslinjer som er trukket opp i pkt. 4.2 i vedlagte Retningslinjer for økonomiforvaltning og kontroll for tilskuddsmottakere som får tildelt statstilskudd fra Kultur- og kirkedepartementet i 2004. Retningslinjene skal følge som vedlegg til tilskuddsbrevet til den enkelte tilskuddsmottaker.</article></article><article class="legalArticle" data-lovdata-URL="LTI/forskrift/2004-10-25-1903/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Evaluering</span></h2><article class="legalP" id="paragraf-7-ledd-1">Ordningen vil bli evaluert etter to år. Ordningen løper frem til utgangen av september 2006.</article></article></main></body></html>