<!DOCTYPE html><html lang="no"><head><title>Forskrift om bachelorgraden ved Politihøgskolen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-11-08-1449</dd><dt class="dokid">DokumentID</dt><dd class="dokid">LTI/forskrift/2004-11-08-1449</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 14 s 2133</dd><dt class="dateInForce">I kraft fra</dt><dd class="dateInForce">2004-11-08</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22</li><li>forskrift/2004-06-18-917</li><li>forskrift/2002-10-11-1124</li></ul></dd><dt class="dateOfPublication">Kunngjort</dt><dd class="dateOfPublication">2004-11-16</dd><dt class="journalNumber">Journalnummer</dt><dd class="journalNumber">2004-1246</dd><dt class="titleShort">Korttittel</dt><dd class="titleShort">Forskrift om bachelorgrad ved Politihøgskolen</dd><dt class="title">Tittel</dt><dd class="title">Forskrift om bachelorgraden ved Politihøgskolen.</dd><dt class="miscInformation">Annet om dokumentet</dt><dd class="miscInformation">Fastsatt av styret for Politihøgskolen 8. november 2004 med hjemmel i lov 12. mai 1995 nr. 22 om universiteter og høgskoler, jf. forskrift 18. juni 2004 nr. 917 om delvis innlemming av Politihøgskolen under lov om universiteter og høgskoler, samt forskrift 11. oktober 2002 nr. 1124 om grader og yrkesutdanninger, beskyttet tittel og normert studietid ved universiteter og høgskoler.</dd><dt class="refid">RefID</dt><dd class="refid">forskrift/2004-11-08-1449</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bachelorgraden ved Politihøgskolen.<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Krav til bachelorgraden</li><li>§ 4. Fritak for eksamen eller prøve</li><li>§ 5. Vitnemål og vitnemålstillegg</li><li>§ 6. Godkjenning av politiutdanning i forhold til bachelorgrad</li><li>§ 7. Utfyllende bestemmelser</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2004-11-08-1449" id="dokument"><h1>Forskrift om bachelorgraden ved Politihøgskolen.</h1><article class="legalArticle" data-lovdata-URL="LTI/forskrift/2004-11-08-1449/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften omhandler bachelorgrad ved Politihøgskolen.</article></article><article class="legalArticle" data-lovdata-URL="LTI/forskrift/2004-11-08-1449/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">Definisjoner av begreper i forskriften: <table><tbody><tr><td data-text-align="left" data-vertical-align="top"><i>Rammeplan</i></td><td data-text-align="left" data-vertical-align="top">Plan fastsatt av sentral myndighet med nasjonale rammer for en utdanning.</td></tr><tr><td data-text-align="left" data-vertical-align="top"><i>Fagplan</i></td><td data-text-align="left" data-vertical-align="top">Plan som gir nærmere beskrivelse av innhold i og organisering av utdanning som er regulert av rammeplan. Fagplaner skal være godkjent av høgskolens styre.</td></tr><tr><td data-text-align="left" data-vertical-align="top"><i>Studieplan</i></td><td data-text-align="left" data-vertical-align="top">Plan med nærmere beskrivelse av innhold i og organisering av utdanning som ikke er regulert av nasjonalt gjeldende rammeplan. Studieplaner skal være godkjent av høgskolens styre.</td></tr><tr><td data-text-align="left" data-vertical-align="top"><i>Studieprogram</i></td><td data-text-align="left" data-vertical-align="top">Utdanningsløp som er definert gjennom fagplaner eller studieplaner og som fører fram til avsluttende eksamen eller grad.</td></tr><tr><td data-text-align="left" data-vertical-align="top"><i>Studiepoeng</i></td><td data-text-align="left" data-vertical-align="top">Mål på omfanget av en utdanning, der et fullt studieår er normert til 60 studiepoeng.</td></tr><tr><td data-text-align="left" data-vertical-align="top"><i>Emne</i></td><td data-text-align="left" data-vertical-align="top">Den minste studiepoenggivende enhet som kan inngå i et fag, en emnegruppe, et studieprogram eller en grad.</td></tr><tr><td data-text-align="left" data-vertical-align="top"><i>Emnegruppe</i></td><td data-text-align="left" data-vertical-align="top">Kombinasjon av emner fra ett eller flere fag/fagområder som gjennom fag- eller studieplan er definert som en samlet enhet.</td></tr><tr><td data-text-align="left" data-vertical-align="top"><i>Fag</i></td><td data-text-align="left" data-vertical-align="top">Samling av beslektede emner som er samlet under en felles fagbetegnelse.</td></tr></tbody></table></article></article><article class="legalArticle" data-lovdata-URL="LTI/forskrift/2004-11-08-1449/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til bachelorgraden</span></h2><article class="legalP" id="paragraf-3-ledd-1">Graden bachelor oppnås på grunnlag av eksamen i fag, emner, emnegrupper eller studieprogram med minimum 180 studiepoengs omfang.</article><article class="legalP" id="paragraf-3-ledd-2">Grunnlaget for bachelorgraden ved Politihøgskolen er:<p class="leddfortsettelse">Treårig politiutdanning etter rammeplan fastsatt av Justis- og politidepartementet.</p></article><article class="legalP" id="paragraf-3-ledd-3">Overlapping i faginnhold mellom fag, emner, emnegrupper eller studieprogram som inngår i grunnlaget for bachelorgrad kan ikke utgjøre mer enn totalt 10 studiepoeng. Overlapping ut over 10 studiepoeng må kompenseres med fag eller emner som er faglig relevante i forhold til utdanningen.</article></article><article class="legalArticle" data-lovdata-URL="LTI/forskrift/2004-11-08-1449/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fritak for eksamen eller prøve</span></h2><article class="legalP" id="paragraf-4-ledd-1">Politihøgskolens rektor kan etter søknad gi fritak for eksamen eller prøve som inngår i grunnlaget for bachelorgraden når det dokumenteres at tilsvarende eksamen eller prøve er avlagt ved Politihøgskolen eller ved annen utdanningsinstitusjon.</article><article class="legalP" id="paragraf-4-ledd-2">Fritak på dette grunnlaget kan også gjelde deler av undervisning, praksisopplæring, prosjektdeltakelse, innlevering av arbeidsoppgaver og andre arbeidskrav.</article></article><article class="legalArticle" data-lovdata-URL="LTI/forskrift/2004-11-08-1449/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Vitnemål og vitnemålstillegg</span></h2><article class="legalP" id="paragraf-5-ledd-1">Politihøgskolens styre fastsetter gradsbetegnelse som angir innhold i bachelorgrad som tildeles av Politihøgskolen.</article><article class="legalP" id="paragraf-5-ledd-2">For oppnådd bachelorgrad utsteder Politihøgskolen vitnemål. Vitnemålet skrives ut på norsk og viser hvilken utdanning kandidaten har gjennomført. I tillegg gis et vitnemålstillegg (Diploma Supplement) med en nærmere beskrivelse på engelsk av kandidatens utdanning og av det norske høyere utdanningssystemet.</article></article><article class="legalArticle" data-lovdata-URL="LTI/forskrift/2004-11-08-1449/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Godkjenning av politiutdanning i forhold til bachelorgrad</span></h2><article class="legalP" id="paragraf-6-ledd-1">Tidligere gjennomført 3-årig politihøgskoleutdanning kan ikke konverteres til en bachelorgrad.</article><article class="legalP" id="paragraf-6-ledd-2">Politihøgskolens rektor avgjør søknader om godkjenning av tidligere politiutdanning, eventuelt av politiutdanning fra utenlandsk institusjon, som faglig jevngod med bachelorgrad, jf. § 48 nr. 2 i lov om universiteter og høgskoler.</article></article><article class="legalArticle" data-lovdata-URL="LTI/forskrift/2004-11-08-1449/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utfyllende bestemmelser</span></h2><article class="legalP" id="paragraf-7-ledd-1">Politihøgskolens styre kan fastsette utfyllende bestemmelser til denne forskriften.</article></article><article class="legalArticle" data-lovdata-URL="LTI/forskrift/2004-11-08-1449/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft 8. november 2004.</article></article></main></body></html>