<!DOCTYPE html><html lang="no"><head><title>Forskrift om endring i designforskriften (internasjonal registrering av design m.m.).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-05-14-749</dd><dt class="dokid">DokumentID</dt><dd class="dokid">LTI/forskrift/2004-05-14-749</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 6 s 941</dd><dt class="dateInForce">I kraft fra</dt><dd class="dateInForce">Fra samme tid Gèneveavtalen trer i kraft for Norge, 2004-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-04-04-418</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-03-14-15/§13</li><li>lov/2003-03-14-15/§16</li><li>lov/2003-03-14-15/§52</li><li>lov/2003-03-14-15/§56</li><li>lov/2003-03-14-15/§57</li><li>lov/2003-03-14-15/§58</li></ul></dd><dt class="dateOfPublication">Kunngjort</dt><dd class="dateOfPublication">2004-05-21</dd><dt class="journalNumber">Journalnummer</dt><dd class="journalNumber">2004-0710</dd><dt class="titleShort">Korttittel</dt><dd class="titleShort">Endr. i designforskriften</dd><dt class="title">Tittel</dt><dd class="title">Forskrift om endring i designforskriften (internasjonal registrering av design m.m.).</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 14. mai 2004 med hjemmel i lov 14. mars 2003 nr. 15 om beskyttelse av design (designloven) § 13, § 16, § 52, § 56, § 57 og § 58. Fremmet av Justis- og politidepartementet.</dd><dt class="refid">RefID</dt><dd class="refid">forskrift/2004-05-14-749</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i designforskriften (internasjonal registrering av design m.m.).<ul class="tocSubUl"><li>I<ul class="tocSubUl"><li>§ 36. Søknad om internasjonal designregistrering</li><li>§ 37. Den nasjonale saksbehandlingen</li><li>§ 38. Oppheving av eget tiltak</li><li>§ 39. Andre opplysninger vedrørende internasjonale designregistreringer</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-05-14-749" id="dokument"><h1>Forskrift om endring i designforskriften (internasjonal registrering av design m.m.).</h1><section class="section" data-name="kapI" id="kapittel-1" data-lovdata-URL="LTI/forskrift/2004-05-14-749/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 4. april 2003 nr. 418 til designloven (designforskriften) gjøres følgende endringer:</article> <article class="defaultP" margin-top="true">§ 1 tredje ledd oppheves.</article> <article class="defaultP" margin-top="true">§ 5 skal lyde:</article><article class="legalP" id="kapittel-1-ledd-2">Bilder som tydelig viser designen, skal følge med søknaden ved innleveringen. Det kan også innleveres modell. Med bilder menes fotografi, tegning eller annen grafisk fremstilling som er egnet til elektronisk opptak, lagring og gjengivelse. Tekniske tegninger godtas ikke. Bildenes lengde og bredde skal være minst 3 cm, men bildene må ikke være større enn A4-format. Hvert bilde skal ha en ramme som er minst 5 mm bred.</article><article class="legalP" id="kapittel-1-ledd-3">Bildene skal kun vise det produktet eller den delen av produktet som designen gjelder. Hvis designen ønskes registrert i farger, må bilder og modeller være i farger.</article><article class="legalP" id="kapittel-1-ledd-4">Omfatter søknaden mer enn én design, jf. designloven § 15, skal det leveres inn separate bilder og eventuelt modell av hver design. Bilder og eventuelle modeller skal være fortløpende nummerert, slik at det går klart frem hvilken design de gjelder. Innleveres det flere bilder av hver design, skal det til hovednummeret knyttes et tilleggsnummer for hvert bilde (1.1, 1.2, 1.3 osv.).</article><article class="legalP" id="kapittel-1-ledd-5">Hvis det anses nødvendig, kan Patentstyret kreve at søker innleverer modell. Modellen må være av holdbart og ufarlig materiale og skal ikke i noen retning overstige 40 cm eller veie mer enn 4 kg.</article><article class="legalP" id="kapittel-1-ledd-6">Patentstyret kan fastsette nærmere krav til bildene.</article> <article class="defaultP" margin-top="true">§ 6 første ledd skal lyde:</article><article class="legalP" id="kapittel-1-ledd-7">Søknaden regnes som innlevert selv om den ikke oppfyller vilkårene i § 1 annet ledd og § 2 til § 4, hvis den senere rettes eller innleveres på korrekt måte, jf. designloven § 19.</article> <article class="defaultP" margin-top="true">§ 7 første ledd skal lyde:</article><article class="legalP" id="kapittel-1-ledd-8">Søkeren kan kreve prioritet etter designloven § 16 første ledd på grunnlag av den første søknaden om designregistrering eller bruksmønsterbeskyttelse som viser designen, hvis denne søknaden ble innlevert i en stat som er tilsluttet Pariskonvensjonen 20. mars 1883 nr. 1 om beskyttelse av industriell eiendomsrett eller avtale 15. april 1994 nr. 1 om opprettelse av Verdens handelsorganisasjon (WTO-avtalen), eller hvis den ble innlevert til regional registreringsmyndighet for slike stater.</article> <article class="defaultP" margin-top="true">Nytt kapittel 8 skal lyde:</article><span class="futuretitle" id="kapittel-1-foreslåttittel-1">Kapittel 8. Internasjonal designregistrering</span><article class="futureLegalArticle" data-name="§36" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 36</span>. <span class="legalArticleTitle">Søknad om internasjonal designregistrering</span></span><article class="legalP" id="kapittel-1-foreslåttparagraf-1-ledd-1">Søknad om internasjonal designregistrering skal oppfylle kravene i designloven § 56 første ledd og innleveres i ett eksemplar enten direkte til Det internasjonale byrået eller til Patentstyret på Det internasjonale byråets offisielle søknadsskjema, som skal være utfylt med maskinskrift. Søknaden skal være på engelsk eller fransk. For øvrig skal søknaden oppfylle kravene i Genèveavtalen artikkel 5 samt regel 7 i de supplerende reglene (Genèvereglene).</article><article class="legalP" id="kapittel-1-foreslåttparagraf-1-ledd-2">Patentstyret skal snarest mulig oversende søknaden til Det internasjonale byrået, slik at den kan være mottatt der innen én måned etter innleveringen hos Patentstyret.</article></article><article class="futureLegalArticle" data-name="§37" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 37</span>. <span class="legalArticleTitle">Den nasjonale saksbehandlingen</span></span><article class="legalP" id="kapittel-1-foreslåttparagraf-2-ledd-1">Patentstyret skal gi Det internasjonale byrået melding om avslag etter designloven § 57 annet ledd innen seks måneder etter den dagen da Det internasjonale byrået sendte melding til Patentstyret om utpekingen av Norge, eventuelt fra en senere dag da melding om rettelser i utpekingen ble sendt Patentstyret.</article><article class="legalP" id="kapittel-1-foreslåttparagraf-2-ledd-2">Innehaveren av den internasjonale designregistreringen kan kreve en fornyet vurdering av spørsmålet om registreringen helt eller delvis kan gjelde i Norge. Krav om fornyet vurdering med eventuelle rettinger av mangler må innleveres til Patentstyret innen to måneder etter den dagen da melding om avslaget ble sendt innehaveren.</article><article class="legalP" id="kapittel-1-foreslåttparagraf-2-ledd-3">Finner Patentstyret at det ikke foreligger noe hinder for at den internasjonale designregistreringen helt eller delvis kan gjelde i Norge, skal denne innføres i designregistret og kunngjøres i samsvar med resultatet av Patentstyrets saksbehandling innen den fristen som er angitt i første ledd i paragrafen her. Produktet som designen gjelder, skal angis på engelsk.</article><article class="legalP" id="kapittel-1-foreslåttparagraf-2-ledd-4">Designloven § 49 gjelder tilsvarende i saker om internasjonal designregistrering.</article></article><article class="futureLegalArticle" data-name="§38" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 38</span>. <span class="legalArticleTitle">Oppheving av eget tiltak</span></span><article class="legalP" id="kapittel-1-foreslåttparagraf-3-ledd-1">I den grad en internasjonal designregistrering er gitt virkning i Norge ved en åpenbar feil, kan Patentstyret oppheve innføringen i samsvar med designloven § 33 hvis det gjøres innen den fristen som er angitt i § 37 første ledd i forskriften her. Patentstyret skal innen samme frist gi Det internasjonale byrået melding om opphevingen.</article></article><article class="futureLegalArticle" data-name="§39" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 39</span>. <span class="legalArticleTitle">Andre opplysninger vedrørende internasjonale designregistreringer</span></span><article class="legalP" id="kapittel-1-foreslåttparagraf-4-ledd-1">Patentstyret skal innføre i designregistret og kunngjøre alle opplysninger fra Det internasjonale byrået som har betydning for retten til eller beskyttelsen av den internasjonale designregistreringen i Norge.</article></article> <article class="defaultP" margin-top="true">Nåværende kapittel 8 med § 36 og § 37 blir nytt kapittel 9 med § 40 og § 41.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-05-14-749/KAPITTEL_2"><h2 data-text-align="center">II</h2><ul class="defaultList"><li data-li-identifier="1." data-name="1."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Designforskriften nytt kapittel 8 Internasjonal designregistrering gjelder fra samme tid som Genèveavtalen 2. juli 1999 til Haagoverenskomsten 6. november 1925 om internasjonal registrering av design trer i kraft for Norge. Det samme gjelder forskyvningen av nåværende kapittel 8 til nytt kapittel 9.</article></article></li><li data-li-identifier="2." data-name="2."><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">For øvrig trer endringene i designforskriften i kraft 1. juli 2004.</article></article></li></ul></section></main></body></html>