<!DOCTYPE html><html lang="no"><head><title>Forskrift om tildeling av kvote og utstedelse av eksportsertifikater for eksport av mineralvann til EU innenfor avtale under protokoll 2 til frihandelsavtalen mellom Kongeriket Norge og Det europeiske økonomiske fellesskap (mineralvannforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-12-17-1660</dd><dt class="dokid">DokumentID</dt><dd class="dokid">LTI/forskrift/2004-12-17-1660</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 15 s 2397</dd><dt class="dateInForce">I kraft fra</dt><dd class="dateInForce">2004-12-17 – 2007-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-06-06-32/§3</li><li>lov/1997-06-06-32/§1</li></ul></dd><dt class="dateOfPublication">Kunngjort</dt><dd class="dateOfPublication">2004-12-21</dd><dt class="journalNumber">Journalnummer</dt><dd class="journalNumber">2004-1446</dd><dt class="titleShort">Korttittel</dt><dd class="titleShort">Mineralvannforskriften</dd><dt class="title">Tittel</dt><dd class="title">Forskrift om tildeling av kvote og utstedelse av eksportsertifikater for eksport av mineralvann til EU innenfor avtale under protokoll 2 til frihandelsavtalen mellom Kongeriket Norge og Det europeiske økonomiske fellesskap (mineralvannforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Landbruks- og matdepartementet 17. desember 2004 med hjemmel i lov 6. juni 1997 nr. 32 om innførsle- og utførsleregulering § 3 jf. § 1.</dd><dt class="refid">RefID</dt><dd class="refid">forskrift/2004-12-17-1660</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tildeling av kvote og utstedelse av eksportsertifikater for eksport av mineralvann til EU innenfor avtale under protokoll 2 til frihandelsavtalen mellom Kongeriket Norge og Det europeiske økonomiske fellesskap (mineralvannforskriften).<ul class="tocSubUl"><li>§ 1. Virkeområde</li><li>§ 2. Forvaltningsmyndighet</li><li>§ 3. Søknad om kvoteandel</li><li>§ 4. Søknad om uttak av tildelt kvoteandel</li><li>§ 5. Opplysningsplikt</li><li>§ 6. Kontroll</li><li>§ 7. Sanksjoner</li><li>§ 8. Klage</li><li>§ 9. Ikrafttredelse</li><li>§ 10. Opphør</li></ul></li></ul></dd></dl></header><main class="documentBody" data-lovdata-URL="LTI/forskrift/2004-12-17-1660" id="dokument"><h1>Forskrift om tildeling av kvote og utstedelse av eksportsertifikater for eksport av mineralvann til EU innenfor avtale under protokoll 2 til frihandelsavtalen mellom Kongeriket Norge og Det europeiske økonomiske fellesskap (mineralvannforskriften).</h1><article class="legalArticle" data-lovdata-URL="LTI/forskrift/2004-12-17-1660/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften regulerer tildeling av kvoteandel og utstedelse av eksportsertifikater for eksport av mineralvann innenfor tollfri kvote i henhold til avtalen mellom Det europeiske økonomiske fellesskap og Kongeriket Norge (mineralvannavtalen). Avtalen ble inngått 13. desember 2004 i form av bilateral brevveksling tilknyttet protokoll 2 til frihandelsavtalen mellom Kongeriket Norge og Det europeiske økonomiske fellesskap.</article><article class="legalP" id="paragraf-1-ledd-2">Forskriften gjelder kun eksport til EU av sukkerholdig mineralvann med norsk preferanseopprinnelse omfattet av tollvarenummer 2202 10 00 00 og 2202 90 10 10 i EUs felles tolltariff (Taric).</article></article><article class="legalArticle" data-lovdata-URL="LTI/forskrift/2004-12-17-1660/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forvaltningsmyndighet</span></h2><article class="legalP" id="paragraf-2-ledd-1">Statens landbruksforvaltning tildeler kvoteandel og utsteder eksportsertifikater etter bestemmelsene i denne forskriften.</article><article class="legalP" id="paragraf-2-ledd-2">Statens landbruksforvaltning kan fastsette krav til søknadens innhold og form.</article></article><article class="legalArticle" data-lovdata-URL="LTI/forskrift/2004-12-17-1660/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Søknad om kvoteandel</span></h2><article class="legalP" id="paragraf-3-ledd-1">Søknad om tildeling av kvoteandel sendes Statens landbruksforvaltning sammen med dokumentasjon av virksomhetens eksportandel i perioden 2001 til og med 2003. Med eksportandel menes virksomhetens andel av Norges totale eksport av varenumrene spesifisert i § 1 annet ledd.</article><article class="legalP" id="paragraf-3-ledd-2">Kvoteandel fordeles etter aktørens eksportandel i perioden 2001 til og med 2003.</article><article class="legalP" id="paragraf-3-ledd-3">For å bli vurdert må søknaden være innkommet til Statens landbruksforvaltning 20. desember året før tildeling skjer.</article><article class="legalP" id="paragraf-3-ledd-4">Tildeling av kvoteandel skjer per 1. januar hvert år, og kvoteandelen er gyldig ut kalenderåret.</article><article class="legalP" id="paragraf-3-ledd-5">Statens landbruksforvaltning kan beslutte at en del av kvoten forbeholdes nye eksportører.</article></article><article class="legalArticle" data-lovdata-URL="LTI/forskrift/2004-12-17-1660/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Søknad om uttak av tildelt kvoteandel</span></h2><article class="legalP" id="paragraf-4-ledd-1">Søknad om uttak av tildelt kvoteandel sendes Statens landbruksforvaltning. Påkrevd dokumentasjon skal vedlegges søknaden.</article><article class="legalP" id="paragraf-4-ledd-2">Søknaden må være Statens landbruksforvaltning i hende 10 dager før eksport skal skje. Eksportsertifikat for uttak av kvoteandel utstedes løpende etter søknad og er gyldig ut kalenderåret. Ubenyttede eksportsertifikater skal returneres til Statens landbruksforvaltning.</article></article><article class="legalArticle" data-lovdata-URL="LTI/forskrift/2004-12-17-1660/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Opplysningsplikt</span></h2><article class="legalP" id="paragraf-5-ledd-1">Statens landbruksforvaltning kan kreve å få forelagt de opplysninger som er nødvendige for å behandle søknader, utøve kontroll og for å kunne forvalte ordningen på en tilfredsstillende måte.</article></article><article class="legalArticle" data-lovdata-URL="LTI/forskrift/2004-12-17-1660/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kontroll</span></h2><article class="legalP" id="paragraf-6-ledd-1">Statens landbruksforvaltning kan utføre fysisk kontroll av varer for å kunne bekrefte at forsendelsen er i samsvar med de utstedte sertifikatene. Videre kan Statens landbruksforvaltning utføre kontroll av forretningspapirer og annet som kan ha betydning for utstedelse av eksportsertifikater. Virksomheten plikter å utøve bistand ved slik kontroll.</article></article><article class="legalArticle" data-lovdata-URL="LTI/forskrift/2004-12-17-1660/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Sanksjoner</span></h2><article class="legalP" id="paragraf-7-ledd-1">Ved brudd på bestemmelsene i forskriften eller vilkår satt med hjemmel i denne kan utstedte sertifikater trekkes tilbake og søknad ved påfølgende års fordeling av eksportkvoter kan bli avslått.</article></article><article class="legalArticle" data-lovdata-URL="LTI/forskrift/2004-12-17-1660/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Klage</span></h2><article class="legalP" id="paragraf-8-ledd-1">Enkeltvedtak fattet i medhold av denne forskriften kan påklages til Landbruks- og matdepartementet etter lov 10. februar 1967 om behandlingsmåten i forvaltningssaker (forvaltningsloven) kapittel VI.</article></article><article class="legalArticle" data-lovdata-URL="LTI/forskrift/2004-12-17-1660/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Denne forskrift trer i kraft 17. desember 2004.</article></article><article class="legalArticle" data-lovdata-URL="LTI/forskrift/2004-12-17-1660/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Opphør</span></h2><article class="legalP" id="paragraf-10-ledd-1">Forskriften opphører automatisk 1. januar 2007.</article></article></main></body></html>