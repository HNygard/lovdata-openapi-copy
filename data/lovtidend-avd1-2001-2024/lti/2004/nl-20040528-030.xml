<!DOCTYPE html><html lang="no"><head><title>Lov om endringar i lov 13. juni 1980 nr. 24 om ligningsforvaltning (ligningsloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2004-05-28-30</dd><dt class="dokid">DokumentID</dt><dd class="dokid">LTI/lov/2004-05-28-30</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 6 s 877</dd><dt class="dateInForce">I kraft fra</dt><dd class="dateInForce">2004-05-28</dd><dt class="changesToDocuments">Endrer</dt><dd class="changesToDocuments"><ul><li>lov/1980-06-13-24</li></ul></dd><dt class="dateOfPublication">Kunngjort</dt><dd class="dateOfPublication">2004-05-28</dd><dt class="journalNumber">Journalnummer</dt><dd class="journalNumber">2004-0668</dd><dt class="titleShort">Korttittel</dt><dd class="titleShort">Endringslov til ligningsloven</dd><dt class="title">Tittel</dt><dd class="title">Lov om endringar i lov 13. juni 1980 nr. 24 om ligningsforvaltning (ligningsloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.34 (2003–2004), Innst.O.nr.60 (2003–2004) og Besl.O.nr.71 (2003–2004). Odels- og lagtingsvedtak hhv. 27. april og 4. mai 2004. Fremja av Finansdepartementet.</dd><dt class="refid">RefID</dt><dd class="refid">lov/2004-05-28-30</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i lov 13. juni 1980 nr. 24 om ligningsforvaltning (ligningsloven).<ul class="tocSubUl"><li>I<ul class="tocSubUl"><li>§ 6-4. Om fordringer og gjeld m.v.</li><li>§ 8-8. Skatteliste</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2004-05-28-30" id="dokument"><h1>Lov om endringar i lov 13. juni 1980 nr. 24 om ligningsforvaltning (ligningsloven).</h1><article class="legalP" id="ledd-1">I lov av 13. juni 1980 nr. 24 om ligningsforvaltning (ligningsloven) gjer ein desse endringane:</article><section class="section" data-name="kapI" id="kapittel-1" data-lovdata-URL="LTI/lov/2004-05-28-30/KAPITTEL_1"><h2 data-text-align="center">I</h2><article class="defaultP">§ 3-13 ny nr. 6 skal lyde:<ul class="defaultList"><li data-li-identifier="6." data-name="6."><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">Taushetsplikten er ikke til hinder for at opplysninger om fødselsnummer for personlig skattyter eller organisasjonsnummer for upersonlig skattyter, navn, adresse, den fastsatte nettoformue og nettoinntekt, skatter og avgifter kan gis til finansinstitusjoner (jf. lov 10. juni 1988 nr. 40 om finansieringsvirksomhet), forsikringsvirksomhet (jf. lov 10. juni 1988 nr. 39 om forsikringsvirksomhet) og kredittopplysningsvirksomhet. Med kredittopplysningsvirksomhet menes virksomhet som består i å gi meddelelse som belyser kredittverdighet og økonomisk vederheftighet. Disse virksomhetenes bruk av opplysningene skal følge reglene i lov 14. april 2000 nr. 31 om behandling av personopplysninger. Departementet kan gi forskrift til utfylling av denne bestemmelsen.</article></article></li></ul></article> <article class="defaultP" margin-top="true">Likningslova § 3-13 nr. 6 blir nytt nr. 7.</article> <article class="defaultP" margin-top="true">§ 6-4 skal lyde:</article><article class="futureLegalArticle" data-name="§6-4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6-4</span>. <span class="legalArticleTitle">Om fordringer og gjeld m.v.</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-punkt-1"><article class="legalP" id="kapittel-1-foreslåttparagraf-1-punkt-1-ledd-1">Enhver skyldner eller fordringshaver plikter etter krav fra ligningsmyndighetene å gi opplysninger om tilgodehavende og gjeld som navngitt person, bo, selskap eller innretning har, og om renter, provisjoner mv. som knytter seg til fordringen eller gjelden.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-punkt-2"><article class="legalP" id="kapittel-1-foreslåttparagraf-1-punkt-2-ledd-1">Plikt til å gi oppgave over innskuddskonti og lånekonti har: <ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-punkt-2-ledd-1-punkt-1"><article class="legalP" id="kapittel-1-foreslåttparagraf-1-punkt-2-ledd-1-punkt-1-ledd-1">finansinstitusjoner (jf. lov 10. juni 1988 nr. 40 om finansieringsvirksomhet § 1-3), og andre som driver utlånsvirksomhet eller låneformidling som næring,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-punkt-2-ledd-1-punkt-2"><article class="legalP" id="kapittel-1-foreslåttparagraf-1-punkt-2-ledd-1-punkt-2-ledd-1">verdipapirforetak (jf. lov 19. juni 1997 nr. 79 om verdipapirhandel § 1-4) og andre som har penger til forvaltning og</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-punkt-2-ledd-1-punkt-3"><article class="legalP" id="kapittel-1-foreslåttparagraf-1-punkt-2-ledd-1-punkt-3-ledd-1">pensjonskasser.</article></article></li></ul></article><article class="legalP" id="kapittel-1-foreslåttparagraf-1-punkt-2-ledd-2">Oppgavene skal gis ukrevet og skal vise den enkelte kundes innestående og utestående beløp for hver konto pr. 1. januar eller ved oppgjør av kontoen i løpet av foregående år. Oppgaven skal også vise renter påløpt siste år, jf. skatteloven § 14-2, jf. § 14-20. Departementet kan ved forskrift begrense oppgaveplikten og gi nærmere bestemmelser om oppgavenes innhold, hvordan de skal gis og innleveringsfrist.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-punkt-3"><article class="legalP" id="kapittel-1-foreslåttparagraf-1-punkt-3-ledd-1">Institusjoner som nevnt i nr. 2, plikter etter krav fra ligningsmyndighetene å gi opplysning om midler som de har til forvaltning for navngitt person, bo, selskap eller innretning og om avkastning av midlene. De plikter også å gi opplysning om innskudds- og gjeldskonti, deposita, formidling og andre mellomværender. Opplysningsplikten etter første og annet punktum omfatter også opplysninger om underbilag og annen dokumentasjon til transaksjonene, herunder opplysninger om hvem som er parter i transaksjonene. Postoperatører plikter etter krav fra ligningsmyndighetene å gi opplysninger om pengeforsendelse ved verdibrev vedkommende navngitt person, bo, selskap eller innretning.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-1-punkt-4"><article class="legalP" id="kapittel-1-foreslåttparagraf-1-punkt-4-ledd-1">Skattedirektoratet eller den direktoratet gir fullmakt, kan kreve opplysninger som nevnt i nr. 2 og 3 om ikke navngitt person mv.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-1-punkt-5"><article class="legalP" id="kapittel-1-foreslåttparagraf-1-punkt-5-ledd-1">Oppgavepliktige som nevnt i nr. 2 og 3 plikter etter nærmere spesifikasjoner fra Skattedirektoratet ukrevet å gi opplysninger om kontonummer som er aktuelle for overføring av eventuelle tilgodebeløp etter skatteavregning.</article></article></li></ul></article> <article class="defaultP" margin-top="true">Likningslova § 8-8 om skatteliste skal lyde:</article><article class="futureLegalArticle" data-name="§8-8" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 8-8</span>. <span class="legalArticleTitle">Skatteliste</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-punkt-1"><article class="legalP" id="kapittel-1-foreslåttparagraf-2-punkt-1-ledd-1">Når ligningen er ferdig, utarbeides det en liste for hver kommune over alle som det er foretatt ligningsfastsettelser for. Det kan gis innsyn i og utskrift av opplysninger i listen så langt det følger av bestemmelsen her. Offentlighetsloven får ikke anvendelse ved begjæring om innsyn i slike lister.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-punkt-2"><article class="legalP" id="kapittel-1-foreslåttparagraf-2-punkt-2-ledd-1">Skattelisten skal inneholde den enkelte skattyters navn, poststed, fødselsår for personlig skattyter, organisasjonsnummer for upersonlig skattyter, den fastsatte nettoformue og nettoinntekt, skatter og avgifter. Skattelisten skal ikke inneholde opplysninger om personer med adresse som er sperret i henhold til bestemmelse gitt i eller i medhold av lov om folkeregistrering av 16. januar 1970 nr. 1.</article><article class="legalP" id="kapittel-1-foreslåttparagraf-2-punkt-2-ledd-2">Personlig skattyter og slik skattyters bo skal bare tas med i listen for den kommune hvor vedkommende er skattepliktig etter skatteloven § 3-1 eller § 3-4.</article><article class="legalP" id="kapittel-1-foreslåttparagraf-2-punkt-2-ledd-3">Liste over personlige og upersonlige skattytere kan legges ut til forskjellig tidspunkt.</article><article class="legalP" id="kapittel-1-foreslåttparagraf-2-punkt-2-ledd-4">For skattyter som lignes etter § 2-4, skal vedkommende sentralskattekontor legge ut en liste over alle som det er foretatt ligningsfastsettelser for.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-2-punkt-3"><article class="legalP" id="kapittel-1-foreslåttparagraf-2-punkt-3-ledd-1">Skattelisten legges ut på ligningskontoret til alminnelig ettersyn i tre uker. Ligningssjefen kan bestemme at skattelisten også skal legges ut på annet kontor hvor ligningskontoret er representert. Utlegging av skatteliste kunngjøres. Det er ikke tillatt å kopiere, fotografere eller å benytte elektroniske hjelpemidler for å avlese opplysninger i den utlagte skattelisten.</article><article class="legalP" id="kapittel-1-foreslåttparagraf-2-punkt-3-ledd-2">Skattedirektoratet kan gjøre skattelisten tilgjengelig på Internett i den perioden listen er lagt ut på ligningskontoret. Søk i denne listen kan bare gjennomføres når skattyters navn og poststed oppgis. Skattedirektoratet gir nærmere retningslinjer om hvordan slik publisering skal skje.</article><article class="legalP" id="kapittel-1-foreslåttparagraf-2-punkt-3-ledd-3">På anmodning skal opplysninger fra skattelisten om den enkelte skattyter gis skriftlig til ham selv, ektefelle, dødsbo, konkursbo eller domstol. Slike opplysninger kan også i rimelig utstrekning gis skriftlig til andre. Den som ønsker opplysninger, må oppgi skattyters navn og poststed. Skattedirektoratet kan gi nærmere retningslinjer om utlevering av slike opplysninger.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-2-punkt-4"><article class="legalP" id="kapittel-1-foreslåttparagraf-2-punkt-4-ledd-1">Departementet kan gi forskrifter til utfylling av bestemmelsene her.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/lov/2004-05-28-30/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringane under I tek til å gjelde straks.</article></section></main></body></html>