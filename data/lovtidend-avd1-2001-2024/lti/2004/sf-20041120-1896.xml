<!DOCTYPE html><html lang="no"><head><title>Tjenesteordning og kvalifikasjonskrav for kantorer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-11-20-1896</dd><dt class="dokid">DokumentID</dt><dd class="dokid">LTI/forskrift/2004-11-20-1896</dd><dt class="ministry">Departement</dt><dd class="ministry"><ul><li>Kultur- og kirkedepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 2 s 157</dd><dt class="dateInForce">I kraft fra</dt><dd class="dateInForce">2005-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-11-15-1458</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-06-07-31/§24</li><li>forskrift/1990-10-26-880</li><li>lov/1814-05-17/§16</li></ul></dd><dt class="dateOfPublication">Kunngjort</dt><dd class="dateOfPublication">2005-02-08</dd><dt class="journalNumber">Journalnummer</dt><dd class="journalNumber">2005-0086</dd><dt class="titleShort">Korttittel</dt><dd class="titleShort">Tjenesteordning for kantorer</dd><dt class="title">Tittel</dt><dd class="title">Tjenesteordning og kvalifikasjonskrav for kantorer.</dd><dt class="miscInformation">Annet om dokumentet</dt><dd class="miscInformation">Fastsatt av Kirkemøtet 20. november 2004 med hjemmel i lov 7. juni 1996 nr. 31 om Den norske kirke § 24 tredje ledd bokstav c og vedtak 26. oktober 1990 nr. 880 om fastsettelse av felles veiledninger til alterboken, jf. Kongeriget Norges Grundlov 17. mai 1814 § 16.</dd><dt class="refid">RefID</dt><dd class="refid">forskrift/2004-11-20-1896</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Tjenesteordning og kvalifikasjonskrav for kantorer.<ul class="tocSubUl"><li>I<ul class="tocSubUl"><li>§ 1. Hvem tjenesteordningen gjelder for</li><li>§ 2. Tjenestens formål</li><li>§ 3. Tjenestens rammer</li><li>§ 4. Kvalifikasjonskrav</li><li>§ 5. Tilsettingsvilkår</li><li>§ 6. Vigsling, innsettelse og tilsyn</li><li>§ 7. Gudstjenestelige funksjoner</li><li>§ 8. Taushetsplikt</li><li>§ 9. Mindre endringer</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-11-20-1896" id="dokument"><h1>Tjenesteordning og kvalifikasjonskrav for kantorer.</h1><section class="section" data-name="kapI" id="kapittel-1" data-lovdata-URL="LTI/forskrift/2004-11-20-1896/KAPITTEL_1"><h2 data-text-align="center">I</h2><article class="legalArticle" data-lovdata-URL="LTI/forskrift/2004-11-20-1896/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Hvem tjenesteordningen gjelder for</span></h3><article class="legalP" id="kapittel-1-paragraf-1-ledd-1">Denne tjenesteordning gjelder for personer som er tilsatt som kantor i Den norske kirke.</article></article><article class="legalArticle" data-lovdata-URL="LTI/forskrift/2004-11-20-1896/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Tjenestens formål</span></h3><article class="legalP" id="kapittel-1-paragraf-2-ledd-1">Kirkemusikktjenesten har som formål å gi menigheten et musikalsk uttrykk i gudstjeneste og øvrig menighetsliv. Kantoren leder menighetens kirkemusikalske virksomhet, og skal være med å forvalte og gjøre levende tradisjonelle og nye kirkemusikalske verdier, og bidra til bredde og kvalitet i det kirkemusikalske og kulturelle arbeidet i menigheten. Kantoren har medansvar for å rekruttere, utruste og veilede frivillige medarbeidere.</article></article><article class="legalArticle" data-lovdata-URL="LTI/forskrift/2004-11-20-1896/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Tjenestens rammer</span></h3><article class="legalP" id="kapittel-1-paragraf-3-ledd-1">Kantoren er forpliktet på de planer og prioriteringer menighetsrådet fastsetter i samråd med kirkelig fellesråd, innenfor de planer og programmer som er fastsatt for kirkemusikktjenesten i Den norske kirke.</article><article class="legalP" id="kapittel-1-paragraf-3-ledd-2">Tjenesten utføres i samarbeid med ansatte og frivillige i menigheten.</article><article class="legalP" id="kapittel-1-paragraf-3-ledd-3">Kantoren gjør tjeneste ved forordnede gudstjenester, andre gudstjenester fastsatt i menighetens gudstjenesteprogram og ved kirkelige handlinger som forrettes i kirken eller i gravkapell etter Den norske kirkes ordninger.</article><article class="legalP" id="kapittel-1-paragraf-3-ledd-4">Arbeidsgiver fastlegger hvilke andre tjenesteoppgaver som tilligger stillingen innenfor rammen av gjeldende planer. Ved endring av stillingsbeskrivelse, skal vedkommende kantor, menighetsråd og sokneprest gis anledning til å uttale seg.</article><article class="legalP" id="kapittel-1-paragraf-3-ledd-5">Innenfor disse rammer har kantoren et selvstendig ansvar for den faglige utførelsen av de oppgaver som er tillagt stillingen.</article><article class="legalP" id="kapittel-1-paragraf-3-ledd-6">Kantoren har ansvar for egen faglig oppdatering og personlig fornyelse.</article><article class="legalP" id="kapittel-1-paragraf-3-ledd-7">Kantoren skal utføre sin tjeneste i samsvar med Den norske kirkes ordninger.</article></article><article class="legalArticle" data-lovdata-URL="LTI/forskrift/2004-11-20-1896/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Kvalifikasjonskrav</span></h3><article class="legalP" id="kapittel-1-paragraf-4-ledd-1">Som kantor kan tilsettes person som har:<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-4-ledd-1-punkt-1"><article class="legalP" id="kapittel-1-paragraf-4-ledd-1-punkt-1-ledd-1">4 års kirkemusikkutdanning med 240 studiepoeng<br />eller:</article></article></li><li data-li-identifier="2." data-name="2."><article class="listArticle" id="kapittel-1-paragraf-4-ledd-1-punkt-2"><article class="legalP" id="kapittel-1-paragraf-4-ledd-1-punkt-2-ledd-1">3 års grunnutdanning i kirkemusikk samt tillegg i musikk, kristendomskunnskap, kirkefag, pedagogikk eller diakoni tilsvarende 60 studiepoeng.</article></article></li></ul></article><article class="legalP" id="kapittel-1-paragraf-4-ledd-2">Kirkerådet kan godkjenne at personer med annen faglig jevngod og relevant utdanning/praksis godkjennes som kantor.</article><article class="legalP" id="kapittel-1-paragraf-4-ledd-3">Dersom det ikke melder seg søkere som oppfyller kvalifikasjonskravene til kantor, kan arbeidsgiver tilsette organist.</article></article><article class="legalArticle" data-lovdata-URL="LTI/forskrift/2004-11-20-1896/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Tilsettingsvilkår</span></h3><article class="legalP" id="kapittel-1-paragraf-5-ledd-1">Tilsetting skjer med forbehold om vigsling og at biskopen gir tjenestebrev.</article></article><article class="legalArticle" data-lovdata-URL="LTI/forskrift/2004-11-20-1896/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Vigsling, innsettelse og tilsyn</span></h3><article class="legalP" id="kapittel-1-paragraf-6-ledd-1">Kantoren vigsles til tjeneste og innsettes etter forordnet liturgi. Formaningen og løftet i vigslingsliturgien er bestemmende for kantorens tjeneste og livsførsel.</article><article class="legalP" id="kapittel-1-paragraf-6-ledd-2">Kantoren står under tilsyn av biskopen.</article></article><article class="legalArticle" data-lovdata-URL="LTI/forskrift/2004-11-20-1896/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Gudstjenestelige funksjoner</span></h3><article class="legalP" id="kapittel-1-paragraf-7-ledd-1">Kirkemøtet kan gi retningslinjer for kantorens gudstjenestelige funksjoner.</article><article class="legalP" id="kapittel-1-paragraf-7-ledd-2">Ved utførelse av gudstjenestelige og liturgiske funksjoner står kantoren under ledelse av forrettende prest. Ved uenighet om utførelsen av disse funksjoner, drøftes saken mellom partenes arbeidsgivere. Dersom det ikke oppnås enighet, avgjøres saken av biskopen.</article></article><article class="legalArticle" data-lovdata-URL="LTI/forskrift/2004-11-20-1896/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Taushetsplikt</span></h3><article class="legalP" id="kapittel-1-paragraf-8-ledd-1">Kantoren har taushetsplikt etter gjeldende regler.</article></article><article class="legalArticle" data-lovdata-URL="LTI/forskrift/2004-11-20-1896/§9" data-name="§9" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Mindre endringer</span></h3><article class="legalP" id="kapittel-1-paragraf-9-ledd-1">Kirkemøtet gir Kirkerådet myndighet til å foreta mindre endringer i disse bestemmelsene.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-11-20-1896/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Reglene trer i kraft fra 1. januar 2005.</article><article class="legalP" id="kapittel-2-ledd-2">Samtidig oppheves vedtak 15. november 1996 nr. 1458 om kvalifikasjonskrav og tjenesteordning for kantorer.</article></section></main></body></html>