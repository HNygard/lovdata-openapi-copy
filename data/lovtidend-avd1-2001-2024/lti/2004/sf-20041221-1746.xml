<!DOCTYPE html><html lang="no"><head><title>Forskrift om tilskudd til industrielt bearbeidede jordbruksvarer ved eksport og leveranser til spesialmarkeder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-12-21-1746</dd><dt class="dokid">DokumentID</dt><dd class="dokid">LTI/forskrift/2004-12-21-1746</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 16 s 2475</dd><dt class="dateInForce">I kraft fra</dt><dd class="dateInForce">2005-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-06-30-703</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2004-12-28</dd><dt class="journalNumber">Journalnummer</dt><dd class="journalNumber">2004-1520</dd><dt class="titleShort">Korttittel</dt><dd class="titleShort">Forskrift om eksporttilskudd til jordbruksvarer</dd><dt class="title">Tittel</dt><dd class="title">Forskrift om tilskudd til industrielt bearbeidede jordbruksvarer ved eksport og leveranser til spesialmarkeder.</dd><dt class="miscInformation">Annet om dokumentet</dt><dd class="miscInformation">Fastsatt av Landbruks- og matdepartementet 21. desember 2004 med hjemmel i lov 12. mai 1995 nr. 23 om jord (jordlova) § 18.</dd><dt class="refid">RefID</dt><dd class="refid">forskrift/2004-12-21-1746</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til industrielt bearbeidede jordbruksvarer ved eksport og leveranser til spesialmarkeder.<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Generelle vilkår</li><li>§ 5. Resept</li><li>§ 6. Søknad</li><li>§ 7. Fastsettelse av tilskuddssatser</li><li>§ 8. Opplysningsplikt</li><li>§ 9. Kontroll</li><li>§ 10. Retting</li><li>§ 11. Tilbakeholdelse</li><li>§ 12. Avkorting</li><li>§ 13. Utestenging</li><li>§ 14. Morarente</li><li>§ 15. Dispensasjon</li><li>§ 16. Klage</li><li>§ 17. Ikrafttredelse</li><li>Vedlegg 1.</li><li>Vedlegg 2. Ferdigvarer som omfattes av ordningen med eksportrestitusjon (XR)</li></ul></li></ul></dd></dl></header><main class="documentBody" data-lovdata-URL="LTI/forskrift/2004-12-21-1746" id="dokument"><h1>Forskrift om tilskudd til industrielt bearbeidede jordbruksvarer ved eksport og leveranser til spesialmarkeder.</h1><article class="legalArticle" data-lovdata-URL="LTI/forskrift/2004-12-21-1746/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med tilskuddsordningen er å bidra til at norsk næringsmiddelindustri kan levere industrielt bearbeidede jordbruksprodukter til eksport og spesialmarkeder basert på bruk av norske jordbruksråvarer som er bearbeidet i Norge.</article></article><article class="legalArticle" data-lovdata-URL="LTI/forskrift/2004-12-21-1746/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder tilskudd til virksomheter som selger industrielt bearbeidede jordbruksvarer med innhold av norske jordbruksråvarer som omfattes av vedlegg 1 til denne forskriften, til eksport- eller spesialmarkeder.</article></article><article class="legalArticle" data-lovdata-URL="LTI/forskrift/2004-12-21-1746/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I denne forskriften menes med:<ul class="defaultList"><li data-li-identifier="1." data-name="1."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1"><i>Representantråvare:</i> En angitt råvare som brukes som grunnlag for satsfastsetting på flere jordbruksråvarer innenfor samme kategori.</article></article></li><li data-li-identifier="2." data-name="2."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1"><i>Spesialmarked:</i> Svalbard, Jan Mayen, oljeinnretninger på norsk sokkel, internasjonal transitthall på flyplasser, NATO-representasjoner, NATO-styrker på øvelse i Norge, ambassader/utenlandske representasjoner samt proviantering av skip i utenriksfart, unntatt norske fartøy registrert som fiskebåt og Sjøforsvarets fartøyer.</article></article></li><li data-li-identifier="3." data-name="3."><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1"><i>Markedspris i Norge:</i> Den pris som oppnås ved salg av en jordbruksråvare til industriell bearbeiding i Norge.</article></article></li><li data-li-identifier="4." data-name="4."><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1"><i>Verdensmarkedspris:</i> Cif-importpris Norge dersom denne kan betraktes som representativ. Dersom cif-importpris ikke foreligger, eller den ikke kan anses som representativ, skal det anvendes andre referanser, for eksempel innhentede representative tilbud.</article></article></li><li data-li-identifier="5." data-name="5."><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1"><i>Importlandets markedspris:</i> Den pris som oppnås ved salg av en jordbruksråvare til industriell bearbeiding i det land varen eksporteres til.</article></article></li></ul></article></article><article class="legalArticle" data-lovdata-URL="LTI/forskrift/2004-12-21-1746/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Generelle vilkår</span></h2><article class="legalP" id="paragraf-4-ledd-1">Tilskudd gis på grunnlag av innhold av tilskuddsberettigede norskproduserte jordbruksråvarer i produksjon av ferdigvarer i henhold til vedlegg 2 til denne forskriften, og etter de satser som gjelder på utførselstidspunktet.</article><article class="legalP" id="paragraf-4-ledd-2">Ferdigvarene skal være egnet til menneskeføde.</article><article class="legalP" id="paragraf-4-ledd-3">Ved salg til eksportmarkeder skal varen settes i fri omsetning i mottakerlandet for at varen skal være tilskuddsberettiget.</article></article><article class="legalArticle" data-lovdata-URL="LTI/forskrift/2004-12-21-1746/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Resept</span></h2><article class="legalP" id="paragraf-5-ledd-1">Før det kan søkes om tilskudd etter denne forskriften, skal virksomhetens resepter på ferdigvarer være godkjent av Statens landbruksforvaltning. Reseptene skal angi forbruk av jordbruksråvarer i ferdigvaren og svinn skal spesifiseres. Statens landbruksforvaltning kan kreve at det uten vederlag fremlegges vareprøver i forbindelse med slik godkjenning.</article><article class="legalP" id="paragraf-5-ledd-2">Statens landbruksforvaltning kan fastsette maksimumsgrenser for tilskuddsberettiget innhold av jordbruksråvarer i reseptene og svinn. Dersom Statens landbruksforvaltning finner det hensiktsmessig, kan det anvendes standardresepter som grunnlag for tilskuddsberegningen.</article></article><article class="legalArticle" data-lovdata-URL="LTI/forskrift/2004-12-21-1746/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Søknad</span></h2><article class="legalP" id="paragraf-6-ledd-1">For å oppnå rett til tilskudd etter denne forskriften, må virksomheten sende søknad med dokumentasjon til Statens landbruksforvaltning innen utgangen av kalendermåneden etter den måned som ferdigvaren ble eksportert eller levert til spesialmarkedet.</article><article class="legalP" id="paragraf-6-ledd-2">Det kan etter begrunnet søknad innrømmes forlenget søknadsfrist. Slik søknad skal være sendt Statens landbruksforvaltning innen utløpet av den ordinære søknadsfristen etter første ledd.</article><article class="legalP" id="paragraf-6-ledd-3">Statens landbruksforvaltning kan fastsette krav til søknadens innhold og form.</article><article class="legalP" id="paragraf-6-ledd-4">For sent innkommet søknad avslås.</article></article><article class="legalArticle" data-lovdata-URL="LTI/forskrift/2004-12-21-1746/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Fastsettelse av tilskuddssatser</span></h2><article class="legalP" id="paragraf-7-ledd-1">Statens landbruksforvaltning fastsetter tilskuddssatser med utgangspunkt i differansen mellom verdensmarkedspris og markedspris i Norge for den enkelte jordbruksråvare eller representantråvare, men slik at det kan tas hensyn til virkningen av prisforskjellene mellom verdensmarkedspris, importlandets markedspris og markedspris i Norge. Med mindre særlige forhold tilsier det, legges priser fra foregående kvartal til grunn for satsfastsettelsen.</article><article class="legalP" id="paragraf-7-ledd-2">Statens landbruksforvaltning avgjør hvilke råvarer som omfattes av den enkelte representantråvare.</article></article><article class="legalArticle" data-lovdata-URL="LTI/forskrift/2004-12-21-1746/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Opplysningsplikt</span></h2><article class="legalP" id="paragraf-8-ledd-1">Statens landbruksforvaltning kan kreve de opplysninger som er nødvendige for å behandle søknader, og for å kunne forvalte ordningen på en tilfredsstillende måte. I den forbindelse kan Statens landbruksforvaltning kreve at opplysningene bekreftes av revisor. Likeledes kan det kreves at revisor godkjenner virksomhetens økonomisystemer.</article><article class="legalP" id="paragraf-8-ledd-2">Statens landbruksforvaltning kan kreve prognoser over forventet eksport eller leveranse til spesialmarked. Prognosene skal være basert på de til enhver tid mest oppdaterte data som virksomheten er i besittelse av.</article></article><article class="legalArticle" data-lovdata-URL="LTI/forskrift/2004-12-21-1746/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Kontroll</span></h2><article class="legalP" id="paragraf-9-ledd-1">Statens landbruksforvaltning kan utføre fysisk kontroll av varer. Statens landbruksforvaltning kan også utføre stedlig kontroll av forretningspapirer og annet som kan ha betydning for beregning og utbetaling av tilskudd hos virksomheter som har mottatt eller søkt om tilskudd etter denne forskriften. Virksomheten plikter å yte bistand ved slik kontroll.</article><article class="legalP" id="paragraf-9-ledd-2">Kontroll kan skje i samarbeid med andre offentlige myndigheter.</article></article><article class="legalArticle" data-lovdata-URL="LTI/forskrift/2004-12-21-1746/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Retting</span></h2><article class="legalP" id="paragraf-10-ledd-1">Statens landbruksforvaltning kan rette feil i utbetalt tilskudd, enten ved etterbetaling eller ved krav om tilbakebetaling fra virksomheten. Etterbetaling til virksomheten foretas likevel bare dersom tilskuddsmottakeren godtgjør at vedkommende var i aktsom god tro med hensyn til feilutbetalingens årsak.</article><article class="legalP" id="paragraf-10-ledd-2">Krav som følger av denne forskriften kan motregnes i senere tilskuddsutbetalinger til virksomheten.</article></article><article class="legalArticle" data-lovdata-URL="LTI/forskrift/2004-12-21-1746/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Tilbakeholdelse</span></h2><article class="legalP" id="paragraf-11-ledd-1">Dersom virksomheten handler eller har handlet i strid med denne forskriften, eller i medhold av forskriften, kan hele eller deler av tilskuddet holdes tilbake inntil forholdet er rettet.</article></article><article class="legalArticle" data-lovdata-URL="LTI/forskrift/2004-12-21-1746/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Avkorting</span></h2><article class="legalP" id="paragraf-12-ledd-1">Dersom virksomheten uaktsomt eller forsettlig overtrer bestemmelser i denne forskriften, eller i medhold av forskriften, kan hele eller deler av tilskudd som tilfaller virksomheten avkortes.</article><article class="legalP" id="paragraf-12-ledd-2">Som overtredelse etter første ledd regnes også at virksomheten i søknad om tilskudd eller på annen måte har gitt feil eller ufullstendige opplysninger.</article><article class="legalP" id="paragraf-12-ledd-3">Ved fastsettelse av avkortingsbeløpet skal det bl.a. tas hensyn til graden av skyld utvist av virksomheten, overtredelsens varighet og størrelsen på det urettmessige beløp virksomheten har eller kunne ha mottatt som følge av overtredelsen.</article></article><article class="legalArticle" data-lovdata-URL="LTI/forskrift/2004-12-21-1746/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Utestenging</span></h2><article class="legalP" id="paragraf-13-ledd-1">Dersom virksomheten grovt uaktsomt eller forsettlig overtrer bestemmelsene i denne forskriften, eller vilkår satt i medhold av denne, kan virksomheten utestenges fra ordningen i inntil tre år regnet fra vedtakstidspunktet.</article></article><article class="legalArticle" data-lovdata-URL="LTI/forskrift/2004-12-21-1746/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Morarente</span></h2><article class="legalP" id="paragraf-14-ledd-1">Til differansen mellom beløp som virksomheten har mottatt og redusert tilskudd som følge av vedtak om tilbakebetaling etter § 10 første ledd eller avkorting etter § 12, kan det legges til rente tilsvarende gjeldende morarente. Dersom mottakeren ikke var i aktsom god tro om utbetalingen, kan slik rente kreves fra utbetalingstidspunktet for det urettmessige tilskuddet.</article></article><article class="legalArticle" data-lovdata-URL="LTI/forskrift/2004-12-21-1746/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Dispensasjon</span></h2><article class="legalP" id="paragraf-15-ledd-1">Statens landbruksforvaltning kan i særlige tilfeller dispensere fra denne forskriften.</article></article><article class="legalArticle" data-lovdata-URL="LTI/forskrift/2004-12-21-1746/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Klage</span></h2><article class="legalP" id="paragraf-16-ledd-1">Enkeltvedtak fattet i medhold av denne forskriften kan påklages til Landbruks- og matdepartementet etter lov 10. februar 1967 om behandlingsmåten i forvaltningssaker (forvaltningsloven) kapittel VI.</article></article><article class="legalArticle" data-lovdata-URL="LTI/forskrift/2004-12-21-1746/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Ikrafttredelse</span></h2><article class="legalP" id="paragraf-17-ledd-1">Denne forskrift trer i kraft 1. januar 2005. Fra samme tid oppheves forskrift 30. juni 2000 nr. 703 om tilskudd til industrielt bearbeidede jordbruksvarer ved eksport og leveranser til spesialmarkeder.</article></article><section class="section" data-name="vedlegg1" id="kapittel-1" data-lovdata-URL="LTI/forskrift/2004-12-21-1746/KAPITTEL_1"><h2>Vedlegg 1.</h2><article class="legalP" id="kapittel-1-ledd-1">Det kan utbetales tilskudd i form av prisnedskrivning for følgende jordbruksråvarer:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Melk</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">Egg</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">Potet</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-4"><article class="legalP" id="kapittel-1-ledd-1-punkt-4-ledd-1">Korn</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-5"><article class="legalP" id="kapittel-1-ledd-1-punkt-5-ledd-1">Stivelse</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-6"><article class="legalP" id="kapittel-1-ledd-1-punkt-6-ledd-1">Kjøtt</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-7"><article class="legalP" id="kapittel-1-ledd-1-punkt-7-ledd-1">Frukt</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-8"><article class="legalP" id="kapittel-1-ledd-1-punkt-8-ledd-1">Bær</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-9"><article class="legalP" id="kapittel-1-ledd-1-punkt-9-ledd-1">Vegetabilske oljer og fettstoffer.</article></article></li></ul></article><article class="legalP" id="kapittel-1-ledd-2">Det kan også utbetales tilskudd for avledede produkt av disse jordbruksråvarene.</article></section><section class="section" data-name="vedlegg2" id="kapittel-2" data-lovdata-URL="LTI/forskrift/2004-12-21-1746/KAPITTEL_2"><h2>Vedlegg 2. Ferdigvarer som omfattes av ordningen med eksportrestitusjon (XR)</h2><article class="defaultP"><table><tbody><tr><td data-text-align="left" data-vertical-align="top">Kapittel 16<sup class="footnotereference" data-footnotereferencevalue="*" data-unique-footnote-counter="1">*</sup></td><td data-text-align="left" data-vertical-align="top">Det kan søkes om tilskudd for majones og remulade som inngår i ferdigvarer som klassifiseres under kapittel 16</td></tr><tr><td data-text-align="left" data-vertical-align="top">17.04.1000</td><td data-text-align="left" data-vertical-align="top">Tyggegummi, også overtrukket med sukker</td></tr><tr><td data-text-align="left" data-vertical-align="top">17 04 9010</td><td data-text-align="left" data-vertical-align="top">Marsipanmasse</td></tr><tr><td data-text-align="left" data-vertical-align="top">17.04.9091</td><td data-text-align="left" data-vertical-align="top">Karameller</td></tr><tr><td data-text-align="left" data-vertical-align="top">17.04.9092</td><td data-text-align="left" data-vertical-align="top">Pastiller, sukkertøy og drops</td></tr><tr><td data-text-align="left" data-vertical-align="top">17.04.9099</td><td data-text-align="left" data-vertical-align="top">Sukkervarer uten innhold av kakao, ellers</td></tr><tr><td data-text-align="left" data-vertical-align="top">18.06.3100</td><td data-text-align="left" data-vertical-align="top">Sjokolade i blokker, plater eller stenger, med fyll</td></tr><tr><td data-text-align="left" data-vertical-align="top">18.06.3200</td><td data-text-align="left" data-vertical-align="top">Sjokolade i blokker, plater eller stenger, uten fyll</td></tr><tr><td data-text-align="left" data-vertical-align="top">18.06.9010</td><td data-text-align="left" data-vertical-align="top">Annen sjokolade, herunder sukkervarer med innhold av kakao</td></tr><tr><td data-text-align="left" data-vertical-align="top">18.06.9090</td><td data-text-align="left" data-vertical-align="top">Andre næringsmidler med innhold av kakao</td></tr><tr><td data-text-align="left" data-vertical-align="top">19.01.1010</td><td data-text-align="left" data-vertical-align="top">Næringsmidler bestemt for barn, i pakninger for detaljsalg av varer som hører under pos. 04.01 – 04.04</td></tr><tr><td data-text-align="left" data-vertical-align="top">19.01.1090</td><td data-text-align="left" data-vertical-align="top">Næringsmidler bestemt for barn, i pakninger for detaljsalg, ellers</td></tr><tr><td data-text-align="left" data-vertical-align="top">19.01.2010</td><td data-text-align="left" data-vertical-align="top">Kakemiks i beholdere med netto innhold inntil 2 kg</td></tr><tr><td data-text-align="left" data-vertical-align="top">19.01.2091</td><td data-text-align="left" data-vertical-align="top">Kakemiks i beholdere med netto innhold 2 kg eller derover</td></tr><tr><td data-text-align="left" data-vertical-align="top">19.01.2092</td><td data-text-align="left" data-vertical-align="top">Deiger til bakverk</td></tr><tr><td data-text-align="left" data-vertical-align="top">19.01.2097</td><td data-text-align="left" data-vertical-align="top">Tilformede deiger som inneholder ost og/eller høyst 20% pølse, kjøtt, flesk, slakteavfall eller blandinger av disse</td></tr><tr><td data-text-align="left" data-vertical-align="top">19.01.2098</td><td data-text-align="left" data-vertical-align="top">Blandinger og deiger til fremstilling av bakverk som hører under posisjon 19.05, andre</td></tr><tr><td data-text-align="left" data-vertical-align="top">19.01.9099</td><td data-text-align="left" data-vertical-align="top">Ellers, andre</td></tr><tr><td data-text-align="left" data-vertical-align="top">19.01.9099<sup class="footnotereference" data-footnotereferencevalue="*" data-unique-footnote-counter="1">*</sup></td><td data-text-align="left" data-vertical-align="top">Bakerimiks</td></tr><tr><td data-text-align="left" data-vertical-align="top">19.02.1100</td><td data-text-align="left" data-vertical-align="top">Ukokt pasta, med innhold av egg</td></tr><tr><td data-text-align="left" data-vertical-align="top">19.02.1900</td><td data-text-align="left" data-vertical-align="top">Ukokt pasta, ellers</td></tr><tr><td data-text-align="left" data-vertical-align="top">19.02.2091</td><td data-text-align="left" data-vertical-align="top">Fylt pasta, også kokt eller tilberedt på annen måte: fylt med mindre enn 20 vektprosent kjøtt, kokt</td></tr><tr><td data-text-align="left" data-vertical-align="top">19.02.2099</td><td data-text-align="left" data-vertical-align="top">Fylt pasta, også kokt eller tilberedt på annen måte, ellers</td></tr><tr><td data-text-align="left" data-vertical-align="top">19.02.3001</td><td data-text-align="left" data-vertical-align="top">Annen pasta, kokt</td></tr><tr><td data-text-align="left" data-vertical-align="top">19.02.3009</td><td data-text-align="left" data-vertical-align="top">Annen pasta, ellers</td></tr><tr><td data-text-align="left" data-vertical-align="top">19.04.1099</td><td data-text-align="left" data-vertical-align="top">Næringsmidler tilberedt ved oppusting eller steking av korn, andre</td></tr><tr><td data-text-align="left" data-vertical-align="top">19.04.3000</td><td data-text-align="left" data-vertical-align="top">Bulgurhvete</td></tr><tr><td data-text-align="left" data-vertical-align="top">19.04.9090</td><td data-text-align="left" data-vertical-align="top">Korn, unntatt mais, i form av gryn, forkokt eller tilberedt på annen måte, annet</td></tr><tr><td data-text-align="left" data-vertical-align="top">19.05.1000</td><td data-text-align="left" data-vertical-align="top">Knekkebrød</td></tr><tr><td data-text-align="left" data-vertical-align="top">19.05.2000</td><td data-text-align="left" data-vertical-align="top">Honningkake («gingerbread») og liknende</td></tr><tr><td data-text-align="left" data-vertical-align="top">19.05.3100</td><td data-text-align="left" data-vertical-align="top">Søte kjeks og småkaker</td></tr><tr><td data-text-align="left" data-vertical-align="top">19.05.3200</td><td data-text-align="left" data-vertical-align="top">Vafler og vaffelkjeks</td></tr><tr><td data-text-align="left" data-vertical-align="top">19.05.4000</td><td data-text-align="left" data-vertical-align="top">Kavringer, ristet brød og lignende ristede produkter</td></tr><tr><td data-text-align="left" data-vertical-align="top">19.05.9010</td><td data-text-align="left" data-vertical-align="top">Pizza (herunder porsjonspizza o.l.) med innhold av pølse, kjøtt eller slakteavfall</td></tr><tr><td data-text-align="left" data-vertical-align="top">19.05.9021</td><td data-text-align="left" data-vertical-align="top">Pizza (herunder porsjonspizza o.l.) ikke inneholdende pølse, kjøtt eller slakteavfall</td></tr><tr><td data-text-align="left" data-vertical-align="top">19.05.9022</td><td data-text-align="left" data-vertical-align="top">Pizzabunner</td></tr><tr><td data-text-align="left" data-vertical-align="top">19.05.9031</td><td data-text-align="left" data-vertical-align="top">Andre kaker</td></tr><tr><td data-text-align="left" data-vertical-align="top">19.05.9032</td><td data-text-align="left" data-vertical-align="top">Flatbrød</td></tr><tr><td data-text-align="left" data-vertical-align="top">19.05.9033</td><td data-text-align="left" data-vertical-align="top">Wienerbrød (herunder wienerbrødstang o.l.)</td></tr><tr><td data-text-align="left" data-vertical-align="top">19.05.9034</td><td data-text-align="left" data-vertical-align="top">Kjeks, herunder saltkringler og saltstenger</td></tr><tr><td data-text-align="left" data-vertical-align="top">19.05.9091</td><td data-text-align="left" data-vertical-align="top">Brød og brødvarer</td></tr><tr><td data-text-align="left" data-vertical-align="top">19.05.9092<sup class="footnotereference" data-footnotereferencevalue="*" data-unique-footnote-counter="1">*</sup></td><td data-text-align="left" data-vertical-align="top">Brød og brødvarer, unntatt påsmurte, samt paier o.l., fylt med innhold av høyst 20% pølse, kjøtt, flesk, slakteavfall</td></tr><tr><td data-text-align="left" data-vertical-align="top">19.05.9093</td><td data-text-align="left" data-vertical-align="top">Snacks, fremstilt av deig</td></tr><tr><td data-text-align="left" data-vertical-align="top">19.05.9098</td><td data-text-align="left" data-vertical-align="top">Annet, ellers</td></tr><tr><td data-text-align="left" data-vertical-align="top">Kapittel 20<sup class="footnotereference" data-footnotereferencevalue="*" data-unique-footnote-counter="1">*</sup></td><td data-text-align="left" data-vertical-align="top">Det kan søkes om tilskudd for majones og remulade som inngår i ferdigvarer som klassifiseres under kapittel 20.</td></tr><tr><td data-text-align="left" data-vertical-align="top">21.02.3000</td><td data-text-align="left" data-vertical-align="top">Tilberedt bakepulver</td></tr><tr><td data-text-align="left" data-vertical-align="top">21.03.2021</td><td data-text-align="left" data-vertical-align="top">Annen tomatsaus med kjøtt</td></tr><tr><td data-text-align="left" data-vertical-align="top">21.03.2029</td><td data-text-align="left" data-vertical-align="top">Annen tomatsaus ellers</td></tr><tr><td data-text-align="left" data-vertical-align="top">21.03.9010</td><td data-text-align="left" data-vertical-align="top">Majones og remulade</td></tr><tr><td data-text-align="left" data-vertical-align="top">21.03.9099</td><td data-text-align="left" data-vertical-align="top">Sauser og preparater, ellers, unntatt flytende mango chutney</td></tr><tr><td data-text-align="left" data-vertical-align="top">21.04.1011</td><td data-text-align="left" data-vertical-align="top">Kjøttsuppe (buljong) tørket, i lufttett lukket emballasje</td></tr><tr><td data-text-align="left" data-vertical-align="top">21.04.1019</td><td data-text-align="left" data-vertical-align="top">Kjøttsuppe (buljong) ellers, i lufttett lukket emballasje</td></tr><tr><td data-text-align="left" data-vertical-align="top">21.04.1020</td><td data-text-align="left" data-vertical-align="top">Grønnsaksuppe, også innkokt, uten innhold av kjøtt, i lufttett lukket emballasje</td></tr><tr><td data-text-align="left" data-vertical-align="top">21.04.1030</td><td data-text-align="left" data-vertical-align="top">Fiskesuppe (inneholdende minst 25 vektprosent fisk), i lufttett lukket emballasje</td></tr><tr><td data-text-align="left" data-vertical-align="top">21.04.1040</td><td data-text-align="left" data-vertical-align="top">Supper og buljonger, i lufttett lukket emballasje – annen</td></tr><tr><td data-text-align="left" data-vertical-align="top">21.04.1050</td><td data-text-align="left" data-vertical-align="top">Supper og buljonger samt preparater, ellers: med innhold av kjøtt, flesk eller ekstrakter derav</td></tr><tr><td data-text-align="left" data-vertical-align="top">21.04.1060</td><td data-text-align="left" data-vertical-align="top">Fiskesuppe (inneholdende minst 25 vektprosent fisk), ellers</td></tr><tr><td data-text-align="left" data-vertical-align="top">21.04.1090</td><td data-text-align="left" data-vertical-align="top">Supper og buljonger samt preparater, ellers, annen</td></tr><tr><td data-text-align="left" data-vertical-align="top">21.04.2001</td><td data-text-align="left" data-vertical-align="top">Homogeniserte næringsmidler bestemt for småbarn i pakninger for detaljsalg</td></tr><tr><td data-text-align="left" data-vertical-align="top">21.05.0010</td><td data-text-align="left" data-vertical-align="top">Spise-is med innhold av kakao</td></tr><tr><td data-text-align="left" data-vertical-align="top">21.05.0020</td><td data-text-align="left" data-vertical-align="top">Spise-is, ellers: med innhold av fett</td></tr><tr><td data-text-align="left" data-vertical-align="top">21.05.0090</td><td data-text-align="left" data-vertical-align="top">Spise-is, ellers: annen</td></tr><tr><td data-text-align="left" data-vertical-align="top">21.06.9090</td><td data-text-align="left" data-vertical-align="top">Tilberedte næringsmidler, andre.</td></tr></tbody></table></article><article class="legalP" id="kapittel-2-ledd-1">Det gjøres oppmerksom på at varebetegnelsene ikke er helt identiske med varebetegnelsene i tolltariffen.</article><footer class="footnotes"><article class="footnote" data-name="*" data-unique-footnote-counter="1"><span class="footnoteLabel">*</span> Tollvarenummeret omfatter også andre ferdigvarer som ikke omfattes av ordningen med eksportrestitusjon (XR).</article></footer></section></main></body></html>