<!DOCTYPE html><html lang="no"><head><title>Forskrift om regulering av fisket etter kolmule i 2005.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-12-20-1719</dd><dt class="dokid">DokumentID</dt><dd class="dokid">LTI/forskrift/2004-12-20-1719</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 15 s 2458</dd><dt class="dateInForce">I kraft fra</dt><dd class="dateInForce">2005-01-01 – 2005-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§6</li><li>lov/1999-03-26-15/§12</li><li>lov/1999-03-26-15/§20</li><li>lov/1999-03-26-15/§21</li><li>forskrift/2000-02-11-99</li></ul></dd><dt class="dateOfPublication">Kunngjort</dt><dd class="dateOfPublication">2004-12-23</dd><dt class="journalNumber">Journalnummer</dt><dd class="journalNumber">2004-1488</dd><dt class="titleShort">Korttittel</dt><dd class="titleShort">Forskrift om kolmulefisket, 2005</dd><dt class="title">Tittel</dt><dd class="title">Forskrift om regulering av fisket etter kolmule i 2005.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeri- og kystdepartementet 20. desember 2004 med hjemmel i lov 3. juni 1983 nr. 40 om saltvannsfiske m.v. § 4, § 5 og § 6 og lov 26. mars 1999 nr. 15 om retten til å delta i fiske og fangst (deltakerloven) § 12, § 20 og § 21, jf. delegeringsvedtak 11. februar 2000 nr. 99.</dd><dt class="refid">RefID</dt><dd class="refid">forskrift/2004-12-20-1719</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter kolmule i 2005.<ul class="tocSubUl"><li>§ 1. Forbud</li><li>§ 2. Unntak fra forbud</li><li>§ 3. Fiske i EU-sonen og færøysk fiskerisone</li><li>§ 4. Bemyndigelse</li><li>§ 5. Straff</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2004-12-20-1719" id="dokument"><h1>Forskrift om regulering av fisket etter kolmule i 2005.</h1><article class="legalArticle" data-lovdata-URL="LTI/forskrift/2004-12-20-1719/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forbud</span></h2><article class="legalP" id="paragraf-1-ledd-1">Det er forbudt for norske fartøy å fiske og lande kolmule.</article></article><article class="legalArticle" data-lovdata-URL="LTI/forskrift/2004-12-20-1719/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Unntak fra forbud</span></h2><article class="legalP" id="paragraf-2-ledd-1">Uten hinder av § 1 kan norske fartøy med ringnottillatelse, kolmuletråltillatelse eller industritråltillatelse, fra 1. januar fiske kolmule i internasjonalt farvann, Norges indre farvann, sjøterritorium, økonomiske sone, fiskerisonen ved Jan Mayen, og fiskevernsonen ved Svalbard.</article><article class="legalP" id="paragraf-2-ledd-2">Uten hinder av § 1 kan norske fartøy med nordsjøtråltillatelse, fra 1. januar fiske kolmule i Norges indre farvann, sjøterritorium og økonomiske sone sør for 64° N.</article></article><article class="legalArticle" data-lovdata-URL="LTI/forskrift/2004-12-20-1719/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fiske i EU-sonen og færøysk fiskerisone</span></h2><article class="legalP" id="paragraf-3-ledd-1">I EU-sonen i ICES statistikkområdene IIa, IVa, VIa nord for 56° 30' N, VIb og VII vest av 12° V kan fartøy med kolmuletråltillatelse fiske inntil 120.000 tonn kolmule. Av dette kvantum kan 40.000 tonn fiskes i EU-sonen i ICES statistikkområde IVa.</article><article class="legalP" id="paragraf-3-ledd-2">I færøysk fiskerisone kan fartøy med kolmuletråltillatelse fiske 36.200 tonn kolmule.</article><article class="legalP" id="paragraf-3-ledd-3">Fiskeridirektoratet kan fastsette fartøykvoter for fartøy som deltar i fisket etter første og andre ledd.</article></article><article class="legalArticle" data-lovdata-URL="LTI/forskrift/2004-12-20-1719/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Bemyndigelse</span></h2><article class="legalP" id="paragraf-4-ledd-1">Fiskeridirektoratet kan endre denne forskrift og fastsette nærmere bestemmelser som er nødvendige for å oppnå en rasjonell og hensiktsmessig utøvelse eller gjennomføring av fisket.</article><article class="legalP" id="paragraf-4-ledd-2">Fiskeridirektoratet kan stoppe fisket når totalkvotene er beregnet oppfisket, selv om det enkelte fartøy ikke har fisket sin maksimalkvote.</article></article><article class="legalArticle" data-lovdata-URL="LTI/forskrift/2004-12-20-1719/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Straff</span></h2><article class="legalP" id="paragraf-5-ledd-1">Den som forsettlig eller uaktsomt overtrer bestemmelser gitt i eller i medhold av denne forskrift straffes i henhold til lov 3. juni 1983 nr. 40 om saltvannsfiske m.v. § 53, og lov 26. mars 1999 nr. 15 om retten til å delta i fiske og fangst § 29. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2004-12-20-1719/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskrift trer i kraft 1. januar 2005 og gjelder til og med 31. desember 2005.</article></article></main></body></html>