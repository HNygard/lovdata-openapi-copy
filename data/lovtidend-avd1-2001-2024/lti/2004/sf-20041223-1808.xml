<!DOCTYPE html><html lang="no"><head><title>Forskrift om endring i forskrift om avgifter og gebyr i matforvaltningen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-12-23-1808</dd><dt class="dokid">DokumentID</dt><dd class="dokid">LTI/forskrift/2004-12-23-1808</dd><dt class="ministry">Departement</dt><dd class="ministry"><ul><li>Fiskeridepartementet</li><li>Helse- og omsorgsdepartementet</li><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 17 s 2579</dd><dt class="dateInForce">I kraft fra</dt><dd class="dateInForce">2005-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-01-28-221</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§21</li><li>forskrift/2003-12-19-1790</li><li>lov/1974-12-20-73/§30a</li><li>forskrift/2004-01-23-189</li><li>lov/2001-06-15-75/§37a</li><li>forskrift/2004-01-23-190</li><li>lov/1992-12-04-130/§6a</li><li>forskrift/2004-01-23-191</li></ul></dd><dt class="dateOfPublication">Kunngjort</dt><dd class="dateOfPublication">2005-01-05</dd><dt class="journalNumber">Journalnummer</dt><dd class="journalNumber">2004-1578</dd><dt class="titleShort">Korttittel</dt><dd class="titleShort">Endr. i forskrift om matforvaltningsgebyrer</dd><dt class="title">Tittel</dt><dd class="title">Forskrift om endring i forskrift om avgifter og gebyr i matforvaltningen.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeri- og kystdepartementet, Helse- og omsorgsdepartementet og Landbruks- og matdepartementet 21. desember 2004 med hjemmel i lov 19. desember 2003 nr. 124 om matproduksjon og mattrygghet mv. (matloven) § 21, jf. delegeringsvedtak 19. desember 2003 nr. 1790, lov 20. desember 1974 nr. 73 om dyrevern § 30a, jf. delegeringsvedtak 23. januar 2004 nr. 189, lov 15. juni 2001 nr. 75 om veterinærer og annet dyrehelsepersonell § 37a, jf. delegeringsvedtak 23. januar 2004 nr. 190, lov 4. desember 1992 nr. 130 om husdyravl § 6a, jf. delegeringsvedtak 23. januar 2004 nr. 191 og Stortingets budsjettvedtak. Jf. EØS-avtalen vedlegg I kap. I (direktiv 85/73/EØF og direktiv 96/43/EF).</dd><dt class="refid">RefID</dt><dd class="refid">forskrift/2004-12-23-1808</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om avgifter og gebyr i matforvaltningen.<ul class="tocSubUl"><li>I<ul class="tocSubUl"><li>§ 5. Avgift for norskproduserte landbaserte næringsmidler</li><li>§ 6. Landingsavgift fisk</li><li>§ 7. Produksjonsavgift fisk</li><li>§ 8. Avgift på import</li><li>§ 9. Innbetaling av avgift</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-12-23-1808" id="dokument"><h1>Forskrift om endring i forskrift om avgifter og gebyr i matforvaltningen.</h1><section class="section" data-name="kapI" id="kapittel-1" data-lovdata-URL="LTI/forskrift/2004-12-23-1808/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 28. januar 2004 nr. 221 om avgifter og gebyr i matforvaltningen gjøres følgende endringer:</article> <article class="defaultP" margin-top="true">§ 3 skal lyde:</article><article class="legalP" id="kapittel-1-ledd-2">I denne forskrift forstås ved:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1"><i>Næringsmidler:</i> ethvert stoff eller produkt, uansett om det er bearbeidet, delvis bearbeidet eller ubearbeidet, som er bestemt til eller med rimelighet kan forventes å konsumeres av mennesker, herunder også drikkevann.</article></article></li><li data-li-identifier="b." data-name="b."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1"><i>Råvare:</i> enhver vare og ethvert stoff, inkludert tilsetningsstoffer som brukes ved produksjon av næringsmidler, og som er til stede i de ferdige produkter i forandret eller uforandret form.</article></article></li><li data-li-identifier="c." data-name="c."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1"><i>Fisk:</i> enhver art av fisk, krepsdyr og bløtdyr.</article></article></li><li data-li-identifier="d." data-name="d."><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1"><i>Dyr som ikke brukes til produksjon av næringsmidler:</i> dyr som ikke vanligvis brukes i matproduksjon, herunder bl.a. kjæledyr/selskapsdyr og pelsdyr.</article></article></li><li data-li-identifier="e." data-name="e."><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1"><i>Fôr:</i> alle produkter og blandinger av produkter som er bestemt til fôring av dyr, herunder levende fôr til akvatiske dyr.</article></article></li><li data-li-identifier="f." data-name="f."><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1"><i>Særskilte ytelser:</i> behandling av søknader om godkjenning, utstedelse av attester, tildeling av merke- og eierrettigheter, avgiftsrettigheter og lignende.</article></article></li></ul></article> <article class="defaultP" margin-top="true">§ 5, § 6, § 7, § 8 og § 9 skal lyde:</article><article class="futureLegalArticle" data-name="§5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Avgift for norskproduserte landbaserte næringsmidler</span></span><article class="legalP" id="kapittel-1-foreslåttparagraf-1-ledd-1">For norskproduserte landbaserte næringsmidler legges fakturabeløp, eksklusive merverdiavgift, ved kjøp fra råvareprodusenten, til grunn for avgiftsberegningen. For råvarer av egen produksjon legges det som må betales for tilsvarende vare ved ordinært kjøp til grunn.</article><article class="legalP" id="kapittel-1-foreslåttparagraf-1-ledd-2">Virksomheter, herunder grossister, produsenter, produsentsammenslutninger og lignende, skal betale avgift etter satsene nedenfor. Mattilsynet bestemmer hvor innkrevingen skal skje, men den skal i størst mulig grad skje hos grossistene.</article><article class="legalP" id="kapittel-1-foreslåttparagraf-1-ledd-3">Matproduksjonsavgiften utgjør:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-3-punkt-1"><article class="legalP" id="kapittel-1-foreslåttparagraf-1-ledd-3-punkt-1-ledd-1">0,45 kr pr. kg godkjent slakt</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-3-punkt-2"><article class="legalP" id="kapittel-1-foreslåttparagraf-1-ledd-3-punkt-2-ledd-1">1,76 pst. av avgiftsgrunnlaget på andre norskproduserte animalia</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-3-punkt-3"><article class="legalP" id="kapittel-1-foreslåttparagraf-1-ledd-3-punkt-3-ledd-1">0,80 pst. av avgiftsgrunnlaget på norskproduserte vegetabilier.</article></article></li></ul></article><article class="legalP" id="kapittel-1-foreslåttparagraf-1-ledd-4">Mattilsynet kan regne om avgiften til en sats pr. enhet.</article></article><article class="futureLegalArticle" data-name="§6" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Landingsavgift fisk</span></span><article class="legalP" id="kapittel-1-foreslåttparagraf-2-ledd-1">Kjøper i første hånd skal for fisk til konsum betale en avgift som beregnes på følgende grunnlag:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">Fersk og rundfryst fisk som landes fra et fartøy registrert i et EØS-land (herunder Norge) eller et grønlandsk eller færøysk fartøy: kr 14,20/tonn.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">Ved import av fersk fisk som landes direkte fra et tredjelands fiskefartøy, unntatt grønlandske og færøyske fartøy: kr 14,20/tonn.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">Fersk fisk som tas opp på norsk fabrikkfartøy og fisk som overføres fra norsk fartøy til utenlandsk kjøperfartøy: kr 14,20/tonn.</article></article></li></ul></article><article class="legalP" id="kapittel-1-foreslåttparagraf-2-ledd-2">For fisk som landes uten at det skjer et kjøp i første hånd før fisken forlater Norge, skal avgiften i henhold til første ledd betales av den som eier fisken ved landing.</article><article class="legalP" id="kapittel-1-foreslåttparagraf-2-ledd-3">Avgiften skal betales på basis av mottatt/ombordtatt mengde råstoff/fiskevare. Avgiften beregnes med grunnlag i rundvekt.</article></article><article class="futureLegalArticle" data-name="§7" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Produksjonsavgift fisk</span></span><article class="legalP" id="kapittel-1-foreslåttparagraf-3-ledd-1">Virksomheter godkjent i henhold til kvalitetsforskrift 14. juni 1996 nr. 667 for fisk og fiskevarer skal betale en avgift på kr 14,20/tonn mottatt fisk for slakting.</article><article class="legalP" id="kapittel-1-foreslåttparagraf-3-ledd-2">Virksomheter godkjent i henhold til forskrift 26. mars 1999 nr. 416 om fiskemel, fiskeolje m.v. skal betale en avgift på kr 1,90/tonn mottatt råvare.</article></article><article class="futureLegalArticle" data-name="§8" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Avgift på import</span></span><article class="legalP" id="kapittel-1-foreslåttparagraf-4-ledd-1">Ved import av varer (råvarer, halvfabrikata, ferdigvarer) legges tollverdien for varen til grunn for avgiftsberegningene, med unntak for fisk og fiskevarer.</article><article class="legalP" id="kapittel-1-foreslåttparagraf-4-ledd-2">På importerte ferdigvarer og halvfabrikata, unntatt fiskevarer, utgjør avgiften 0,80 pst. av avgiftsgrunnlaget.</article><article class="legalP" id="kapittel-1-foreslåttparagraf-4-ledd-3">På importerte råvarer, unntatt fisk, utgjør avgiften 1,29 pst. av avgiftsgrunnlaget.</article><article class="legalP" id="kapittel-1-foreslåttparagraf-4-ledd-4">Importert fisk og fiskevarer som ikke er omfattet av § 6 og § 7, betaler en avgift på kr 14,20 pr. tonn importert vare.</article></article><article class="futureLegalArticle" data-name="§9" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Innbetaling av avgift</span></span><article class="legalP" id="kapittel-1-foreslåttparagraf-5-ledd-1">Avgiftspliktige virksomheter plikter å gi oppgaver til Mattilsynet over avgiftsgrunnlaget. Oppgavene skal være attestert av den oppgavepliktiges revisor.</article><article class="legalP" id="kapittel-1-foreslåttparagraf-5-ledd-2">Virksomhetene plikter å innbetale avgiften innen frist fastsatt av Mattilsynet.</article><article class="legalP" id="kapittel-1-foreslåttparagraf-5-ledd-3">Avgift på importerte varer etter § 8 skal betales etter samme bestemmelser som gjelder for toll.</article><article class="legalP" id="kapittel-1-foreslåttparagraf-5-ledd-4">For avgift som ikke betales i rett tid skal det betales rente i samsvar med lov 17. desember 1976 nr. 100 om renter ved forsinket betaling. Det kan også pålegges purregebyr. Er oppgaver ikke innkommet i rett tid, kan avgiftsgrunnlaget fastsettes etter skjønn etter nærmere bestemmelser.</article><article class="legalP" id="kapittel-1-foreslåttparagraf-5-ledd-5">Mattilsynet kan fastsette nærmere retningslinjer for innbetalingen.</article><article class="legalP" id="kapittel-1-foreslåttparagraf-5-ledd-6">Avgiften er tvangsgrunnlag for utlegg.</article></article> <article class="defaultP" margin-top="true">§ 13 skal lyde:</article><article class="legalP" id="kapittel-1-ledd-3">Mattilsynet fastsetter gebyret ut fra et forhåndsstipulert ressursforbruk for hver type særskilt ytelse.</article><article class="legalP" id="kapittel-1-ledd-4">Gebyrene er inndelt i følgende gebyrklasser:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">1 timeverk opp til 2 timeverk</article></article></li><li data-li-identifier="b." data-name="b."><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">2 timeverk opp til 5 timeverk</article></article></li><li data-li-identifier="c." data-name="c."><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">5 timeverk opp til 1 dagsverk</article></article></li><li data-li-identifier="d." data-name="d."><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">1 dagsverk opp til 2 dagsverk</article></article></li><li data-li-identifier="e." data-name="e."><article class="listArticle" id="kapittel-1-ledd-4-punkt-5"><article class="legalP" id="kapittel-1-ledd-4-punkt-5-ledd-1">2 dagsverk opp til 1 ukeverk</article></article></li><li data-li-identifier="f." data-name="f."><article class="listArticle" id="kapittel-1-ledd-4-punkt-6"><article class="legalP" id="kapittel-1-ledd-4-punkt-6-ledd-1">1 ukeverk opp til 2 ukeverk</article></article></li><li data-li-identifier="g." data-name="g."><article class="listArticle" id="kapittel-1-ledd-4-punkt-7"><article class="legalP" id="kapittel-1-ledd-4-punkt-7-ledd-1">2 ukeverk opp til 5 ukeverk</article></article></li><li data-li-identifier="h." data-name="h."><article class="listArticle" id="kapittel-1-ledd-4-punkt-8"><article class="legalP" id="kapittel-1-ledd-4-punkt-8-ledd-1">5 ukeverk og oppover,</article></article></li></ul><p class="leddfortsettelse">hvor gebyret i hver klasse fastsettes ut fra det laveste ressursforbruk i gebyrklassen.</p></article><article class="legalP" id="kapittel-1-ledd-5">For ytelser med forhåndsstipulert ressursforbruk lavere enn 1 timeverk fastsettes gebyret uten bruk av gebyrklasse.</article><article class="legalP" id="kapittel-1-ledd-6">Gebyret beregnes ut i fra timesats på kroner 435,-. Departementet kan i særskilte tilfelle fastsette avvikende timesats for ulike ytelser.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-12-23-1808/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2005.</article></section></main></body></html>