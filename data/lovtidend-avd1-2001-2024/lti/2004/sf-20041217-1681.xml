<!DOCTYPE html><html lang="no"><head><title>Vedtekter for Gassnova.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-12-17-1681</dd><dt class="dokid">DokumentID</dt><dd class="dokid">LTI/forskrift/2004-12-17-1681</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 15 s 2409</dd><dt class="dateInForce">I kraft fra</dt><dd class="dateInForce">2005-01-01</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">2004-12-21</dd><dt class="journalNumber">Journalnummer</dt><dd class="journalNumber">2004-1496</dd><dt class="titleShort">Korttittel</dt><dd class="titleShort">Vedtekter for Gassnova</dd><dt class="title">Tittel</dt><dd class="title">Vedtekter for Gassnova.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 17. desember 2004. Fremmet av Olje- og energidepartementet.</dd><dt class="refid">RefID</dt><dd class="refid">forskrift/2004-12-17-1681</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtekter for Gassnova.<ul class="tocSubUl"><li>1. Formål</li><li>2. Oppgaver</li><li>3. Styring av virksomhetsområdet</li><li>4. Status og fullmakter</li><li>5. Direktøren</li><li>6. Vedtekter</li><li>7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2004-12-17-1681" id="dokument"><h1>Vedtekter for Gassnova.</h1><section class="section" data-name="kap1" id="kapittel-1" data-lovdata-URL="LTI/forskrift/2004-12-17-1681/KAPITTEL_1"><h2>1. Formål</h2><article class="legalP" id="kapittel-1-ledd-1">Gassnova har som formål å fremme utvikling av fremtidsrettet, miljøvennlig og kostnadseffektiv gassteknologi og beslektede satsingsområder etter Olje- og energidepartementets bestemmelse.</article></section><section class="section" data-name="kap2" id="kapittel-2" data-lovdata-URL="LTI/forskrift/2004-12-17-1681/KAPITTEL_2"><h2>2. Oppgaver</h2><article class="legalP" id="kapittel-2-ledd-1">Gassnova skal forvalte bevilgninger og andre oppgaver etter retningslinjer fra Olje- og energidepartementet. Virksomheten skal arbeide markedsnært med sikte på å stimulere berørte aktører og myndighetsorganer til et effektivt samarbeid om å oppnå virksomhetens formål. Gassnova skal være rådgiver for Olje- og energidepartementet innenfor sitt virkeområde.</article></section><section class="section" data-name="kap3" id="kapittel-3" data-lovdata-URL="LTI/forskrift/2004-12-17-1681/KAPITTEL_3"><h2>3. Styring av virksomhetsområdet</h2><article class="legalP" id="kapittel-3-ledd-1">Rammene for virksomheten fastlegges ved årlige tildelingsbrev fra Olje- og energidepartementet og gjennom vedtektene for virksomheten.</article></section><section class="section" data-name="kap4" id="kapittel-4" data-lovdata-URL="LTI/forskrift/2004-12-17-1681/KAPITTEL_4"><h2>4. Status og fullmakter</h2><article class="legalP" id="kapittel-4-ledd-1">Gassnova er et forvaltningsorgan underlagt Olje- og energidepartementet. Prinsipielle spørsmål som måtte oppstå i forvaltningsorganets arbeid skal legges fram for Olje- og energidepartementet.</article><article class="legalP" id="kapittel-4-ledd-2">Gassnova har følgende fullmakter:</article><article class="legalP" id="kapittel-4-ledd-3">Unntak fra bevilgningsreglementets § 4 om bruttobudsjettering jf. St.prp.nr.1 (2004–2005). Organet disponerer selv sine inntekter og omfattes følgelig ikke av bruttoprinsippet for budsjettering i statlig virksomhet. Budsjett og regnskap skal følge budsjettåret for statsregnskapet. Regnskapet skal revideres av Riksrevisjonen. Regnskap og årsrapport skal sendes Olje- og energidepartementet. Økonomiforvaltningen skal følge gjeldende regelverk for økonomistyring i staten og økonomiinstruks for forvaltningsorganet fastsatt av Olje- og energidepartementet.</article><article class="legalP" id="kapittel-4-ledd-4">For avgjørelser knyttet til tilskuddsvirksomheten gjelder ikke forvaltningslovens bestemmelser om begrunnelsesplikt. Slike avgjørelser kan ikke påklages hva gjelder skjønnsutøvelsen.</article></section><section class="section" data-name="kap5" id="kapittel-5" data-lovdata-URL="LTI/forskrift/2004-12-17-1681/KAPITTEL_5"><h2>5. Direktøren</h2><article class="legalP" id="kapittel-5-ledd-1">Gassnova ledes av en direktør som ansettes av Olje- og energidepartementet. Direktøren har ansvar for at virksomheten drives i samsvar med vedtektene, tildelingsbrev og retningslinjer fra Olje- og energidepartementet og gjeldende regler for statlig virksomhet.</article></section><section class="section" data-name="kap6" id="kapittel-6" data-lovdata-URL="LTI/forskrift/2004-12-17-1681/KAPITTEL_6"><h2>6. Vedtekter</h2><article class="legalP" id="kapittel-6-ledd-1">Vedtekter for Gassnova fastsettes av Olje- og energidepartementet. Gassnova kan fremme forslag til endringer av vedtektene.</article></section><section class="section" data-name="kap7" id="kapittel-7" data-lovdata-URL="LTI/forskrift/2004-12-17-1681/KAPITTEL_7"><h2>7. Ikrafttredelse</h2><article class="legalP" id="kapittel-7-ledd-1">Disse vedtekter trer i kraft fra 1. januar 2005.</article></section></main></body></html>