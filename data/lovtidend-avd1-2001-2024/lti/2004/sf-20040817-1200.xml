<!DOCTYPE html><html lang="no"><head><title>Forskrift om særskilte beskyttelsestiltak ved innførsel fra Sør-Afrika i forbindelse med utbrudd av aviær influensa.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-08-17-1200</dd><dt class="dokid">DokumentID</dt><dd class="dokid">LTI/forskrift/2004-08-17-1200</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 12 s 1703</dd><dt class="dateInForce">I kraft fra</dt><dd class="dateInForce">2004-08-17</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§23</li><li>lov/2003-12-19-124/§19</li></ul></dd><dt class="dateOfPublication">Kunngjort</dt><dd class="dateOfPublication">2004-08-20</dd><dt class="journalNumber">Journalnummer</dt><dd class="journalNumber">2004-1047</dd><dt class="titleShort">Korttittel</dt><dd class="titleShort">Forskrift om beskyttelse mot fugleinfluensa</dd><dt class="title">Tittel</dt><dd class="title">Forskrift om særskilte beskyttelsestiltak ved innførsel fra Sør-Afrika i forbindelse med utbrudd av aviær influensa.</dd><dt class="miscInformation">Annet om dokumentet</dt><dd class="miscInformation">Fastsatt av Det sentrale Mattilsynet ved hovedkontoret 17. august 2004 med hjemmel i lov 19. desember 2003 nr. 124 om matproduksjon og mattrygghet mv. (matloven) § 23 tredje ledd, jf. § 19. Jf. EØS-avtalen vedlegg I (vedtak 2004/594/EF).</dd><dt class="refid">RefID</dt><dd class="refid">forskrift/2004-08-17-1200</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særskilte beskyttelsestiltak ved innførsel fra Sør-Afrika i forbindelse med utbrudd av aviær influensa.<ul class="tocSubUl"><li>§ 1. Formål og virkeområde</li><li>§ 2. Forbud</li><li>§ 3. Unntak</li><li>§ 4. Helsesertifikat</li><li>§ 5. Straff</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2004-08-17-1200" id="dokument"><h1>Forskrift om særskilte beskyttelsestiltak ved innførsel fra Sør-Afrika i forbindelse med utbrudd av aviær influensa.</h1><article class="legalArticle" data-lovdata-URL="LTI/forskrift/2004-08-17-1200/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Formålet med denne forskrift er å forebygge spredning av aviær influensa i forbindelse med innførsel fra Sør-Afrika.</article></article><article class="legalArticle" data-lovdata-URL="LTI/forskrift/2004-08-17-1200/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forbud</span></h2><article class="legalP" id="paragraf-2-ledd-1">Fra Sør-Afrika er det forbudt å innføre levende struts og rugeegg fra disse, ferskt kjøtt av struts, samt kjøttprodukter og blandingsprodukter inneholdende strutsekjøtt. Likeledes er det forbudt å innføre andre levende fugler, herunder fugler holdt som kjæledyr i følge med eieren.</article></article><article class="legalArticle" data-lovdata-URL="LTI/forskrift/2004-08-17-1200/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak</span></h2><article class="legalP" id="paragraf-3-ledd-1">Unntatt fra forbudet i § 2 er produkter om omfattes av denne bestemmelsen, og hvor produktets innhold av fugl er slaktet før 16. juli 2004.</article><article class="legalP" id="paragraf-3-ledd-2">Unntatt fra forbudet i § 2 er kjøttprodukter og blandingsprodukter av struts, når kjøttproduktet er varmebehandlet i henhold til bokstavene B, C eller D i kapittel IV i vedlegg til vedtak 97/222/EF.</article></article><article class="legalArticle" data-lovdata-URL="LTI/forskrift/2004-08-17-1200/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Helsesertifikat</span></h2><article class="legalP" id="paragraf-4-ledd-1">Forsendelser av produkter som omfattes av § 3 skal følges av et helsesertifikat som bekrefter at kravene i denne forskrift er oppfylt, jf. vedtak 2004/594/EF.</article></article><article class="legalArticle" data-lovdata-URL="LTI/forskrift/2004-08-17-1200/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Straff</span></h2><article class="legalP" id="paragraf-5-ledd-1">Forsettlig eller uaktsom overtredelse av denne forskrift er straffbar, jf. matloven § 28.</article></article><article class="legalArticle" data-lovdata-URL="LTI/forskrift/2004-08-17-1200/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskrift trer i kraft straks.</article></article></main></body></html>