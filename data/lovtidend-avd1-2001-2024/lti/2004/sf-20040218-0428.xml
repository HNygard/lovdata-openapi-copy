<!DOCTYPE html><html lang="no"><head><title>Forskrift om krav til og beregning av startkapital og ansvarlig kapital for forvaltningsselskap for verdipapirfond.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-02-18-428</dd><dt class="dokid">DokumentID</dt><dd class="dokid">LTI/forskrift/2004-02-18-428</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 4 s 567</dd><dt class="dateInForce">I kraft fra</dt><dd class="dateInForce">2004-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-06-12-52/§2-3</li></ul></dd><dt class="dateOfPublication">Kunngjort</dt><dd class="dateOfPublication">2004-03-02</dd><dt class="journalNumber">Journalnummer</dt><dd class="journalNumber">2004-0402</dd><dt class="titleShort">Korttittel</dt><dd class="titleShort">Forskrift om kapitalberegning</dd><dt class="title">Tittel</dt><dd class="title">Forskrift om krav til og beregning av startkapital og ansvarlig kapital for forvaltningsselskap for verdipapirfond.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 18. februar 2004 med hjemmel i lov 12. juni 1981 nr. 52 om verdipapirfond § 2-3 annet ledd.</dd><dt class="refid">RefID</dt><dd class="refid">forskrift/2004-02-18-428</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om krav til og beregning av startkapital og ansvarlig kapital for forvaltningsselskap for verdipapirfond.<ul class="tocSubUl"><li>§ 1. Virkeområde</li><li>§ 2. Minstekrav til startkapital</li><li>§ 3. Krav til ansvarlig kapital</li><li>§ 4. Krav til ansvarlig kapital målt etter faste kostnader</li><li>§ 5. Manglende oppfyllelse av krav til ansvarlig kapital</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2004-02-18-428" id="dokument"><h1>Forskrift om krav til og beregning av startkapital og ansvarlig kapital for forvaltningsselskap for verdipapirfond.</h1><article class="legalArticle" data-lovdata-URL="LTI/forskrift/2004-02-18-428/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for forvaltningsselskap for verdipapirfond som nevnt i verdipapirfondloven § 2-1 første ledd og angir hvilke krav som stilles til startkapital og ansvarlig kapital, samt hvordan beregningen skal skje i forhold til de lovmessige minstekrav. Videre stiller den ytterligere krav om ansvarlig kapital for forvaltningsselskapet.</article></article><article class="legalArticle" data-lovdata-URL="LTI/forskrift/2004-02-18-428/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Minstekrav til startkapital</span></h2><article class="legalP" id="paragraf-2-ledd-1">Forvaltningsselskap for verdipapirfond skal før virksomheten igangsettes ha en startkapital i norske kroner som minst tilsvarer 125.000 euro. Som startkapital regnes innbetalt aksjekapital, overkursfond og annen egenkapital.</article></article><article class="legalArticle" data-lovdata-URL="LTI/forskrift/2004-02-18-428/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til ansvarlig kapital</span></h2><article class="legalP" id="paragraf-3-ledd-1">Den ansvarlige kapitalen skal til enhver tid minst tilsvare det beløpet som følger av § 2. Dersom forvaltningskapitalen i norske kroner overstiger 250.000.000 euro, kreves det ytterligere ansvarlig kapital tilsvarende 0,02% av det overstigende beløpet i norske kroner.</article><article class="legalP" id="paragraf-3-ledd-2">Forvaltningskapitalen defineres som andelsverdien til verdipapirfondene under forvaltning, herunder andelsverdien til verdipapirfond hvor forvaltningen av fondet er utkontraktert til andre foretak.</article><article class="legalP" id="paragraf-3-ledd-3">Ansvarlig kapital beregnes etter reglene i forskrift 1. juni 1990 nr. 435 om beregning av ansvarlig kapital for finansinstitusjoner, oppgjørssentraler og verdipapirforetak.</article></article><article class="legalArticle" data-lovdata-URL="LTI/forskrift/2004-02-18-428/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til ansvarlig kapital målt etter faste kostnader</span></h2><article class="legalP" id="paragraf-4-ledd-1">Forvaltningsselskap skal uten hensyn til størrelsen på kapitalkravet etter § 3 ha en ansvarlig kapital som minst svarer til en fjerdedel av dets faste kostnader i det foregående år. Kredittilsynet kan tilpasse dette kravet dersom det skjer en vesentlig endring i forvaltningsselskapets virksomhet i forhold til det foregående år. Dersom forvaltningsselskapet har utøvd sin virksomhet i mindre enn ett år skal kravet til ansvarlig kapital tilsvare fjerdedelen av beløpet for faste kostnader fastsatt i budsjettet.</article></article><article class="legalArticle" data-lovdata-URL="LTI/forskrift/2004-02-18-428/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Manglende oppfyllelse av krav til ansvarlig kapital</span></h2><article class="legalP" id="paragraf-5-ledd-1">For foretak som ikke oppfyller minstekravet til ansvarlig kapital kan Kredittilsynet i særlige tilfeller og for en begrenset tidsperiode samtykke i at et forvaltningsselskap kan ha lavere ansvarlig kapital enn fastsatt i § 2 for å rette opp forholdet eller avslutte virksomheten.</article></article><article class="legalArticle" data-lovdata-URL="LTI/forskrift/2004-02-18-428/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Forskriften trer i kraft 1. juli 2004.</article></article></main></body></html>