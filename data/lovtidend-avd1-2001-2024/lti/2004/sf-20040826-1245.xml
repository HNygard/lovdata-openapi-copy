<!DOCTYPE html><html lang="no"><head><title>Forskrift om elektrotjeneste (BSL E 4-3).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-08-26-1245</dd><dt class="dokid">DokumentID</dt><dd class="dokid">LTI/forskrift/2004-08-26-1245</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 12 s 1750</dd><dt class="dateInForce">I kraft fra</dt><dd class="dateInForce">2005-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-04-27-670</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§7-1</li><li>lov/1993-06-11-101/§7-2</li><li>lov/1993-06-11-101/§7-24</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2004-09-10</dd><dt class="journalNumber">Journalnummer</dt><dd class="journalNumber">2004-1078</dd><dt class="titleShort">Korttittel</dt><dd class="titleShort">Forskrift om elektrotjeneste</dd><dt class="title">Tittel</dt><dd class="title">Forskrift om elektrotjeneste (BSL E 4-3).</dd><dt class="miscInformation">Annet om dokumentet</dt><dd class="miscInformation">Fastsatt av Luftfartstilsynet 26. august 2004 med hjemmel i lov 11. juni 1993 nr. 101 om luftfart (luftfartsloven) § 7-1, § 7-2 og § 7-24 og delegeringsvedtak 10. desember 1999 nr. 1273.</dd><dt class="refid">RefID</dt><dd class="refid">forskrift/2004-08-26-1245</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om elektrotjeneste (BSL E 4-3).<ul class="tocSubUl"><li>Kapittel 1. Innledende bestemmelser<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li></ul></li><li>Kapittel 2. Organisering av elektrotjenesten<ul class="tocSubUl"><li>§ 4. Oppgaver og organisering</li><li>§ 5. Lederens ansvar</li></ul></li><li>Kapittel 3. Inspeksjon, kontroll, tilsyn og oppfølging<ul class="tocSubUl"><li>§ 6. Inspeksjoner</li><li>§ 7. Kontroll og tilsyn</li><li>§ 8. Lysanleggenes brukbarhet</li><li>§ 9. Rapportering</li></ul></li><li>Kapittel 4. Vedlikehold<ul class="tocSubUl"><li>§ 10. Krav til utstyr</li><li>§ 11. System for forebyggende vedlikehold</li><li>§ 12. Reservedeler</li></ul></li><li>Kapittel 5. Øvrige bestemmelser<ul class="tocSubUl"><li>§ 13. Dokumentasjon</li><li>§ 14. Dispensasjon</li><li>§ 15. Endring i andre forskrifter</li><li>§ 16. Ikrafttredelse</li></ul></li><li>Vedlegg 1. System for forebyggende vedlikehold</li><li>Veiledende materiale til forskrift om elektrotjeneste (BSL E 4-3)<ul class="tocSubUl"><li>Del 1. Kommentarer til de enkelte bestemmelser</li><li>Del 2. Akseptabel minstestandard</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2004-08-26-1245" id="dokument"><h1>Forskrift om elektrotjeneste (BSL E 4-3).</h1><article class="legalP" id="ledd-1">Til forskriften er knyttet følgende vedlegg som gjelder som forskrift:<p class="leddfortsettelse">Vedlegg 1) System for forebyggende vedlikehold.</p></article><section class="section" data-name="kap1" id="kapittel-1" data-lovdata-URL="LTI/forskrift/2004-08-26-1245/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="LTI/forskrift/2004-08-26-1245/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriftens formål er å forebygge luftfartsulykker og -hendelser som skyldes mangler ved drift og vedlikehold av lysanleggene, herunder nødvendige bakenforliggende forsynings- og fordelingsanlegg.</article></article><article class="legalArticle" data-lovdata-URL="LTI/forskrift/2004-08-26-1245/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="numberedLegalP" data-numerator="1" id="kapittel-1-paragraf-2-nummer-1">(1) Forskriften gjelder for elektrotjenesten ved flyplass som skal ha teknisk/operativ godkjenning i henhold til forskrift 30. oktober 2001 nr. 1231 om teknisk/operativ godkjenning (BSL E 1-2).</article><article class="numberedLegalP" data-numerator="2" id="kapittel-1-paragraf-2-nummer-2">(2) Luftfartstilsynet kan bestemme at hele eller deler av forskriften skal gjelde også for andre flyplasser dersom det anses nødvendig av hensyn til flysikkerheten.</article></article><article class="legalArticle" data-lovdata-URL="LTI/forskrift/2004-08-26-1245/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I denne forskrift menes med:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1"><i>Barett:</i> Kort rekke av lys med så liten innbyrdes avstand at de på avstand oppfattes som «lang lyskilde».</article></article></li><li data-li-identifier="b)" data-name="b)"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1"><i>Elektrotjeneste:</i> Tjeneste som skal drifte og vedlikeholde flyplassens lysanlegg med nødvendige bakenforliggende forsynings- og fordelingsanlegg.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1"><i>Flyplass (aerodrome):</i> Ethvert område på land, vann, bygning, skip eller annen fast eller flyttbar innretning der luftfartøy foretar start, landing, taksing eller er oppstilt.</article></article></li><li data-li-identifier="d)" data-name="d)"><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1"><i>Flyplassjef:</i> Den som er ansvarlig for flyplassens utforming og bakketjeneste.</article></article></li><li data-li-identifier="e)" data-name="e)"><article class="listArticle" id="kapittel-1-paragraf-3-ledd-1-punkt-5"><article class="legalP" id="kapittel-1-paragraf-3-ledd-1-punkt-5-ledd-1"><i>Flyplassoperatør (aerodrome operator):</i> Den virksomhet eller person som innehar flyplassens godkjenning.</article></article></li><li data-li-identifier="f)" data-name="f)"><article class="listArticle" id="kapittel-1-paragraf-3-ledd-1-punkt-6"><article class="legalP" id="kapittel-1-paragraf-3-ledd-1-punkt-6-ledd-1"><i>Inspeksjon:</i> Visuell sjekk på at utstyr fungerer som normalt, er i posisjon og er uten synbare skader.</article></article></li><li data-li-identifier="g)" data-name="g)"><article class="listArticle" id="kapittel-1-paragraf-3-ledd-1-punkt-7"><article class="legalP" id="kapittel-1-paragraf-3-ledd-1-punkt-7-ledd-1"><i>Kontroll:</i> Mer omfattende undersøkelse, som gjerne omfatter grad av demontering samt rengjøring, justeringer og skifte av slite-/forbruksdeler.</article></article></li><li data-li-identifier="h)" data-name="h)"><article class="listArticle" id="kapittel-1-paragraf-3-ledd-1-punkt-8"><article class="legalP" id="kapittel-1-paragraf-3-ledd-1-punkt-8-ledd-1"><i>Lysanlegg:</i> Lysenheter som er sammenkoplet eller på annen måte samarbeider for å imøtekomme de krav til lys som flyplassen skal ha.</article></article></li><li data-li-identifier="i)" data-name="i)"><article class="listArticle" id="kapittel-1-paragraf-3-ledd-1-punkt-9"><article class="legalP" id="kapittel-1-paragraf-3-ledd-1-punkt-9-ledd-1"><i>Lysenhet:</i> Enkeltstående lampe eller flere lamper som står så tett sammen at lyset på en viss avstand oppfattes å komme fra ett punkt.</article></article></li><li data-li-identifier="j)" data-name="j)"><article class="listArticle" id="kapittel-1-paragraf-3-ledd-1-punkt-10"><article class="legalP" id="kapittel-1-paragraf-3-ledd-1-punkt-10-ledd-1"><i>Operativ:</i> En lysenhet er operativ og et lysanlegg er operativt når enheten eller anlegget både tilfredsstiller Luftfartstilsynets krav og flyplassoperatørens krav.</article></article></li><li data-li-identifier="k)" data-name="k)"><article class="listArticle" id="kapittel-1-paragraf-3-ledd-1-punkt-11"><article class="legalP" id="kapittel-1-paragraf-3-ledd-1-punkt-11-ledd-1"><i>Stor flyplass:</i> Flyplass som er godkjent for fly med største tillatte startmasse over 5700 kg eller som er godkjent for 10 eller flere passasjerseter.</article></article></li><li data-li-identifier="l)" data-name="l)"><article class="listArticle" id="kapittel-1-paragraf-3-ledd-1-punkt-12"><article class="legalP" id="kapittel-1-paragraf-3-ledd-1-punkt-12-ledd-1"><i>Tilsyn:</i> Systematisk og planlagt oppfølging av anlegg og utstyr, med registrering av status og historikk.</article></article></li></ul></article></article></section><section class="section" data-name="kap2" id="kapittel-2" data-lovdata-URL="LTI/forskrift/2004-08-26-1245/KAPITTEL_2"><h2>Kapittel 2. Organisering av elektrotjenesten</h2><article class="legalArticle" data-lovdata-URL="LTI/forskrift/2004-08-26-1245/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Oppgaver og organisering</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Elektrotjenesten skal drifte og vedlikeholde flyplassens lysanlegg med nødvendige bakenforliggende forsynings- og fordelingsanlegg slik at kravene i denne forskriften oppfylles.</article><article class="numberedLegalP" data-numerator="2" id="kapittel-2-paragraf-1-nummer-2">(2) Leder av elektrotjenesten ved store flyplasser skal ha sin daglige tjeneste på flyplassen. Ved andre flyplasser skal leder for elektrotjenesten være tilgjengelig i den grad det er nødvendig for å ivareta ansvaret i henhold til § 5. Vedkommende skal utpekes av flyplassoperatøren og være underlagt flyplassjefen.</article></article><article class="legalArticle" data-lovdata-URL="LTI/forskrift/2004-08-26-1245/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Lederens ansvar</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Leder for elektrotjenesten skal:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-2-nummer-1-punkt-1"><article class="legalP" id="kapittel-2-paragraf-2-nummer-1-punkt-1-ledd-1">utarbeide og vedlikeholde prosedyrer og dokumentasjon som sikrer at lysanleggene med bakenforliggende forsynings- og fordelingsanlegg til enhver tid tilfredsstiller godkjenningsvilkårene og kravene i denne forskriften,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-2-nummer-1-punkt-2"><article class="legalP" id="kapittel-2-paragraf-2-nummer-1-punkt-2-ledd-1">kontrollere at prosedyrene blir fulgt,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-2-nummer-1-punkt-3"><article class="legalP" id="kapittel-2-paragraf-2-nummer-1-punkt-3-ledd-1">sikre at alt underlagt personell har tilstrekkelig opplæring og trening til å gjennomføre de oppdrag de blir pålagt.</article></article></li></ul></article><article class="numberedLegalP" data-numerator="2" id="kapittel-2-paragraf-2-nummer-2">(2) Prosedyrer som nevnt i første ledd bokstav a) skal danne grunnlag for vedlikehold i samsvar med kapittel 4 og for rapportering av forholdene i samsvar med § 9. Prosedyrene skal sikre at resultatet av inspeksjonene og tiltak i den forbindelse blir registrert (loggført) og rapportert. Registreringene skal oppbevares i minst to år.</article><article class="numberedLegalP" data-numerator="3" id="kapittel-2-paragraf-2-nummer-3">(3) Prosedyrene skal ta hensyn til den menneskelige faktor.</article><article class="numberedLegalP" data-numerator="4" id="kapittel-2-paragraf-2-nummer-4">(4) For store flyplasser skal prosedyrene inneholde klare, konkrete krav til vedlikehold av de enkelte deler av lysanleggene, og flyplassjefen eller den vedkommende bemyndiger skal sette anleggene ut av drift dersom kravene til vedlikehold ikke er tilfredsstilt.</article><article class="numberedLegalP" data-numerator="5" id="kapittel-2-paragraf-2-nummer-5">(5) For store flyplasser skal det være utarbeidet beredskapsplaner for de feil, skader og driftsforstyrrelser som kan forutses. Nødvendig utstyr for iverksetting av planene skal være tilgjengelig.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2004-08-26-1245/KAPITTEL_3"><h2>Kapittel 3. Inspeksjon, kontroll, tilsyn og oppfølging</h2><article class="legalArticle" data-lovdata-URL="LTI/forskrift/2004-08-26-1245/§6" data-name="§6" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Inspeksjoner</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Flyplassens lysanlegg skal inspiseres med en frekvens som sikrer at:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-nummer-1-punkt-1"><article class="legalP" id="kapittel-3-paragraf-1-nummer-1-punkt-1-ledd-1">lysene til enhver tid fungerer som forutsatt, herunder at enhetene lyser normalt, er i posisjon og er uten synlige skader,</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-nummer-1-punkt-2"><article class="legalP" id="kapittel-3-paragraf-1-nummer-1-punkt-2-ledd-1">lysbilledet er korrekt,</article></article></li><li data-li-identifier="c)" data-name="c)"><article class="listArticle" id="kapittel-3-paragraf-1-nummer-1-punkt-3"><article class="legalP" id="kapittel-3-paragraf-1-nummer-1-punkt-3-ledd-1">feil som har oppstått blir rapportert og utbedret snarest mulig,</article></article></li></ul></article><article class="numberedLegalP" data-numerator="2" id="kapittel-3-paragraf-1-nummer-2">(2) Ved alle flyplasser med lysanlegg skal lysanleggene alltid inspiseres før første flyging i mørke finner sted til eller fra flyplassen.</article><article class="numberedLegalP" data-numerator="3" id="kapittel-3-paragraf-1-nummer-3">(3) Ved flyplass med lufttrafikktjeneste skal lysanleggene inspiseres minst én gang i døgnet de dager det er luftrutetrafikk.</article><article class="numberedLegalP" data-numerator="4" id="kapittel-3-paragraf-1-nummer-4">(4) Flyplassens omgivelser skal overvåkes slik at lys som kan utgjøre en fare for luftfartøyers sikkerhet kan oppdages, og slik at det kan oppdages om markante lys i flyplassens omgivelser er endret eller falt bort.</article></article><article class="legalArticle" data-lovdata-URL="LTI/forskrift/2004-08-26-1245/§7" data-name="§7" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Kontroll og tilsyn</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Det skal føres kontroll og tilsyn med lysanleggene og de enkelte lysenheter som sikrer at kravene i flyplassens godkjenningsvilkår overholdes. Når betryggende innstilling ikke kan sikres på annen måte, skal lysanleggene kontrollflys av en godkjent kontrollflyorganisasjon .</article><article class="numberedLegalP" data-numerator="2" id="kapittel-3-paragraf-2-nummer-2">(2) Det skal føres tilstrekkelig tilsyn med den elektrisitetsforsyning, herunder flyplassens bakenforliggende forsynings- og fordelingsanlegg, med tilhørende rom, kummer, arealer og føringsveier, som er nødvendig for flyplassens lysanlegg, for å kunne avdekke og avverge feil under utvikling. Det skal videre føres rullerende og planlagt kontroll som kan sikre stabil og varig funksjon av de enkelte anleggene.</article><article class="numberedLegalP" data-numerator="3" id="kapittel-3-paragraf-2-nummer-3">(3) Bestemmelsen i § 7 annet ledd gjelder også tilsyn med utstyr og automatikk for omkopling og forsyning fra alternativ forsyningskilde. Hvor reservekraftforsyning er basert på egen produksjon, skal tilsyn og kontroll også omfatte anleggene for dette.</article></article><article class="legalArticle" data-lovdata-URL="LTI/forskrift/2004-08-26-1245/§8" data-name="§8" id="kapittel-3-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Lysanleggenes brukbarhet</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) Et anlegg som på grunn av avvik eller feil kan mistolkes eller skape tvil, eller som ikke formidler den fulle forventede eller kunngjorte informasjon, skal settes ut av drift.</article><article class="numberedLegalP" data-numerator="2" id="kapittel-3-paragraf-3-nummer-2">(2) For store flyplasser skal det utarbeides klare konkrete kriteria for når lysanlegg skal settes ut av drift.</article><article class="numberedLegalP" data-numerator="3" id="kapittel-3-paragraf-3-nummer-3">(3) Lys i flyplassens omgivelser, som vurderes som farlige eller villedende, skal fjernes eller endres slik at de ikke medfører fare for luftfarten.</article><article class="numberedLegalP" data-numerator="4" id="kapittel-3-paragraf-3-nummer-4">(4) En lysenhet på en stor flyplass skal anses ikke operativ dersom den har strålingsintensitet på mindre enn 50% av verdiene som fremgår av Annex 14 Appendix 2 til Chicagokonvensjonen. For lysenheter der strålingsintensiteten i henhold til enhetens datablad er større enn i Appendix 2, skal 50% av verdien relateres til verdien på databladet.</article></article><article class="legalArticle" data-lovdata-URL="LTI/forskrift/2004-08-26-1245/§9" data-name="§9" id="kapittel-3-paragraf-4"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Rapportering</span></h3><article class="legalP" id="kapittel-3-paragraf-4-ledd-1">Elektrotjenesten skal rapportere alle opplysninger om flyplassens lysanlegg som fartøysjefen trenger for sikker flyging. Ved flyplass med lufttrafikktjeneste, skal opplysningene rapporteres til lufttrafikktjenesten, og ellers til flyplassjefen eller den vedkommende bemyndiger.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2004-08-26-1245/KAPITTEL_4"><h2>Kapittel 4. Vedlikehold</h2><article class="legalArticle" data-lovdata-URL="LTI/forskrift/2004-08-26-1245/§10" data-name="§10" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Krav til utstyr</span></h3><article class="legalP" id="kapittel-4-paragraf-1-ledd-1">Luftfartstilsynet kan stille krav til utstyr for vedlikehold av lysanlegg med nødvendige bakenforliggende forsynings- og fordelingsanlegg og til vedlikeholdsprosedyrene i den forbindelse.</article></article><article class="legalArticle" data-lovdata-URL="LTI/forskrift/2004-08-26-1245/§11" data-name="§11" id="kapittel-4-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">System for forebyggende vedlikehold</span></h3><article class="legalP" id="kapittel-4-paragraf-2-ledd-1">Det skal foreligge et system for forebyggende vedlikehold av lysanleggene. Systemet skal oppfylle de kravene som følger av vedlegg 1 til denne forskriften.</article></article><article class="legalArticle" data-lovdata-URL="LTI/forskrift/2004-08-26-1245/§12" data-name="§12" id="kapittel-4-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Reservedeler</span></h3><article class="legalP" id="kapittel-4-paragraf-3-ledd-1">Ved store flyplasser skal det være tilgjengelig reservedeler i den utstrekning det er nødvendig for å holde flyplassens lysanlegg operative.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2004-08-26-1245/KAPITTEL_5"><h2>Kapittel 5. Øvrige bestemmelser</h2><article class="legalArticle" data-lovdata-URL="LTI/forskrift/2004-08-26-1245/§13" data-name="§13" id="kapittel-5-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Dokumentasjon</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) For alle lysanleggene og bakenforliggende forsynings- og fordelingsanlegg ved store flyplasser skal det finnes:<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-1-nummer-1-punkt-1"><article class="legalP" id="kapittel-5-paragraf-1-nummer-1-punkt-1-ledd-1">Funksjonsbeskrivelse for enheter og sammenkoplede anlegg,</article></article></li><li data-li-identifier="b)" data-name="b)"><article class="listArticle" id="kapittel-5-paragraf-1-nummer-1-punkt-2"><article class="legalP" id="kapittel-5-paragraf-1-nummer-1-punkt-2-ledd-1">Vedlikeholdsinstrukser for alle enheter,</article></article></li><li data-li-identifier="c)" data-name="c)"><article class="listArticle" id="kapittel-5-paragraf-1-nummer-1-punkt-3"><article class="legalP" id="kapittel-5-paragraf-1-nummer-1-punkt-3-ledd-1">Oversiktsskjema/arrangementstegninger/plasseringsoversikt for samarbeidende enheter,</article></article></li><li data-li-identifier="d)" data-name="d)"><article class="listArticle" id="kapittel-5-paragraf-1-nummer-1-punkt-4"><article class="legalP" id="kapittel-5-paragraf-1-nummer-1-punkt-4-ledd-1">Oversikt over plassering, merking og elektrisk tilhørighet for banerelaterte lys og andre enheter,</article></article></li><li data-li-identifier="e)" data-name="e)"><article class="listArticle" id="kapittel-5-paragraf-1-nummer-1-punkt-5"><article class="legalP" id="kapittel-5-paragraf-1-nummer-1-punkt-5-ledd-1">Koplingsskjema/kretsskjema, med prinsippskjemaer for enkeltenheter, anlegg og sammenkopling av disse,</article></article></li><li data-li-identifier="f)" data-name="f)"><article class="listArticle" id="kapittel-5-paragraf-1-nummer-1-punkt-6"><article class="legalP" id="kapittel-5-paragraf-1-nummer-1-punkt-6-ledd-1">Kabeltilkoplingsskjema,</article></article></li><li data-li-identifier="g)" data-name="g)"><article class="listArticle" id="kapittel-5-paragraf-1-nummer-1-punkt-7"><article class="legalP" id="kapittel-5-paragraf-1-nummer-1-punkt-7-ledd-1">Kabelkart.</article></article></li></ul></article><article class="numberedLegalP" data-numerator="2" id="kapittel-5-paragraf-1-nummer-2">(2) Alle utstyrsenheter og -posisjoner i utstrakte/oppsplittede lysanlegg ved store flyplasser skal være identifiserbare ved entydig merking, som også skal gjenfinnes i krets- og plasseringsoversikt for anlegget enheten er del av. Oversikt over merkesystemer benyttet i slike anlegg skal foreligge.</article></article><article class="legalArticle" data-lovdata-URL="LTI/forskrift/2004-08-26-1245/§14" data-name="§14" id="kapittel-5-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Dispensasjon</span></h3><article class="legalP" id="kapittel-5-paragraf-2-ledd-1">Luftfartstilsynet kan, når særlige grunner tilsier det, dispensere fra bestemmelsene i denne forskrift.</article></article><article class="legalArticle" data-lovdata-URL="LTI/forskrift/2004-08-26-1245/§15" data-name="§15" id="kapittel-5-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Endring i andre forskrifter</span></h3><article class="legalP" id="kapittel-5-paragraf-3-ledd-1">I forskrift 27. april 2004 nr. 670 om plasstjeneste (BSL E 4-2) gjøres følgende endring:</article> <article class="defaultP" margin-top="true">§ 4 annet ledd skal lyde:</article><article class="legalP" id="kapittel-5-paragraf-3-ledd-2">Leder av plasstjenesten ved store flyplasser skal ha sin daglige tjeneste på flyplassen. Ved andre flyplasser skal leder for plasstjenesten være tilgjengelig i den grad det er nødvendig for å ivareta ansvaret i henhold til § 5. Vedkommende skal utpekes av flyplassoperatøren og være underlagt flyplassjefen.</article></article><article class="legalArticle" data-lovdata-URL="LTI/forskrift/2004-08-26-1245/§16" data-name="§16" id="kapittel-5-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-4-ledd-1">Forskriften trer i kraft 1. januar 2005.</article></article></section><section class="section" data-name="vedlegg1" id="kapittel-6" data-lovdata-URL="LTI/forskrift/2004-08-26-1245/KAPITTEL_6"><h2>Vedlegg 1. System for forebyggende vedlikehold</h2><article class="legalP" id="kapittel-6-ledd-1">Vedlegget er en del av forskrift 26. august 2004 nr. 1245 om elektrotjeneste (BSL E 4-3).</article><article class="marginIdArticle" id="kapittel-6-punkt-1"><span class="data-marginOriginalId">1.</span><article class="legalP" id="kapittel-6-punkt-1-ledd-1">Systemet for forebyggende vedlikehold av lysanlegg ved store flyplasser skal ha til hensikt å sikre at alle innflygings- og banelys er operative.</article><article class="legalP" id="kapittel-6-punkt-1-ledd-2">Når flyging pågår, skal minst 85% av lysenhetene være operative i hvert av følgende anlegg:<ul class="defaultList"><li data-li-identifier="a)" data-name="a)"><article class="listArticle" id="kapittel-6-punkt-1-ledd-2-punkt-1"><article class="legalP" id="kapittel-6-punkt-1-ledd-2-punkt-1-ledd-1">innflygingslysene,</article></article></li><li data-li-identifier="b)" data-name="b)"><article class="listArticle" id="kapittel-6-punkt-1-ledd-2-punkt-2"><article class="legalP" id="kapittel-6-punkt-1-ledd-2-punkt-2-ledd-1">terskellysene,</article></article></li><li data-li-identifier="c)" data-name="c)"><article class="listArticle" id="kapittel-6-punkt-1-ledd-2-punkt-3"><article class="legalP" id="kapittel-6-punkt-1-ledd-2-punkt-3-ledd-1">banekantlysene,</article></article></li><li data-li-identifier="d)" data-name="d)"><article class="listArticle" id="kapittel-6-punkt-1-ledd-2-punkt-4"><article class="legalP" id="kapittel-6-punkt-1-ledd-2-punkt-4-ledd-1">baneendelysene.</article></article></li></ul></article><article class="legalP" id="kapittel-6-punkt-1-ledd-3">Systemet for forebyggende vedlikehold skal ikke tillate at to lysenheter inntil hverandre er ikke-operative med mindre montasjeavstand mellom lysenhetene er vesentlig mindre enn foreskrevet, unntatt i en innflygingslys tverrekke eller en barett.</article></article><article class="marginIdArticle" id="kapittel-6-punkt-2"><span class="data-marginOriginalId">2.</span><article class="legalP" id="kapittel-6-punkt-2-ledd-1">Systemet skal ha til hensikt å sikre at lysenhetene ved lysanlegg på rullebane som skal kunne benyttes for start ved rullebanesikt mindre enn 550 m, er operative under disse forholdene.</article><article class="legalP" id="kapittel-6-punkt-2-ledd-2">Systemet skal minst sikre at:<ul class="defaultList"><li data-li-identifier="a)" data-name="a)"><article class="listArticle" id="kapittel-6-punkt-2-ledd-2-punkt-1"><article class="legalP" id="kapittel-6-punkt-2-ledd-2-punkt-1-ledd-1">95% av lysenhetene i rullebanesenterlinjelys (hvor slikt er montert) og rullebanekantlys er operative,</article></article></li><li data-li-identifier="b)" data-name="b)"><article class="listArticle" id="kapittel-6-punkt-2-ledd-2-punkt-2"><article class="legalP" id="kapittel-6-punkt-2-ledd-2-punkt-2-ledd-1">75% av baneendelysene er operative.</article></article></li></ul></article><article class="legalP" id="kapittel-6-punkt-2-ledd-3">Systemet skal ikke tillate at to lysenheter inntil hverandre er ikke-operative.</article></article><article class="marginIdArticle" id="kapittel-6-punkt-3"><span class="data-marginOriginalId">3.</span><article class="legalP" id="kapittel-6-punkt-3-ledd-1">Systemet for forebyggende vedlikehold av lysanleggene på en presisjonsrullebane i kategori II og III skal minimum inneholde følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-6-punkt-3-ledd-1-punkt-1"><article class="legalP" id="kapittel-6-punkt-3-ledd-1-punkt-1-ledd-1">På-stedet-måling av: <ul class="defaultList"><li data-li-identifier="-" data-name="-"><article class="listArticle" id="kapittel-6-punkt-3-ledd-1-punkt-1-ledd-1-punkt-1"><article class="legalP" id="kapittel-6-punkt-3-ledd-1-punkt-1-ledd-1-punkt-1-ledd-1">lysintensitet,</article></article></li><li data-li-identifier="-" data-name="-"><article class="listArticle" id="kapittel-6-punkt-3-ledd-1-punkt-1-ledd-1-punkt-2"><article class="legalP" id="kapittel-6-punkt-3-ledd-1-punkt-1-ledd-1-punkt-2-ledd-1">spredning og retning for enhetene i innflygings- og banelysanleggene.</article></article></li></ul></article></article></li><li data-li-identifier="b)" data-name="b)"><article class="listArticle" id="kapittel-6-punkt-3-ledd-1-punkt-2"><article class="legalP" id="kapittel-6-punkt-3-ledd-1-punkt-2-ledd-1">Kontroll/måling av spenning og strømstyrke for de enkelte kretser som inngår i innflygings- og banelysanleggene.</article></article></li><li data-li-identifier="c)" data-name="c)"><article class="listArticle" id="kapittel-6-punkt-3-ledd-1-punkt-3"><article class="legalP" id="kapittel-6-punkt-3-ledd-1-punkt-3-ledd-1">Kontroll av systemet for regulering/justering av lysintensiteten.</article></article></li></ul></article></article><article class="marginIdArticle" id="kapittel-6-punkt-4"><span class="data-marginOriginalId">4.</span><article class="legalP" id="kapittel-6-punkt-4-ledd-1">På-stedet-måling av lysintensitet, -spredning og retning for enhetene i innflygings- og banelysanleggene for en presisjonsrullebane i kategori II og III skal, så langt praktisk mulig, omfatte alle lysenhetene for å sikre overensstemmelse med punkt 3 ovenfor.</article></article><article class="marginIdArticle" id="kapittel-6-punkt-5"><span class="data-marginOriginalId">5.</span><article class="legalP" id="kapittel-6-punkt-5-ledd-1">Systemet skal ha til hensikt å sikre at alle innflygings- og banelys på en presisjonsrullebane i kategori II og III er operative.</article><article class="legalP" id="kapittel-6-punkt-5-ledd-2">Systemet skal minst sikre at:<ul class="defaultList"><li data-li-identifier="a)" data-name="a)"><article class="listArticle" id="kapittel-6-punkt-5-ledd-2-punkt-1"><article class="legalP" id="kapittel-6-punkt-5-ledd-2-punkt-1-ledd-1">95% av lysenhetene i hvert av de følgende lysanlegg er operative: <ul class="defaultList"><li data-li-identifier="-" data-name="-"><article class="listArticle" id="kapittel-6-punkt-5-ledd-2-punkt-1-ledd-1-punkt-1"><article class="legalP" id="kapittel-6-punkt-5-ledd-2-punkt-1-ledd-1-punkt-1-ledd-1">innflygingslysene, de innerste 450 m,</article></article></li><li data-li-identifier="-" data-name="-"><article class="listArticle" id="kapittel-6-punkt-5-ledd-2-punkt-1-ledd-1-punkt-2"><article class="legalP" id="kapittel-6-punkt-5-ledd-2-punkt-1-ledd-1-punkt-2-ledd-1">rullebanesenterlinjelysene,</article></article></li><li data-li-identifier="-" data-name="-"><article class="listArticle" id="kapittel-6-punkt-5-ledd-2-punkt-1-ledd-1-punkt-3"><article class="legalP" id="kapittel-6-punkt-5-ledd-2-punkt-1-ledd-1-punkt-3-ledd-1">terskellysene,</article></article></li><li data-li-identifier="-" data-name="-"><article class="listArticle" id="kapittel-6-punkt-5-ledd-2-punkt-1-ledd-1-punkt-4"><article class="legalP" id="kapittel-6-punkt-5-ledd-2-punkt-1-ledd-1-punkt-4-ledd-1">rullebanekantlysene.</article></article></li></ul></article></article></li><li data-li-identifier="b)" data-name="b)"><article class="listArticle" id="kapittel-6-punkt-5-ledd-2-punkt-2"><article class="legalP" id="kapittel-6-punkt-5-ledd-2-punkt-2-ledd-1">90% av lysenhetene i landingssonelys er operative.</article></article></li><li data-li-identifier="c)" data-name="c)"><article class="listArticle" id="kapittel-6-punkt-5-ledd-2-punkt-3"><article class="legalP" id="kapittel-6-punkt-5-ledd-2-punkt-3-ledd-1">85% av lysenhetene i innflygingslys utenfor 450 m er operative.</article></article></li><li data-li-identifier="d)" data-name="d)"><article class="listArticle" id="kapittel-6-punkt-5-ledd-2-punkt-4"><article class="legalP" id="kapittel-6-punkt-5-ledd-2-punkt-4-ledd-1">75% av enhetene i rullebaneendelys er operative.</article></article></li></ul></article><article class="legalP" id="kapittel-6-punkt-5-ledd-3">Systemet skal ikke tillate ikke-operative lysenheter i antall eller sammenhenger hvor det kan forandre tilsiktet lysmønster. Dessuten skal det ikke tillates to ikke-operative enheter i samme lysanlegg uten at det minimum er én operativ i mellom, unntatt i en innflygingslys tverrekke og i en barett.</article></article><article class="marginIdArticle" id="kapittel-6-punkt-6"><span class="data-marginOriginalId">6.</span><article class="legalP" id="kapittel-6-punkt-6-ledd-1">For stopplysrekke plassert ved venteposisjon for rullebane som skal brukes ved rullebanesikt mindre enn 400 m skal systemet ha til hensikt å sikre at:<ul class="defaultList"><li data-li-identifier="a)" data-name="a)"><article class="listArticle" id="kapittel-6-punkt-6-ledd-1-punkt-1"><article class="legalP" id="kapittel-6-punkt-6-ledd-1-punkt-1-ledd-1">det ikke er flere enn to ikke-operative lysenheter, og</article></article></li><li data-li-identifier="b)" data-name="b)"><article class="listArticle" id="kapittel-6-punkt-6-ledd-1-punkt-2"><article class="legalP" id="kapittel-6-punkt-6-ledd-1-punkt-2-ledd-1">det ikke er to ikke-operative lysenheter inntil hverandre, med mindre montasjeavstanden mellom dem er vesentlig mindre enn foreskrevet.</article></article></li></ul></article></article><article class="marginIdArticle" id="kapittel-6-punkt-7"><span class="data-marginOriginalId">7.</span><article class="legalP" id="kapittel-6-punkt-7-ledd-1">For lysanlegg på taksebane som skal brukes ved rullebanesikt mindre enn 400 m, skal systemet ha til hensikt å sikre at to ikke-operative lysenheter i senterlinje ikke får være naboenheter.</article></article></section><section class="section" id="kapittel-7" data-lovdata-URL="LTI/forskrift/2004-08-26-1245/KAPITTEL_7"><h2>Veiledende materiale til forskrift om elektrotjeneste (BSL E 4-3)</h2><section class="section" data-name="del1" id="kapittel-7-kapittel-1" data-lovdata-URL="LTI/forskrift/2004-08-26-1245/KAPITTEL_7-1"><h3>Del 1. Kommentarer til de enkelte bestemmelser</h3><article class="defaultP"><table><tbody><tr><td data-text-align="left" data-vertical-align="top"><i>Til § 2</i></td><td data-text-align="left" data-vertical-align="top">Forskriften bør også i størst mulig utstrekning legges til grunn for elektrotjenesten ved flyplasser som ikke trenger Luftfartstilsynets godkjenning.</td></tr></tbody></table><table><tbody><tr><td data-text-align="left" data-vertical-align="top"><i>Til § 4</i></td><td data-text-align="left" data-vertical-align="top">Lys i forbindelse med skilt, både innvendig og utvendig belysning, regnes i denne sammenheng som lysanlegg.<br />I tillegg til kravene etter denne forskrift skal anleggene tilfredsstille elektrofaglige krav. Elektroansvarlig plikter å varsle om, og om nødvendig frakoble, anlegg vedkommende ikke lenger kan innestå for sikkerheten ved.<br />Flyplassjefen og leder av elektrotjenesten kan være samme person, men da må flyplassjefen ha sin daglige tjeneste på flyplassen.</td></tr></tbody></table><table><tbody><tr><td data-text-align="left" data-vertical-align="top"><i>Til § 5</i><br />(1)</td><td data-text-align="left" data-vertical-align="top">Den dokumentasjon som nevnes i bestemmelsens første ledd kan være håndbøker, tegninger, skjemaer, prosedyrer, instrukser og informasjon.<br />De generelle krav til faglig utdanning, praksis og godkjenning for personer som skal utføre eller lede arbeider på elektriske anlegg, samt være ansvarlig for sikkerhet ved samme, fremgår blant annet av Forskrift om kvalifikasjoner for elektrofagfolk og Forskrifter for elektriske anlegg/Sikkerhet ved drift av og arbeid i elektriske anlegg.<br />For faglig ledelse/utførelse av arbeider på elektriske installasjoner/anlegg kreves sertifisering. Faglig ledelse/utførelse av arbeider kan, dersom leder for elektrotjenesten ikke besitter nødvendige godkjenninger, tillegges utenforstående installatør, basert på kontrakt med henblikk på bl.a. omfang, innsatstid, ansvarsforhold og andre forpliktelser, eller det kan være ansatt elektrofagkyndig som er autorisert som bedriftselektriker.</td></tr></tbody></table><table><tbody><tr><td data-text-align="left" data-vertical-align="top">(2)</td><td data-text-align="left" data-vertical-align="top">Se veiledning til BSL E 4-3 – del 2 – vedlikehold.<br />Se veiledning til BSL E 4-3 – del 2 – lysanleggenes brukbarhet.</td></tr></tbody></table><table><tbody><tr><td data-text-align="left" data-vertical-align="top">(3)</td><td data-text-align="left" data-vertical-align="top">Mennesker har, på samme måte som luftfartøyer, begrensninger i sin ytelsesevne, og disse begrensningene må det tas hensyn til ved utarbeidelse av prosedyrer. For eksempel bør en unngå fremgangsmåter/metoder som er spesielt ulystbetont eller krever ferdigheter som er vanskelige å oppnå og opprettholde.<br />Prosedyrene må dessuten ta høyde for at mennesker gjør feil ved at prosedyrene inneholder kontrollsystemer som sikrer at menneskelige feil blir avdekket og korrigert før de får flysikkerhetsmessige konsekvenser, jf. også krav til kvalitetssystem, BSL A 1-1. Ytterligere veiledning om den menneskelige faktor finnes i ICAO Human Factors Training Manual.</td></tr></tbody></table><table><tbody><tr><td data-text-align="left" data-vertical-align="top">(5)</td><td data-text-align="left" data-vertical-align="top">Beredskapsplanene har til hensikt å redusere forstyrrelser i flyvirksomheten som følge av svikt ved de elektrotekniske anleggene, samt å forebygge skade på personer, utstyr og eiendom.</td></tr></tbody></table><table><tbody><tr><td data-text-align="left" data-vertical-align="top"><i>Til § 6</i></td><td data-text-align="left" data-vertical-align="top">Se veiledning til BSL E 4-3 – del 2 – inspeksjoner.</td></tr></tbody></table><table><tbody><tr><td data-text-align="left" data-vertical-align="top"><i>Til § 8</i></td><td data-text-align="left" data-vertical-align="top">Se veiledning til BSL E 4-3 – del 2 – lysanleggenes brukbarhet.</td></tr></tbody></table><table><tbody><tr><td data-text-align="left" data-vertical-align="top"><i>Til § 9</i></td><td data-text-align="left" data-vertical-align="top">Eksempler på forhold som fartøysjefen trenger opplysninger om:<br />– Lysanlegg som er satt ut av drift.<br />– Lysenheter som er slokket eller har redusert intensitet.<br />– Lysenheter som er ute av stilling.<br />– Farlige eller villedende lys i flyplassens omgivelser.<br />– Markante lys i flyplassens omgivelser som er slokket.<br />Lufttrafikktjenesten vil formidle opplysningene videre til fartøysjefene etter fastsatte rutiner. Ved øvrige flyplasser skal flyplassjefen ha etablert rutiner for videreformidling, jf. BSL E 4-1 § 4 fjerde ledd og den aktuelle forskrift om utforming, kapittel om flyplassdata.</td></tr></tbody></table><table><tbody><tr><td data-text-align="left" data-vertical-align="top"><i>Til § 13</i></td><td data-text-align="left" data-vertical-align="top">Den angitte dokumentasjon er vital for personsikkerheten og nødvendig for effektivt vedlikehold og feilretting, og bør i størst mulig grad også forefinnes ved andre enn bare de store flyplassene.<br />Entydig merking av utstyrsenheter/posisjoner er nødvendig for personsikkerheten, spesielt ved flere like enheter/anlegg, samt for effektivt vedlikehold og feilretting, og bør i størst mulig grad også forefinnes ved andre enn bare de store flyplassene.</td></tr></tbody></table></article></section><section class="section" data-name="del2" id="kapittel-7-kapittel-2" data-lovdata-URL="LTI/forskrift/2004-08-26-1245/KAPITTEL_7-2"><h3>Del 2. Akseptabel minstestandard</h3><article class="marginIdArticle" id="kapittel-7-kapittel-2-punkt-1"><span class="data-marginOriginalId">1.</span><span class="miscHeadline"><i>Generelt</i></span></article><article class="marginIdArticle" id="kapittel-7-kapittel-2-punkt-2"><span class="data-marginOriginalId">1.1</span><article class="legalP" id="kapittel-7-kapittel-2-punkt-2-ledd-1">Forskrift om elektrotjeneste inneholder formuleringer som tilsier utøvelse av skjønn. Eksempler på slikt skjønn er formuleringer som «trygt og sikkert» og «tilstrekkelig». Skjønnet må både utøves av den som skal etterleve forskriften og av luftfartsmyndigheten som skal føre tilsyn med at forskriften blir etterlevd. Dersom det oppstår uenighet er det den myndighet som har fastsatt forskriftene, dvs. Luftfartstilsynet, som avgjør skjønnsutøvelsen.</article></article><article class="marginIdArticle" id="kapittel-7-kapittel-2-punkt-3"><span class="data-marginOriginalId">1.2</span><article class="legalP" id="kapittel-7-kapittel-2-punkt-3-ledd-1">Nedenstående veiledning skal gi flyplassoperatøren tilstrekkelig informasjon for en tilfredsstillende praktisering av forskriften. Veiledningen angir det sikkerhetsnivå Luftfartstilsynet vil legge til grunn for sin skjønnsutøvelse. Den angir således en akseptabel minstestandard som flyplassoperatøren kan legge til grunn for sin etterlevelse av forskriften.</article></article><article class="marginIdArticle" id="kapittel-7-kapittel-2-punkt-4"><span class="data-marginOriginalId">2.</span><span class="miscHeadline"><i>Inspeksjon, kontroll og oppfølging m.m.</i></span></article><article class="marginIdArticle" id="kapittel-7-kapittel-2-punkt-5"><span class="data-marginOriginalId">2.1</span><span class="miscHeadline"><i>Inspeksjoner</i></span></article><article class="marginIdArticle" id="kapittel-7-kapittel-2-punkt-6"><span class="data-marginOriginalId">2.1.1</span><article class="legalP" id="kapittel-7-kapittel-2-punkt-6-ledd-1">Krav til inspeksjon av lysanlegg relatert til flyplass og type trafikk fremgår av BSL E 4-3 § 6. Generelt inspiseres lysanleggene så ofte som trafikken og utstyrets tilstand tilsier, dog minimum før første flyging i mørke finner sted til eller fra flyplassen. For flyplasser der det er lenge mellom hver mørkeflyging bør lysanleggene inspiseres minimum hvert fjerde døgn.</article></article><article class="marginIdArticle" id="kapittel-7-kapittel-2-punkt-7"><span class="data-marginOriginalId">2.1.2</span><article class="legalP" id="kapittel-7-kapittel-2-punkt-7-ledd-1">Utover de inspeksjonene som fremgår av BSL E 4-3 § 6, inspiseres ved/etter forhold som kan ha påvirket utstyret, som uvær, brøyting eller start/landing av store luftfartøyer.</article></article><article class="marginIdArticle" id="kapittel-7-kapittel-2-punkt-8"><span class="data-marginOriginalId">2.1.3</span><article class="legalP" id="kapittel-7-kapittel-2-punkt-8-ledd-1">En inspeksjon kan anses dekket ved tilbakemelding fra personell i plasstjenesten, flygere eller andre kvalifiserte informanter. Anses mottatte tilbakemelding ikke betryggende eller tilstrekkelige, kompletteres med «på-stedet-kontroll», eventuelt kontrollflyging.</article></article><article class="marginIdArticle" id="kapittel-7-kapittel-2-punkt-9"><span class="data-marginOriginalId">2.1.4</span><article class="legalP" id="kapittel-7-kapittel-2-punkt-9-ledd-1">Overvåking av flyplassens omgivelser for å oppdage farlige eller villedende lys, eller markante lys som er blitt borte, gjennomføres minimum <i>månedlig</i>. I tillegg gjennomføres slik overvåking dersom forholdene tilsier det, for eksempel ved bygge- eller anleggsarbeider eller andre forhold som medfører spesiell belysning.</article><article class="legalP" id="kapittel-7-kapittel-2-punkt-9-ledd-2">Som flyplassens omgivelser regnes alle områdene som omfattes av flyplassens hinderflater samt inn- og utflygingstraseer, spesielt dersom disse har ledelys. Dessuten følgende områder, jf. BSL E 3-2:<ul class="defaultList"><li data-li-identifier="-" data-name="-"><article class="listArticle" id="kapittel-7-kapittel-2-punkt-9-ledd-2-punkt-1"><article class="legalP" id="kapittel-7-kapittel-2-punkt-9-ledd-2-punkt-1-ledd-1">Instrumentrullebaner med kodetall 4: Innenfor 750 m på hver side av rullebanens forlengede senterlinje og ut til 4500 m fra terskel.</article></article></li><li data-li-identifier="-" data-name="-"><article class="listArticle" id="kapittel-7-kapittel-2-punkt-9-ledd-2-punkt-2"><article class="legalP" id="kapittel-7-kapittel-2-punkt-9-ledd-2-punkt-2-ledd-1">Instrumentrullebaner med kodetall 2 og 3: Innenfor 750 m på hver side av rullebanens forlengede senterlinje og ut til 3000 m fra terskel.</article></article></li></ul></article><article class="legalP" id="kapittel-7-kapittel-2-punkt-9-ledd-3">Oppmerksomheten rettes spesielt mot:<ul class="defaultList"><li data-li-identifier="-" data-name="-"><article class="listArticle" id="kapittel-7-kapittel-2-punkt-9-ledd-3-punkt-1"><article class="legalP" id="kapittel-7-kapittel-2-punkt-9-ledd-3-punkt-1-ledd-1">veier, havneområder, jernbanestasjoner og andre samferdselsanlegg,</article></article></li><li data-li-identifier="-" data-name="-"><article class="listArticle" id="kapittel-7-kapittel-2-punkt-9-ledd-3-punkt-2"><article class="legalP" id="kapittel-7-kapittel-2-punkt-9-ledd-3-punkt-2-ledd-1">skip og andre flytende innretninger,</article></article></li><li data-li-identifier="-" data-name="-"><article class="listArticle" id="kapittel-7-kapittel-2-punkt-9-ledd-3-punkt-3"><article class="legalP" id="kapittel-7-kapittel-2-punkt-9-ledd-3-punkt-3-ledd-1">bensinstasjoner, kjøpesentra og andre godt opplyste områder,</article></article></li><li data-li-identifier="-" data-name="-"><article class="listArticle" id="kapittel-7-kapittel-2-punkt-9-ledd-3-punkt-4"><article class="legalP" id="kapittel-7-kapittel-2-punkt-9-ledd-3-punkt-4-ledd-1">områder med anleggs- og byggarbeider,</article></article></li><li data-li-identifier="-" data-name="-"><article class="listArticle" id="kapittel-7-kapittel-2-punkt-9-ledd-3-punkt-5"><article class="legalP" id="kapittel-7-kapittel-2-punkt-9-ledd-3-punkt-5-ledd-1">sirkus, tivoli og lignende (spesiell oppmerksomhet på <i>laserlys</i>),</article></article></li><li data-li-identifier="-" data-name="-"><article class="listArticle" id="kapittel-7-kapittel-2-punkt-9-ledd-3-punkt-6"><article class="legalP" id="kapittel-7-kapittel-2-punkt-9-ledd-3-punkt-6-ledd-1">master med varsellys.</article></article></li></ul></article><article class="legalP" id="kapittel-7-kapittel-2-punkt-9-ledd-4">Farlige eller villedende lys skal <i>fjernes eller endres</i>, jf. BSL E 4-3 § 8 første ledd. Se også pkt. 4.1.6 nedenfor. For store flyplasser gjelder BSL E 3-2.</article><article class="legalP" id="kapittel-7-kapittel-2-punkt-9-ledd-5"><i>Laserlys</i> kan være særlig farlige fordi det kan ødelegge flygerens syn. Informasjon om laserlys finnes i ICAO Manual on Laser Emitters and Flight Safety.</article><article class="legalP" id="kapittel-7-kapittel-2-punkt-9-ledd-6">For effektivt å kunne kontrollere lys utenfor flyplassens område, bør de aktuelle områdene være regulert i kommuneplan eller reguleringsplan, eller det bør på annen måte være inngått avtaler med berørte grunneiere. Dersom lys, som vurderes som farlige eller villedende, ikke kan fjernes eller endres, skal forholdet rapporteres til Luftfartstilsynet, og om nødvendig skal lufttrafikken stoppes eller begrenses, jf. BSL E 4-1 § 4 fjerde ledd bokstav a) og femte ledd. I alle tilfeller skal forholdet gjøres kjent for flyplassens brukere, jf. BSL E 4-3 § 9 og BSL E 4-1 § 4 fjerde ledd bokstav b. Se også pkt. 2.1.4 ovenfor.</article></article><article class="marginIdArticle" id="kapittel-7-kapittel-2-punkt-10"><span class="data-marginOriginalId">2.2</span><span class="miscHeadline"><i>Kontroll</i></span></article><article class="marginIdArticle" id="kapittel-7-kapittel-2-punkt-11"><span class="data-marginOriginalId">2.2.1</span><article class="legalP" id="kapittel-7-kapittel-2-punkt-11-ledd-1">Innflygings- og banelysene ved flyplasser med lufttrafikktjeneste kontrolleres med betryggende korte intervaller for å sikre at lysanleggene danner forutsatt lysbillede, dvs: fungerer som forutsatt, er korrekt innstilt og fri for forurensninger, avsetninger eller fremmedelementer som kan hindre eller skjerme lysfunksjonen. Kontroll som betinger åpning av utstyr/tilgang til elektriske komponenter, forutsetter minimum at utøveren er instruert.</article></article><article class="marginIdArticle" id="kapittel-7-kapittel-2-punkt-12"><span class="data-marginOriginalId">2.2.2</span><article class="legalP" id="kapittel-7-kapittel-2-punkt-12-ledd-1">Kontroll foretas så ofte anleggenes standard og stedlige forhold tilsier, dog: <table><tbody><tr><td data-text-align="left" data-vertical-align="top">* Innflygingslys</td><td data-text-align="left" data-vertical-align="top">minimum vinkelkontroll vår og høst, årlig full kontroll.</td></tr><tr><td data-text-align="left" data-vertical-align="top">* Rullebanekantlys</td><td data-text-align="left" data-vertical-align="top">minimum hvert år.</td></tr><tr><td data-text-align="left" data-vertical-align="top">* Terskel- og baneendelys</td><td data-text-align="left" data-vertical-align="top">minimum 2 ganger pr. måned vinkelkontroll, årlig full kontroll.</td></tr><tr><td data-text-align="left" data-vertical-align="top">* Nedfelte lys</td><td data-text-align="left" data-vertical-align="top">minimum 2 ganger pr. uke prismerens/-kontroll, årlig full kontroll.</td></tr><tr><td data-text-align="left" data-vertical-align="top">* Visuelt glidebaneanlegg</td><td data-text-align="left" data-vertical-align="top">minimum 2 ganger pr. måned vinkelkontroll, årlig full kontroll.</td></tr><tr><td data-text-align="left" data-vertical-align="top">* Taksebanekantlys</td><td data-text-align="left" data-vertical-align="top">minimum hvert år.</td></tr><tr><td data-text-align="left" data-vertical-align="top">* Skiltbelysning</td><td data-text-align="left" data-vertical-align="top">minimum hvert år.</td></tr></tbody></table></article><article class="legalP" id="kapittel-7-kapittel-2-punkt-12-ledd-2">Kontrollen vil normalt innbefatte noen grad av demontering for service; rengjøring, justering, utskifting til ny/overhalt del eller enhet.</article><article class="legalP" id="kapittel-7-kapittel-2-punkt-12-ledd-3">Krav til farge, lysutbytte, åpnings-/utstrålingsvinkler etc. fremgår av Annex 14, Appendix 1 og 2.</article></article><article class="marginIdArticle" id="kapittel-7-kapittel-2-punkt-13"><span class="data-marginOriginalId">2.2.3</span><article class="legalP" id="kapittel-7-kapittel-2-punkt-13-ledd-1">For kontrollene utarbeides et system som angir tidspunkter/intervaller for kontrollene. Dette knyttes opp mot beskrivelser (også leverandørens) av hver enhets/hver type enheters oppbygging/funksjon, omfang av kontroll og test, prosedyre for test, vedlikehold og justeringer, inkludert skifting av lamper og annet forbruksmateriell, oversikt over nødvendig verktøy, hjelpemidler og type reservedeler, samt registrering av utskiftingers omfang, tidspunkt og innskiftede forbruksmateriells forventbare levetid.</article><article class="legalP" id="kapittel-7-kapittel-2-punkt-13-ledd-2">Kontrollen omfatter<i>,</i> utover å sikre at utstyret fungerer, at glass/linser/prismer er rene og kondensfrie og at innstillingsvinkler er korrekt, også inspeksjon av omgivelser, samt av montasje/innfesting og beskyttelse mot påvirking fra vær, dyr og vandaler.</article><article class="legalP" id="kapittel-7-kapittel-2-punkt-13-ledd-3">Dessuten vurdering av kabler, kabelføringer og utstyrets generelle tilstand, med tanke på forventbar varig funksjon samt drifts- og personsikkerhet.</article><article class="legalP" id="kapittel-7-kapittel-2-punkt-13-ledd-4">Kontroll og justering skal utføres iht. utstyrets manualer, om nødvendig supplert med lokale instrukser/beskrivelser.</article></article><article class="marginIdArticle" id="kapittel-7-kapittel-2-punkt-14"><span class="data-marginOriginalId">2.2.4</span><article class="legalP" id="kapittel-7-kapittel-2-punkt-14-ledd-1">For lavintensitets lysanlegg og ikke separat beskrevne anlegg, hvor ikke hyppigere eller mer omfattende på-stedet-kontroller er beskrevet for den enkelte type/gruppe utstyr, utføres kontroll som beskrevet ovenfor så ofte utstyrets standard og stedlige forhold tilsier, dog <i>minimum årlig</i>.</article><article class="legalP" id="kapittel-7-kapittel-2-punkt-14-ledd-2">I den utstrekning det er relevant må også, ved enheter hvor flere lamper inngår og<ul class="defaultList"><li data-li-identifier="-" data-name="-"><article class="listArticle" id="kapittel-7-kapittel-2-punkt-14-ledd-2-punkt-1"><article class="legalP" id="kapittel-7-kapittel-2-punkt-14-ledd-2-punkt-1-ledd-1">hvor disse skal lyse samtidig, kontrolleres at så er tilfelle,</article></article></li><li data-li-identifier="-" data-name="-"><article class="listArticle" id="kapittel-7-kapittel-2-punkt-14-ledd-2-punkt-2"><article class="legalP" id="kapittel-7-kapittel-2-punkt-14-ledd-2-punkt-2-ledd-1">hvor ny skal kople inn ved feil, kontrolleres at skifteautomatikken fungerer, og at fungerende reservelampe(r) er på plass, samt at eventuell innebygget feil-/tilstandsvarsling fungerer.</article></article></li></ul></article></article><article class="marginIdArticle" id="kapittel-7-kapittel-2-punkt-15"><span class="data-marginOriginalId">2.2.5</span><article class="legalP" id="kapittel-7-kapittel-2-punkt-15-ledd-1">For innflygingslys, innflygingsledelys, sirklingslys og hinderlys (faste og blinkende) kontrolleres minst <i>en gang pr. uke</i> at lysanleggene fungerer som forutsatt, er tilsynelatende korrekt innstilt og fri for avsetninger eller fremmedelementer som kan virke hindrende eller skjermer for lysfunksjonen.</article><article class="legalP" id="kapittel-7-kapittel-2-punkt-15-ledd-2">Kontrollen kan anses dekket ved tilbakemelding fra personell i plasstjenesten, flygere eller andre kvalifiserte informanter. Anses mottatte tilbakemelding ikke betryggende eller tilstrekkelige, kompletteres med ved på-stedet-kontroll, eventuelt kontrollflyging.</article><article class="legalP" id="kapittel-7-kapittel-2-punkt-15-ledd-3">På-stedet-kontroll foretas så ofte som forholdene tilsier, og avhengig av anleggenes standard og stedlige forhold, dog <i>minimum hver tredje måned</i>, samt når ukentlige kontroller ikke med sikkerhet bekrefter at utstyret fungerer som forutsatt.</article><article class="legalP" id="kapittel-7-kapittel-2-punkt-15-ledd-4">Intervaller for faste på-stedet-kontroll av spesielt utilgjengelig plassert utstyr kan ytterligere forlenges dersom det godtgjøres at utførelse, montasje, dubleringer, serviceomfang og/eller andre forhold ved den enkelte enhet gjør dette forsvarlig.</article></article><article class="marginIdArticle" id="kapittel-7-kapittel-2-punkt-16"><span class="data-marginOriginalId">2.2.6</span><article class="legalP" id="kapittel-7-kapittel-2-punkt-16-ledd-1">Beslutning om kontrollflyging baseres på grad av usikkerhet og hvor mye et lysanlegg har vært ute av stilling.</article><article class="legalP" id="kapittel-7-kapittel-2-punkt-16-ledd-2">Visuelt glidebaneanlegg skal alltid kontrollflys dersom et anlegg har vært ute av stilling pga. fysisk påkjenning, for eksempel brøyting. Som anlegg regnes tre eller fire enheter i et APAPI-anlegg, begge enheter i et APAPI-anlegg og en enhet i et PLASI-anlegg. Dersom bare en eller to enheter i et PAPI-anlegg eller en enhet i et APAPI – anlegg har vært ute av stilling, kan anlegget settes i drift etter bakkekontroll av enhetene og kontrollflyging utsettes inntil en måned.</article></article><article class="marginIdArticle" id="kapittel-7-kapittel-2-punkt-17"><span class="data-marginOriginalId">2.2.7</span><article class="legalP" id="kapittel-7-kapittel-2-punkt-17-ledd-1">På-stedet-måling av egenskapene, spesielt for presisjonsrullebaner i kategori II og III, bør utføres ved hjelp av mobilt måleutstyr med tilstrekkelig nøyaktighet til å analysere data for hver enkelt enhet. Hyppigheten av slike målinger bør under ingen omstendigheter bli lavere enn <i>to ganger årlig</i> for nedfelte armaturer og <i>en gang årlig</i> for andre.</article></article><article class="marginIdArticle" id="kapittel-7-kapittel-2-punkt-18"><span class="data-marginOriginalId">2.2.8</span><article class="legalP" id="kapittel-7-kapittel-2-punkt-18-ledd-1">Signallampe i kontrolltårn kontrolleres <i>ukentlig.</i></article></article><article class="marginIdArticle" id="kapittel-7-kapittel-2-punkt-19"><span class="data-marginOriginalId">2.3</span><span class="miscHeadline"><i>Inspeksjon og kontroll med flyplasstekniske anlegg og utstyr</i></span><article class="legalP" id="kapittel-7-kapittel-2-punkt-19-ledd-1">Utstyret vil primært være:<ul class="defaultList"><li data-li-identifier="-" data-name="-"><article class="listArticle" id="kapittel-7-kapittel-2-punkt-19-ledd-1-punkt-1"><article class="legalP" id="kapittel-7-kapittel-2-punkt-19-ledd-1-punkt-1-ledd-1">konstantstrømregulatorer for banetilknyttede lysanlegg,</article></article></li><li data-li-identifier="-" data-name="-"><article class="listArticle" id="kapittel-7-kapittel-2-punkt-19-ledd-1-punkt-2"><article class="legalP" id="kapittel-7-kapittel-2-punkt-19-ledd-1-punkt-2-ledd-1">variacer og andre regulertransformatorer,</article></article></li><li data-li-identifier="-" data-name="-"><article class="listArticle" id="kapittel-7-kapittel-2-punkt-19-ledd-1-punkt-3"><article class="legalP" id="kapittel-7-kapittel-2-punkt-19-ledd-1-punkt-3-ledd-1">skilletransformatorer for seriekretser,</article></article></li><li data-li-identifier="-" data-name="-"><article class="listArticle" id="kapittel-7-kapittel-2-punkt-19-ledd-1-punkt-4"><article class="legalP" id="kapittel-7-kapittel-2-punkt-19-ledd-1-punkt-4-ledd-1">kabelanlegg og føringsveier, inkludert kummer.</article></article></li></ul></article></article><article class="marginIdArticle" id="kapittel-7-kapittel-2-punkt-20"><span class="data-marginOriginalId">2.3.1</span><article class="legalP" id="kapittel-7-kapittel-2-punkt-20-ledd-1">Konstantstrømregulatorer inspiseres <i>ukentlig</i>, og fagkyndig kontroll foretas <i>månedlig</i>.</article><article class="legalP" id="kapittel-7-kapittel-2-punkt-20-ledd-2">Inspiseres med tanke på lukt, lyd, temperatur, lekkasje og andre indikasjoner på feil under utvikling.</article><article class="legalP" id="kapittel-7-kapittel-2-punkt-20-ledd-3">Kontroll i henhold til leverandørens retningslinjer/manualer:<ul class="defaultList"><li data-li-identifier="-" data-name="-"><article class="listArticle" id="kapittel-7-kapittel-2-punkt-20-ledd-3-punkt-1"><article class="legalP" id="kapittel-7-kapittel-2-punkt-20-ledd-3-punkt-1-ledd-1">Regulerings-/styre-/betjeningsanlegget testes.</article></article></li><li data-li-identifier="-" data-name="-"><article class="listArticle" id="kapittel-7-kapittel-2-punkt-20-ledd-3-punkt-2"><article class="legalP" id="kapittel-7-kapittel-2-punkt-20-ledd-3-punkt-2-ledd-1">Kontroll av funksjon/strøm på de ulike trinn, ev. korrigering.</article></article></li><li data-li-identifier="-" data-name="-"><article class="listArticle" id="kapittel-7-kapittel-2-punkt-20-ledd-3-punkt-3"><article class="legalP" id="kapittel-7-kapittel-2-punkt-20-ledd-3-punkt-3-ledd-1">Belastning/trinn registreres.</article></article></li></ul></article></article><article class="marginIdArticle" id="kapittel-7-kapittel-2-punkt-21"><span class="data-marginOriginalId">2.3.2</span><article class="legalP" id="kapittel-7-kapittel-2-punkt-21-ledd-1">Variacer og andre regulertransformatorer kontrolleres som under 2.3.1 så langt det kan tillempes.</article></article><article class="marginIdArticle" id="kapittel-7-kapittel-2-punkt-22"><span class="data-marginOriginalId">2.3.3</span><article class="legalP" id="kapittel-7-kapittel-2-punkt-22-ledd-1">Skilletransformatorer for seriekretser, plassert i kum, inspiseres for ytre tegn på skade/overlast <i>årlig</i> .</article></article><article class="marginIdArticle" id="kapittel-7-kapittel-2-punkt-23"><span class="data-marginOriginalId">2.3.4</span><article class="legalP" id="kapittel-7-kapittel-2-punkt-23-ledd-1">Kabel og kabelarbeider, samt føringsveier, <i>minimum årlig:</i><ul class="defaultList"><li data-li-identifier="-" data-name="-"><article class="listArticle" id="kapittel-7-kapittel-2-punkt-23-ledd-1-punkt-1"><article class="legalP" id="kapittel-7-kapittel-2-punkt-23-ledd-1-punkt-1-ledd-1">inspiseres for tildekking på kabelbroer og andre tracéer som betinger lufting (lastførende kabler skal ikke være forlagt direkte på gulv, og ikke inntil hverandre),</article></article></li><li data-li-identifier="-" data-name="-"><article class="listArticle" id="kapittel-7-kapittel-2-punkt-23-ledd-1-punkt-2"><article class="legalP" id="kapittel-7-kapittel-2-punkt-23-ledd-1-punkt-2-ledd-1">inspiseres for tegn på ytre påvirkning/skade i utsatte områder,</article></article></li><li data-li-identifier="-" data-name="-"><article class="listArticle" id="kapittel-7-kapittel-2-punkt-23-ledd-1-punkt-3"><article class="legalP" id="kapittel-7-kapittel-2-punkt-23-ledd-1-punkt-3-ledd-1">inspiseres for varmgang i tilkoplinger,</article></article></li><li data-li-identifier="-" data-name="-"><article class="listArticle" id="kapittel-7-kapittel-2-punkt-23-ledd-1-punkt-4"><article class="legalP" id="kapittel-7-kapittel-2-punkt-23-ledd-1-punkt-4-ledd-1">inspeksjon og rengjøring av trafo- og tilkoplingskummer.</article></article></li></ul></article></article><article class="marginIdArticle" id="kapittel-7-kapittel-2-punkt-24"><span class="data-marginOriginalId">2.4</span><span class="miscHeadline"><i>Tilsyn og kontroll med forsynings- og distribusjonsanlegg</i></span></article><article class="marginIdArticle" id="kapittel-7-kapittel-2-punkt-25"><span class="data-marginOriginalId">2.4.1</span><article class="legalP" id="kapittel-7-kapittel-2-punkt-25-ledd-1">Flyplassens lysanlegg og installasjoner omfatter alt etter det punkt energileverandør betegner som leveringspunkt. Hvor energileverandør avregner høyspent, men besørger fremføring til og nedtransformering på flyplassen, må sikres avtale om at leverandøren foretar nødvendig tilsyn, kontroll og vedlikehold av linje, transformator og bryteranlegg.</article></article><article class="marginIdArticle" id="kapittel-7-kapittel-2-punkt-26"><span class="data-marginOriginalId">2.4.2</span><article class="legalP" id="kapittel-7-kapittel-2-punkt-26-ledd-1">Intern distribusjon omfatter koplings-/fordelingsanlegg og underfordelinger, med distribusjonskabling til de enkelte fordelinger og anlegg, som lys- og varmefordelinger, konstantstrømregulatorer med mer.</article><article class="legalP" id="kapittel-7-kapittel-2-punkt-26-ledd-2">Inspiseres med tanke på lukt, lyd og andre indikasjoner på feil under utvikling <i>ukentlig</i>.</article><article class="legalP" id="kapittel-7-kapittel-2-punkt-26-ledd-3">Innkommende spenning, og fasespenning mot jord, registreres <i>månedlig</i>.</article><article class="legalP" id="kapittel-7-kapittel-2-punkt-26-ledd-4">Isolasjonsnivå kontrolleres <i>årlig</i>.</article><article class="legalP" id="kapittel-7-kapittel-2-punkt-26-ledd-5">Det utarbeides gjennomføringsplan for tiltrekkingskontroll (ev. termofotografering under belastning) av lastforbindelser (skinne-, rekkeklemme-, apparat- og batteritilkoplinger) med tanke på metallflyt/oksidasjon/varmgang. Fremdrift/konklusjoner loggføres.</article></article><article class="marginIdArticle" id="kapittel-7-kapittel-2-punkt-27"><span class="data-marginOriginalId">2.4.3</span><article class="legalP" id="kapittel-7-kapittel-2-punkt-27-ledd-1">Reservekraftaggregat, med tilhørende start-/overvåkingssystem, inspiseres og kontrolleres, og eventuelt startes/kjøres, med betryggende hyppighet, vanligvis <i>ukentlig.</i></article><article class="legalP" id="kapittel-7-kapittel-2-punkt-27-ledd-2">Start med lastovertak foretas minimum <i>månedlig.</i><table><tbody><tr><td data-text-align="left" data-vertical-align="top">Anm. 1:</td><td data-text-align="left" data-vertical-align="top">Kontroll/aggregatdrift i samkjøring mot matende nett må bare gjøres etter avtale, og under kontakt med netteier (som kun unntaksvis er energileverandøren).</td></tr><tr><td data-text-align="left" data-vertical-align="top">Anm. 2:</td><td data-text-align="left" data-vertical-align="top">Før slik kjøring må det avklares at aggregatet og koplingsutrustningen om nødvendig vil beherske de kortslutningsytelser matende nett kan levere.</td></tr><tr><td data-text-align="left" data-vertical-align="top">Anm. 3:</td><td data-text-align="left" data-vertical-align="top">Det må avklares at kopling av flyplassens ordinære fullastuttak ikke kan/vil forårsake sjenerende forstyrrelser på matende nett.</td></tr><tr><td data-text-align="left" data-vertical-align="top">Anm. 4:</td><td data-text-align="left" data-vertical-align="top">Kontroll/prøvekjøring utføres i henhold til aggregatprodusentens/-leverandørens anvisning, basert på:<br />1) utkopling av matende nett slik at aggregat starter opp og kopler seg inn automatisk, dersom lastkjøring skal foretas,<br />2) betjeningsstart av aggregater for kjøring uten lastovertak.</td></tr></tbody></table></article><article class="legalP" id="kapittel-7-kapittel-2-punkt-27-ledd-3">Dersom reservekraft leveres av flere parallelt arbeidende aggregater, med innfasingsautomatikk, må testprosedyrer basert på (ukontrollert) nettutfall utarbeides, også for å garantere innkoplingstid for påkrevde lys-, navigasjons-, kommunikasjons- og varslingsanlegg.</article><article class="legalP" id="kapittel-7-kapittel-2-punkt-27-ledd-4">Automatisk frakopling/prioritering, for begrensing av effektuttak fra nødstrømsaggregat, prøves sammen med lastkjøring av aggregatet(ene).</article></article><article class="marginIdArticle" id="kapittel-7-kapittel-2-punkt-28"><span class="data-marginOriginalId">2.4.4</span><article class="legalP" id="kapittel-7-kapittel-2-punkt-28-ledd-1">Automatisk omkopling mellom ordinær kraftforsyning og annen alternativ forsyning (reservelinje, dublert utrustning og tilsvarende) prøves og kontrolleres minimum <i>månedlig</i>.</article><article class="legalP" id="kapittel-7-kapittel-2-punkt-28-ledd-2">Innkoblingstiden måles fra utkobling av matende nett og til aktuelle lysenheter lyser med foreskrevet minimumsintensitet.</article></article><article class="marginIdArticle" id="kapittel-7-kapittel-2-punkt-29"><span class="data-marginOriginalId">2.4.5</span><article class="legalP" id="kapittel-7-kapittel-2-punkt-29-ledd-1">Stabilspenningsaggregat (UPS) er primært en utjamningsenhet som skal sikre stabil spenning til følsomt utstyr, uavhengig av variasjoner, blink og kortere utfall av matende forsyning.</article><article class="legalP" id="kapittel-7-kapittel-2-punkt-29-ledd-2">Kjøle-/vifteanlegg/filtre kontrolleres for funksjon.</article><article class="legalP" id="kapittel-7-kapittel-2-punkt-29-ledd-3">Normalbelastning registreres.</article><article class="legalP" id="kapittel-7-kapittel-2-punkt-29-ledd-4">Batteri testes for kapasitet minimum <i>årlig</i>.</article></article><article class="marginIdArticle" id="kapittel-7-kapittel-2-punkt-30"><span class="data-marginOriginalId">2.4.6</span><article class="legalP" id="kapittel-7-kapittel-2-punkt-30-ledd-1">Like- og vekselrettere, i alle kombinasjoner og utførelser, for levering av like- eller vekselstrøm av variabel spenning og/eller frekvens, ofte kombinert med batteribank, som UPS.</article><article class="legalP" id="kapittel-7-kapittel-2-punkt-30-ledd-2">Inspeksjon og kontroll utføres som for UPS så langt det kan tillempes.</article></article><article class="marginIdArticle" id="kapittel-7-kapittel-2-punkt-31"><span class="data-marginOriginalId">2.4.7</span><article class="legalP" id="kapittel-7-kapittel-2-punkt-31-ledd-1">Batteribanker og startbatterier for reservekraftaggregater, annet nødutstyr og utrykningskjøretøyer kontrolleres for ladespenning <i>ukentlig</i>.</article><article class="legalP" id="kapittel-7-kapittel-2-punkt-31-ledd-2">Kontroll av ladetilstand, syrevekt og syrenivå foretas <i>månedlig</i>, så langt batteritype tillater.</article><article class="legalP" id="kapittel-7-kapittel-2-punkt-31-ledd-3">Kapasitetstest <i>minimum før hver vintersesong</i>.</article></article><article class="marginIdArticle" id="kapittel-7-kapittel-2-punkt-32"><span class="data-marginOriginalId">2.4.8</span><article class="legalP" id="kapittel-7-kapittel-2-punkt-32-ledd-1">Transformatorer til andre spenninger inspiseres <i>ukentlig</i> for lukt, lyd, lekkasje eller andre indikasjoner på feil under utvikling.</article><article class="legalP" id="kapittel-7-kapittel-2-punkt-32-ledd-2">Kjøling, filtertilstand kontrolleres <i>månedlig</i>.</article><article class="legalP" id="kapittel-7-kapittel-2-punkt-32-ledd-3">Belastning registreres.</article></article><article class="marginIdArticle" id="kapittel-7-kapittel-2-punkt-33"><span class="data-marginOriginalId">2.5</span><span class="miscHeadline"><i>Tilsyn med manøver- og overvåkingsutstyr</i></span></article><article class="marginIdArticle" id="kapittel-7-kapittel-2-punkt-34"><span class="data-marginOriginalId">2.5.1</span><article class="legalP" id="kapittel-7-kapittel-2-punkt-34-ledd-1">Strømforsyninger for manøver- og overvåkingssystemer kontrolleres med hensyn på batteritilstand, spenning og lading minimum <i>månedlig</i>, og det foretas belastnings-/kapasitetstest minimum <i>årlig</i>.</article></article><article class="marginIdArticle" id="kapittel-7-kapittel-2-punkt-35"><span class="data-marginOriginalId">2.5.2</span><article class="legalP" id="kapittel-7-kapittel-2-punkt-35-ledd-1">Like- og vekselrettere som inngår i strømforsyninger kontrolleres med tanke på renhold/filtertilstand/uhindret kjøleluftsirkulasjon, samt yteevne/belastning minimum <i>månedlig</i>.</article></article><article class="marginIdArticle" id="kapittel-7-kapittel-2-punkt-36"><span class="data-marginOriginalId">2.5.3</span><article class="legalP" id="kapittel-7-kapittel-2-punkt-36-ledd-1">På flyplass med høyintensive lys skal utgående spenning og/eller strømstyrke i forhold til innstilt intensitetsgrad (fra lufttrafikktjenestens posisjon) kontrolleres minimum en gang pr. <i>måned.</i></article></article><article class="marginIdArticle" id="kapittel-7-kapittel-2-punkt-37"><span class="data-marginOriginalId">2.5.4</span><article class="legalP" id="kapittel-7-kapittel-2-punkt-37-ledd-1">Omfattende elektroniske manøver- og overvåkingssystemer funksjonsprøves, utover fullstendig utprøving av berørte seksjoner etter inngrep som utskiftinger, utvidelser og omgjøringer, minimum <i>en gang pr. år</i> ved å mate inn samtlige typer manøver- og overvåkingssignaler, samt ved simulering av kritiske feil/tilstander (fysisk påvirking av detektorer og andre meldeenheter, og konstatering av aktivering/utløsing av tilhørende reaksjoner).</article></article><article class="marginIdArticle" id="kapittel-7-kapittel-2-punkt-38"><span class="data-marginOriginalId">2.5.5</span><article class="legalP" id="kapittel-7-kapittel-2-punkt-38-ledd-1">Kabler som inngår i overvåkingssystem isolasjonsprøves minimum <i>årlig.</i></article></article><article class="marginIdArticle" id="kapittel-7-kapittel-2-punkt-39"><span class="data-marginOriginalId">2.5.6</span><article class="legalP" id="kapittel-7-kapittel-2-punkt-39-ledd-1">Manøver- og overvåkingssystemenes øvrige komponenter, som releer og indikerings-/betjeningstablåer, funksjonsprøves minimum <i>hvert annet år</i>.</article></article><article class="marginIdArticle" id="kapittel-7-kapittel-2-punkt-40"><span class="data-marginOriginalId">2.6</span><span class="miscHeadline"><i>Oppfølging</i></span></article><article class="marginIdArticle" id="kapittel-7-kapittel-2-punkt-41"><span class="data-marginOriginalId">2.6.1</span><article class="legalP" id="kapittel-7-kapittel-2-punkt-41-ledd-1">Det skal føres logg over inspeksjoner og kontroller og tiltak i den forbindelse, jf. BSL E 4-3 § 5 annet ledd. I dette inngår registrering av feil og mangler samt utførte utbedringer på alle anlegg. Registreringene vil også være til støtte ved langtidsplanlegging for mer omfattende gjennomganger med større utbedringer og utskiftinger.</article></article><article class="marginIdArticle" id="kapittel-7-kapittel-2-punkt-42"><span class="data-marginOriginalId">2.6.2</span><article class="legalP" id="kapittel-7-kapittel-2-punkt-42-ledd-1">Loggene skal oppbevares minimum 2 år, jf. BSL E 4-3 § 5 annet ledd.</article></article><article class="marginIdArticle" id="kapittel-7-kapittel-2-punkt-43"><span class="data-marginOriginalId">2.6.3</span><article class="legalP" id="kapittel-7-kapittel-2-punkt-43-ledd-1">Basert på de enkelte anlegg/enheters alder, daglige påvirkning/slitasje samt registerte feil og utbedringer, utarbeides plan for løpende vedlikehold i form av utskifting eller mer omfattende reparasjoner, slik at anlegg og utstyr til enhver tid kan fremstå i forskriftsmessig stand, og at tilfredsstillende funksjon kan påregnes.</article></article><article class="marginIdArticle" id="kapittel-7-kapittel-2-punkt-44"><span class="data-marginOriginalId">3.</span><span class="miscHeadline"><i>Vedlikehold</i></span></article><article class="marginIdArticle" id="kapittel-7-kapittel-2-punkt-45"><span class="data-marginOriginalId">3.1</span><span class="miscHeadline"><i>Generelt</i></span></article><article class="marginIdArticle" id="kapittel-7-kapittel-2-punkt-46"><span class="data-marginOriginalId">3.1.1</span><article class="legalP" id="kapittel-7-kapittel-2-punkt-46-ledd-1">Basert på plan for løpende vedlikehold, utarbeidet med støtte fra logger og annen oppfølging av anleggene, samt manualer og annen anleggsdokumentasjon, skal det føres et løpende, forebyggende vedlikehold, med nødvendig utskifting av slitasje- og aldringsutsatt materiell. Det forebyggende vedlikeholdet skal sikre at lysanleggene med nødvendige bakenforliggende forsynings- og fordelingsanlegg til enhver tid tilfredsstiller flyplassens godkjenningsvilkår og slik at pålitelig funksjon sikres, jf. BSL E 4-3 § 5 første ledd bokstav c.</article></article><article class="marginIdArticle" id="kapittel-7-kapittel-2-punkt-47"><span class="data-marginOriginalId">3.1.2</span><article class="legalP" id="kapittel-7-kapittel-2-punkt-47-ledd-1">Vedlikehold og reparasjon av elektriske anlegg og enheter kan bare foretas av eller under direkte tilsyn av fagkyndig. Utskifting av utbrent lampe eller annen enhet, uten inngripen i elektriske kretser, kan tillates utført av instruert, inspiserende personale dersom nødvendig sikkerhetsutstyr er utdelt og instruksjoner om bruk og faremomenter er gitt.</article></article><article class="marginIdArticle" id="kapittel-7-kapittel-2-punkt-48"><span class="data-marginOriginalId">3.1.3</span><article class="legalP" id="kapittel-7-kapittel-2-punkt-48-ledd-1">Omgjøringer av lysanlegg eller lysenheter, som kan endre eller ha innvirkning på utstyrets funksjon, kan ikke foretas uten forhåndsgodkjennelse fra Luftfartstilsynet, jf. BSL E 4-1 § 4 fjerde ledd bokstav a. og godkjenningsvilkårene.</article></article><article class="marginIdArticle" id="kapittel-7-kapittel-2-punkt-49"><span class="data-marginOriginalId">3.1.4</span><article class="legalP" id="kapittel-7-kapittel-2-punkt-49-ledd-1">Retningslinjer for vedlikehold av lysanlegg finnes i ICAO Doc 9137 – Part 9 – Airport Maintenance Practices.</article></article><article class="marginIdArticle" id="kapittel-7-kapittel-2-punkt-50"><span class="data-marginOriginalId">4.</span><span class="miscHeadline"><i>Lysanleggenes brukbarhet</i></span></article><article class="marginIdArticle" id="kapittel-7-kapittel-2-punkt-51"><span class="data-marginOriginalId">4.1</span><span class="miscHeadline"><i>Generelt</i></span></article><article class="marginIdArticle" id="kapittel-7-kapittel-2-punkt-52"><span class="data-marginOriginalId">4.1.1</span><article class="legalP" id="kapittel-7-kapittel-2-punkt-52-ledd-1">Kravene, som er satt i BSL E 4-3 kapittel 4 og vedlegg 1, definerer mål for vedlikehold og angir ikke direkte krav til lysanleggenes brukbarhet. Vurdering av om lysanlegg skal settes ut av drift gjøres av flyplassjefen, i samarbeide med lufttrafikktjenesten og om mulig med flyplassens brukere.</article></article><article class="marginIdArticle" id="kapittel-7-kapittel-2-punkt-53"><span class="data-marginOriginalId">4.1.2</span><article class="legalP" id="kapittel-7-kapittel-2-punkt-53-ledd-1">For store flyplasser skal det utarbeides klare kriteria for når lysanleggene skal settes ut av drift, jf. BSL E 4-3 § 8 annet ledd og § 5 tredje ledd. Kriteriene skal forelegges flytryggingskomiteen, jf. BSL E 4-1 § 5 tredje ledd bokstav d. Flyplassjefen bør dessuten vurdere å delegere myndigheten til å sette anlegg ut av drift til en vakthavende person.</article></article><article class="marginIdArticle" id="kapittel-7-kapittel-2-punkt-54"><span class="data-marginOriginalId">4.1.3</span><article class="legalP" id="kapittel-7-kapittel-2-punkt-54-ledd-1">Et anlegg som på grunn av avvik eller feil kan mistolkes eller skape tvil, eller som ikke formidler den fulle forventede eller kunngjorte informasjon, skal settes ut av drift, dvs. slås av, jf. BSL E 4-3 § 8 første ledd.</article></article><article class="marginIdArticle" id="kapittel-7-kapittel-2-punkt-55"><span class="data-marginOriginalId">4.1.4</span><article class="legalP" id="kapittel-7-kapittel-2-punkt-55-ledd-1">Innflygings-, terskel-, banekant-, baneende- og taksebanelysanleggene kan vanligvis anses som fungerende dersom mindre enn ca. 15% av enhetene i det enkelte anlegg må bedømmes som ikke operativt, forutsatt en spredning av de underkjente lysene slik at ingen vesentlige forandringer av anleggenes lysbillede, eller villedende mønstre, har oppstått. Lufttrafikktjenesteenheten skal være varslet, jf. BSL E 4-3 § 5 femte ledd, § 8 første til fjerde ledd og § 9. Utbedring bør ha høy prioritet.</article></article><article class="marginIdArticle" id="kapittel-7-kapittel-2-punkt-56"><span class="data-marginOriginalId">4.1.5</span><article class="legalP" id="kapittel-7-kapittel-2-punkt-56-ledd-1">For presisjons innflyging og start ved RVR mindre enn 550 m vises til beskrivelser i Annex 14.</article></article></section></section></main></body></html>