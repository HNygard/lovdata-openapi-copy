<!DOCTYPE html><html lang="no"><head><title>Forskrift om kart og stedfestet informasjon i plan- og byggesaksbehandlingen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-05-10-736</dd><dt class="dokid">DokumentID</dt><dd class="dokid">LTI/forskrift/2004-05-10-736</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 6 s 930</dd><dt class="dateInForce">I kraft fra</dt><dd class="dateInForce">2004-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-01-22-33</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§5</li><li>lov/1985-06-14-77/§6</li></ul></dd><dt class="dateOfPublication">Kunngjort</dt><dd class="dateOfPublication">2004-05-14</dd><dt class="journalNumber">Journalnummer</dt><dd class="journalNumber">2004-0704</dd><dt class="titleShort">Korttittel</dt><dd class="titleShort">Forskrift om kart mv i byggesaksbehandlingen</dd><dt class="title">Tittel</dt><dd class="title">Forskrift om kart og stedfestet informasjon i plan- og byggesaksbehandlingen.</dd><dt class="miscInformation">Annet om dokumentet</dt><dd class="miscInformation">Fastsatt av Miljøverndepartementet 10. mai 2004 med hjemmel i plan- og bygningslov 14. juni 1985 nr. 77 § 5 og § 6.</dd><dt class="refid">RefID</dt><dd class="refid">forskrift/2004-05-10-736</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kart og stedfestet informasjon i plan- og byggesaksbehandlingen.<ul class="tocSubUl"><li>I<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Det offentlige kartgrunnlaget</li><li>§ 4. Pålegg om kartlegging</li><li>§ 5. Pålegg om å levere data i digital form</li><li>§ 6. Krav til pålagt kartlegging</li><li>§ 7. Krav til digital arealplan</li><li>§ 8. Krav til plankartet</li><li>§ 9. Utveksling av digitale data og digitale dokumenter</li><li>§ 10. Endelig vedtatt plan, planarkiv o.a.</li><li>§ 11. Datasikkerhet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-05-10-736" id="dokument"><h1>Forskrift om kart og stedfestet informasjon i plan- og byggesaksbehandlingen.</h1><section class="section" data-name="kapI" id="kapittel-1" data-lovdata-URL="LTI/forskrift/2004-05-10-736/KAPITTEL_1"><h2 data-text-align="center">I</h2><article class="legalArticle" data-lovdata-URL="LTI/forskrift/2004-05-10-736/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriften skal sikre enkel og effektiv tilgang til oppdaterte og pålitelige kart og stedfestet informasjon for å kunne løse oppgaver etter plan- og bygningsloven.</article></article><article class="legalArticle" data-lovdata-URL="LTI/forskrift/2004-05-10-736/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I denne forskrift betyr:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>endelig vedtatt plan:</i> plan som gjennom kommunens endelige vedtak, og eventuelt departementets godkjenning eller stadfesting, har fått rettsvirkning,</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>plankart:</i> framstilling av arealplan på kart,</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1"><i>plandata:</i> geodata i plan som er gjenstand for vedtak etter plan- og bygningslovens planbestemmelser,</article></article></li><li data-li-identifier="d)" data-name="d)"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1"><i>basiskart:</i> geodata i plankart som ikke er gjenstand for vedtak,</article></article></li><li data-li-identifier="e)" data-name="e)"><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1"><i>digital arealplan:</i> arealplan i en form som representerer planen på en fullstendig og entydig måte, egnet for elektronisk databehandling.</article></article></li></ul></article></article><article class="legalArticle" data-lovdata-URL="LTI/forskrift/2004-05-10-736/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Det offentlige kartgrunnlaget</span></h3><article class="legalP" id="kapittel-1-paragraf-3-ledd-1">Kommunen skal i samarbeid med staten sørge for et oppdatert offentlig kartgrunnlag for kommunens areal ut til grunnlinjene. Kartgrunnlaget skal bestå av et representativt, systematisk og tematisk ordnet utvalg geodata, og være egnet til å løse kommunens oppgaver etter plan- og bygningsloven. Kommunen skal stille nødvendig utsnitt av det offentlige kartgrunnlaget til rådighet for alle som fremmer eller uttaler seg om en plan- eller byggesak.</article><article class="legalP" id="kapittel-1-paragraf-3-ledd-2">Digitalt kartgrunnlag skal følge «Produktspesifikasjonen for felles kartdatabase (FKB)» eller annen tilsvarende spesifikasjon fastsatt av kommunen. Kommunen fastsetter hvilke nøyaktighets- og detaljeringsklasser kartgrunnlaget skal følge i de ulike deler av kommunen. Analogt kartgrunnlag skal følge tilsvarende anerkjent spesifikasjon.</article><article class="legalP" id="kapittel-1-paragraf-3-ledd-3">Kartgrunnlaget skal være stedfestet med koordinater i det nasjonale geodetiske grunnlaget, eller et lokalt geodetisk grunnlag fastsatt av kommunen. Lokale geodetiske grunnlag skal være sikret med et tilstrekkelig antall fastmerker til å gjenskape grunnlaget i alle områder det lokale grunnlaget gjelder.</article><article class="legalP" id="kapittel-1-paragraf-3-ledd-4">Kommunen skal ha rutiner for årlig arkivering av kartgrunnlaget. Kommunen kan etter avtale overlate arkiveringen til staten.</article></article><article class="legalArticle" data-lovdata-URL="LTI/forskrift/2004-05-10-736/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Pålegg om kartlegging</span></h3><article class="legalP" id="kapittel-1-paragraf-4-ledd-1">Kommunen kan pålegge den som fremmer planforslag å framskaffe geodata når dette er nødvendig for å ta stilling til forslaget. Kommunen kan innarbeide slike data i det offentlige kartgrunnlaget.</article><article class="legalP" id="kapittel-1-paragraf-4-ledd-2">Kommunen skal så tidlig som mulig informere om at slikt pålegg kan bli aktuelt og grunnen til dette.</article><article class="legalP" id="kapittel-1-paragraf-4-ledd-3">Kommunen kan bare gi slikt pålegg dersom det offentlige kartgrunnlaget ikke er nøyaktig eller detaljert nok til å ta stilling til forslaget. Kommunen skal gi opplysninger om gjeldende planer med så stor nøyaktighet at forslagstiller uten ytterligere undersøkelser kan legge slike plandata til grunn for sitt forslag.</article><article class="legalP" id="kapittel-1-paragraf-4-ledd-4">Tilsvarende gjelder også for den som fremmer konsekvensutredning eller søknad om tiltak.</article></article><article class="legalArticle" data-lovdata-URL="LTI/forskrift/2004-05-10-736/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Pålegg om å levere data i digital form</span></h3><article class="legalP" id="kapittel-1-paragraf-5-ledd-1">Kommunen kan pålegge den som fremmer forslag til reguleringsplan, tomteinndeling eller bebyggelsesplan, å levere geodata i digital form dersom geodata kommunen skal stille til rådighet, også foreligger i digital form. Kommunen skal så tidlig som mulig informere om at slikt pålegg kan bli aktuelt.</article><article class="legalP" id="kapittel-1-paragraf-5-ledd-2">Tilsvarende gjelder konsekvensutredning eller søknad, melding eller underretning om tiltak som nevnt i plan- og bygningsloven § 93 bokstav a, i eller j som kan ha slike vesentlige virkninger for miljø, naturressurser eller samfunn at tiltaket faller inn under bestemmelsene om konsekvensutredning.</article><article class="legalP" id="kapittel-1-paragraf-5-ledd-3">For planforslag, konsekvensutredning eller søknad, melding eller underretning om tiltak som nevnt i plan- og bygningsloven § 93 bokstav a, i eller j, som omfatter tiltak som framgår av forskrift om konsekvensutredning vedlegg I, kan slikt pålegg gis uavhengig av hvilken form kommunens egne geodata foreligger i.</article></article><article class="legalArticle" data-lovdata-URL="LTI/forskrift/2004-05-10-736/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Krav til pålagt kartlegging</span></h3><article class="legalP" id="kapittel-1-paragraf-6-ledd-1">Geodata pålagt utarbeidet etter bestemmelsene i § 4 skal være utarbeidet etter:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-6-ledd-1-punkt-1"><article class="legalP" id="kapittel-1-paragraf-6-ledd-1-punkt-1-ledd-1">«Spesifikasjon av felles kartdatabase (FKB)» i henhold til nøyaktighets- og detaljeringsklasse FKB-B, og med koordinater i det nasjonale geodetiske grunnlaget,</article></article></li><li data-li-identifier="b)" data-name="b)"><article class="listArticle" id="kapittel-1-paragraf-6-ledd-1-punkt-2"><article class="legalP" id="kapittel-1-paragraf-6-ledd-1-punkt-2-ledd-1">kommunens spesifikasjon for det offentlige kartgrunnlag til reguleringsplanlegging, eller</article></article></li><li data-li-identifier="c)" data-name="c)"><article class="listArticle" id="kapittel-1-paragraf-6-ledd-1-punkt-3"><article class="legalP" id="kapittel-1-paragraf-6-ledd-1-punkt-3-ledd-1">avtale med kommunen.</article></article></li></ul></article><article class="legalP" id="kapittel-1-paragraf-6-ledd-2">Kommunen kan i kommuneplan eller lokal forskrift fastsette for bestemte geografiske områder med særlig høy grad av utnytting, at pålagt kartgrunnlag kan kreves utarbeidet etter nøyaktighets- og detaljeringsklasse FKB-A eller likeverdig kommunal spesifikasjon.</article></article><article class="legalArticle" data-lovdata-URL="LTI/forskrift/2004-05-10-736/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Krav til digital arealplan</span></h3><article class="legalP" id="kapittel-1-paragraf-7-ledd-1">Digital arealplan skal inneholde nødvendig informasjon for å behandle og anvende planen med hjelp av elektronisk databehandling, herunder presentere planen som et entydig plankart. Plandataene skal angi de enkelte geografiske områdene med gitte formål og bestemmelser, som separate og entydige objekter kodet i samsvar med departementets spesifikasjon.</article></article><article class="legalArticle" data-lovdata-URL="LTI/forskrift/2004-05-10-736/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Krav til plankartet</span></h3><article class="legalP" id="kapittel-1-paragraf-8-ledd-1">Alle plankart skal ha en entydig identifikasjon og et navn. Plankartet skal vise rettslige virkninger på en klar og entydig måte, og med tilstrekkelig nøyaktig stedfesting.</article><article class="legalP" id="kapittel-1-paragraf-8-ledd-2">Plankartet skal være utstyrt med tegnforklaring, markering av koordinatnettet og nordpil, og opplysninger om geodetisk grunnlag, kartprojeksjon, målestokk, og om planens behandling, herunder hvem som har utarbeidet og eventuelt revidert kartet. Tegnforklaringen skal skille mellom symboler som angir rettslige virkninger og annen informasjon. Plankartet skal skille mellom plandata og basiskart.</article></article><article class="legalArticle" data-lovdata-URL="LTI/forskrift/2004-05-10-736/§9" data-name="§9" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Utveksling av digitale data og digitale dokumenter</span></h3><article class="legalP" id="kapittel-1-paragraf-9-ledd-1">Utveksling av digitale geodata, herunder digital arealplan og digitalt plankart, skal skje i henhold til nasjonal eller tilsvarende internasjonal standard eller etter avtale.</article><article class="legalP" id="kapittel-1-paragraf-9-ledd-2">Digital arealplan kan etter avtale utveksles uten tilhørende basiskart dersom det framgår hvilket basiskart plandataene refererer seg til.</article></article><article class="legalArticle" data-lovdata-URL="LTI/forskrift/2004-05-10-736/§10" data-name="§10" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Endelig vedtatt plan, planarkiv o.a.</span></h3><article class="legalP" id="kapittel-1-paragraf-10-ledd-1">Kommunen skal arkivere endelig vedtatt plankart. Plankartet skal være signert og datert, og være på arkivbestandig papir eller på godkjent digitalt arkivformat for dokumenter.</article><article class="legalP" id="kapittel-1-paragraf-10-ledd-2">Når kommuneplans arealdel er vedtatt av kommunestyret med rettsvirkning, skal ett eksemplar på papir eller godkjent digitalt arkivformat for dokumenter, sendes til Miljøverndepartementet, fylkesmannen, fylkeskommunen og berørte statlige fagmyndigheter.</article><article class="legalP" id="kapittel-1-paragraf-10-ledd-3">Når reguleringsplan er vedtatt av kommunestyret med rettsvirkning, skal ett eksemplar på papir eller godkjent digitalt arkivformat for dokumenter, sendes til fylkesmannen og fylkeskommunen.</article><article class="legalP" id="kapittel-1-paragraf-10-ledd-4">Kommunen skal ha oversikt over alle gjeldende arealplaner og andre vedtak etter plan- og bygningsloven som har betydning for tillatt arealbruk (planarkiv).</article><article class="legalP" id="kapittel-1-paragraf-10-ledd-5">Kopi av endelig vedtatt plankart skal gi identisk informasjon som originalen. Kommunen kan ved digitalisering av eksisterende analoge planer med rettsvirkning, gjøre rene tekniske tilpasninger til nytt basiskart. Det må ikke foretas vesentlige endringer uten at planen behandles på nytt i samsvar med plan- og bygningsloven § 27-2. Mindre vesentlige endringer behandles i samsvar med § 28-1 nr. 2.</article></article><article class="legalArticle" data-lovdata-URL="LTI/forskrift/2004-05-10-736/§11" data-name="§11" id="kapittel-1-paragraf-11"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Datasikkerhet</span></h3><article class="legalP" id="kapittel-1-paragraf-11-ledd-1">Den som har ansvaret for driften av offentlig kartgrunnlag og planarkiv, skal påse at disse blir håndtert og oppbevart på en sikkerhetsmessig forsvarlig måte, herunder at det jevnlig tas sikkerhetskopier av databaser.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-05-10-736/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. juli 2004.</article><article class="legalP" id="kapittel-2-ledd-2">Fra samme tidspunkt oppheves Kap. II. Kartverk i forskrift 22. januar 1997 nr. 33 om krav til byggverk og produkter til byggverk (TEK).</article></section></main></body></html>