<!DOCTYPE html><html lang="no"><head><title>Forskrift om kontrollgebyr mv. for kosmetikk og kroppspleieprodukter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-01-28-361</dd><dt class="dokid">DokumentID</dt><dd class="dokid">LTI/forskrift/2004-01-28-361</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 3 s 486</dd><dt class="dateInForce">I kraft fra</dt><dd class="dateInForce">2004-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-01-29-157</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-3/§7</li></ul></dd><dt class="dateOfPublication">Kunngjort</dt><dd class="dateOfPublication">2004-02-17</dd><dt class="journalNumber">Journalnummer</dt><dd class="journalNumber">2004-0371</dd><dt class="titleShort">Korttittel</dt><dd class="titleShort">Forskrift om kontrollgebyr for kosmetikk</dd><dt class="title">Tittel</dt><dd class="title">Forskrift om kontrollgebyr mv. for kosmetikk og kroppspleieprodukter.</dd><dt class="miscInformation">Annet om dokumentet</dt><dd class="miscInformation">Fastsatt av Helsedepartementet 28. januar 2004 med hjemmel i lov av 19. mai 1933 nr. 3 om tilsyn med kosmetikk og kroppspleieprodukter mv. (kosmetikkloven) § 7.</dd><dt class="refid">RefID</dt><dd class="refid">forskrift/2004-01-28-361</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kontrollgebyr mv. for kosmetikk og kroppspleieprodukter.<ul class="tocSubUl"><li>§ 1. Gebyrets formål</li><li>§ 2. Definisjoner</li><li>§ 3. Meldeplikt</li><li>§ 4. Gebyrets størrelse</li><li>§ 5. Innhenting av opplysninger</li><li>§ 6. Dispensasjon</li><li>§ 7. Straff</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2004-01-28-361" id="dokument"><h1>Forskrift om kontrollgebyr mv. for kosmetikk og kroppspleieprodukter.</h1><article class="legalArticle" data-lovdata-URL="LTI/forskrift/2004-01-28-361/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Gebyrets formål</span></h2><article class="legalP" id="paragraf-1-ledd-1">Gebyret skal bidra til å dekke utgiftene med tilsyn av kosmetikk- og kroppspleieprodukter.</article></article><article class="legalArticle" data-lovdata-URL="LTI/forskrift/2004-01-28-361/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskrift forstås med:</article> <article class="defaultP" margin-top="true"><i>kosmetikk- og kroppspleieprodukter:</i> Ethvert produkt som er bestemt til å brukes på menneskekroppens overflate (hud, hodehår eller annen hårvekst, negler, lepper, og ytre kjønnsorganer) eller på tenner og munnhulens slimhinner for eller hovedsakelig for å rense, beskytte og holde dem i god stand, endre deres utseende eller påvirke kroppslukt.</article> <article class="defaultP" margin-top="true"><i>produsent:</i> norsk produsent herunder den som på oppdrag får sine produkter produsert av andre.</article> <article class="defaultP" margin-top="true"><i>gebyrpliktige:</i> produsent eller importør av kosmetikk- og kroppspleieprodukter bestemt til frambud på det norske markedet.</article> <article class="defaultP" margin-top="true"><i>frambud:</i> all omsetning, bruk og/eller annen utlevering, herunder bruk i frisør-/hudpleie-/fotpleiesalonger mv. samt i reklameøyemed.</article></article><article class="legalArticle" data-lovdata-URL="LTI/forskrift/2004-01-28-361/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Meldeplikt</span></h2><article class="legalP" id="paragraf-3-ledd-1">Gebyrpliktige har plikt til å melde fra om virksomheten til Mattilsynet.</article></article><article class="legalArticle" data-lovdata-URL="LTI/forskrift/2004-01-28-361/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Gebyrets størrelse</span></h2><article class="legalP" id="paragraf-4-ledd-1">Gebyrpliktig med en årlig brutto omsetning av kosmetikk- og kroppspleieprodukter på mer enn kroner 100.000,-, skal betale et årlig gebyr på kr 5000. Gebyrpliktige med en årlig brutto omsetning på kroner 100.000,- eller mindre, skal betale et årlig gebyr på kr 1000.</article><article class="legalP" id="paragraf-4-ledd-2">Gebyrreduksjon kan etter søknad tilkjennes av Mattilsynet for et år av gangen og kun etter at bekreftet årsregnskap fra autorisert revisor er fremlagt. Det gis ikke særskilt melding om tilkjenning av gebyrreduksjon.</article></article><article class="legalArticle" data-lovdata-URL="LTI/forskrift/2004-01-28-361/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Innhenting av opplysninger</span></h2><article class="legalP" id="paragraf-5-ledd-1">Mattilsynet kan innhente nødvendige opplysninger om hvem som er å anse som gebyrpliktige. Dette kan gjøres i samarbeid med Tollvesenet.</article></article><article class="legalArticle" data-lovdata-URL="LTI/forskrift/2004-01-28-361/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dispensasjon</span></h2><article class="legalP" id="paragraf-6-ledd-1">Mattilsynet kan i særlige tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="LTI/forskrift/2004-01-28-361/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straff</span></h2><article class="legalP" id="paragraf-7-ledd-1">Overtredelse av denne forskrift er straffbart i henhold til lov av 19. mai 1933 nr. 3 om tilsyn med kosmetikk og kroppspleieprodukter.</article></article><article class="legalArticle" data-lovdata-URL="LTI/forskrift/2004-01-28-361/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Denne forskrift trer i kraft 1. januar 2004.</article><article class="legalP" id="paragraf-8-ledd-2">Samtidig oppheves forskrift av 29. januar 1999 nr. 157 om tilsynsavgift m.v. for kosmetikk- og kroppspleieprodukter.</article></article></main></body></html>