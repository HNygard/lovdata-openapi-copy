<!DOCTYPE html><html lang="no"><head><title>Forskrift om endring i generell forskrift for produksjon, import og frambud mv av kosmetikk og kroppspleieprodukter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-11-17-1473</dd><dt class="dokid">DokumentID</dt><dd class="dokid">LTI/forskrift/2004-11-17-1473</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 14 s 2166</dd><dt class="dateInForce">I kraft fra</dt><dd class="dateInForce">2005-03-11</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-10-26-871</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-3/§1</li><li>lov/1933-05-19-3/§2</li><li>forskrift/1990-03-26-1227</li></ul></dd><dt class="dateOfPublication">Kunngjort</dt><dd class="dateOfPublication">2004-11-19</dd><dt class="lastupdated">Rettet</dt><dd class="lastupdated">2005-03-09 (se nederst), 16.02.2007 (se nederst)</dd><dt class="journalNumber">Journalnummer</dt><dd class="journalNumber">2004-1261</dd><dt class="titleShort">Korttittel</dt><dd class="titleShort">Endr. i kosmetikkforskriften</dd><dt class="title">Tittel</dt><dd class="title">Forskrift om endring i generell forskrift for produksjon, import og frambud mv av kosmetikk og kroppspleieprodukter.</dd><dt class="miscInformation">Annet om dokumentet</dt><dd class="miscInformation">Fastsatt av Det sentrale Mattilsynet ved hovedkontoret 17. november 2004 med hjemmel i lov 19. mai 1933 nr. 3 om tilsyn med kosmetikk og kroppspleieprodukter § 1 og § 2, samt delegeringsvedtak 26. mars 1990 nr. 1227. Jf. EØS-avtalen vedlegg II kap. XVI nr. 1 (direktiv 2003/15/EF med unntak av punktene 1 og 2 under Artikkel 1) og nr. 12 (direktiv 2003/80/EF).</dd><dt class="refid">RefID</dt><dd class="refid">forskrift/2004-11-17-1473</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i generell forskrift for produksjon, import og frambud mv av kosmetikk og kroppspleieprodukter.<ul class="tocSubUl"><li>I</li><li>II</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2004-11-17-1473" id="dokument"><h1>Forskrift om endring i generell forskrift for produksjon, import og frambud mv av kosmetikk og kroppspleieprodukter.</h1><section class="section" data-name="kapI" id="kapittel-1" data-lovdata-URL="LTI/forskrift/2004-11-17-1473/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I generell forskrift 26. oktober 1995 nr. 871 for produksjon, import og frambud mv av kosmetikk og kroppspleieprodukter gjøres følgende endringer:</article> <article class="defaultP" margin-top="true">I hjemmelsfeltets henvisning til EØS-avtalen vedlegg II kap. XVI nr. 1 tilføyes følgende endringsdirektiv:</article><article class="legalP" id="kapittel-1-ledd-2">direktiv 2003/83/EF</article> <article class="defaultP" margin-top="true">I hjemmelsfeltets henvisning til EØS-avtalen tilføyes følgende:</article><article class="legalP" id="kapittel-1-ledd-3">nr. 12 (direktiv 2003/80/EF)</article> <article class="defaultP" margin-top="true">§ 9 første ledd skal lyde:</article><article class="legalP" id="kapittel-1-ledd-4">Den nominelle mengde på pakkedagen skal angis i vekt eller volum med unntak for produkter med et innhold på mindre enn 5 g eller 5 ml, emballasje til gratis vareprøver og pakninger til engangsprodukter.</article> <article class="defaultP" margin-top="true">§ 10 femte ledd og nytt sjette ledd skal lyde:</article><article class="legalP" id="kapittel-1-ledd-5">Angivelse av holdbarhetsdato er obligatorisk for produkter som har en holdbarhetstid på 30 måneder eller mindre.</article><article class="legalP" id="kapittel-1-ledd-6">For kosmetiske produkter med holdbarhetsdato på mer enn 30 måneder er det obligatorisk å merke produktet med opplysning om hvor lang tid produktet kan brukes etter at det er åpnet uten å medføre skade for forbruker. Opplysningen som produktet merkes med skal være i form av symbolet som vist nedenfor etterfulgt av en tidsangivelse i måneder og/eller år.<p class="leddfortsettelse"><img height="258" src="static/LTI/ho-20041117-1473-01.gif" width="243" /></p></article> <article class="defaultP" margin-top="true">§ 14 skal lyde:</article><article class="legalP" id="kapittel-1-ledd-7">Ingrediensene skal angis i form av en liste over disse i fallende rekkefølge etter deres vekt på det tidspunkt det tilsettes produktet. Listen skal innledes med ordet «ingredienser» eller annen betegnelse godkjent av Mattilsynet. Det er tilstrekkelig at opplysningene kun angis på emballasjen eller beholderen dersom emballasje ikke benyttes.</article><article class="legalP" id="kapittel-1-ledd-8">Ingredienslisten kan på grunn av produktenes størrelse eller form, angis på en etikett, vedlagt brosjyre eller bånd eller kort som er festet til produktet. Det må gjøres oppmerksom på dette med enten en forkortet henvisning eller ved at symbolet som er vist i § 11, er påført beholderen og emballasjen.</article><article class="legalP" id="kapittel-1-ledd-9">Dersom produktene er av en slik utforming at heller ikke angivelse i henhold til annet ledd er mulig, skal ingredienslisten angis på et skilt i umiddelbar nærhet av beholderen hvor produktet frambys.</article><article class="legalP" id="kapittel-1-ledd-10">Følgende anses ikke som ingredienser:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">Urenheter i de råvarer som brukes.</article></article></li><li data-li-identifier="2." data-name="2."><article class="listArticle" id="kapittel-1-ledd-10-punkt-2"><article class="legalP" id="kapittel-1-ledd-10-punkt-2-ledd-1">Tekniske hjelpestoffer som brukes under produksjonen, men som ikke inngår i det ferdige produktet.</article></article></li><li data-li-identifier="3." data-name="3."><article class="listArticle" id="kapittel-1-ledd-10-punkt-3"><article class="legalP" id="kapittel-1-ledd-10-punkt-3-ledd-1">Stoffer som brukes i strengt nødvendige mengder som løsemidler eller bærere i parfymerende og aromatiske sammensetninger.</article></article></li></ul></article><article class="legalP" id="kapittel-1-ledd-11">Parfymerende og aromatiske sammensetninger og deres råstoffer skal angis med ordet «parfyme» eller annen betegnelse som er godkjent av Mattilsynet. Stoffer som i vedlegg III under feltet «spesielle begrensninger og krav» har krav om å føres opp i ingredienslisten, skal angis uavhengig av funksjon i produktet.</article><article class="legalP" id="kapittel-1-ledd-12">Ingredienser i en konsentrasjon lavere enn 1% kan angis i vilkårlig rekkefølge etter dem som har en konsentrasjon som er høyere enn 1%.</article><article class="legalP" id="kapittel-1-ledd-13">For dekorativ kosmetikk, som frambys i flere fargenyanser, kan alle fargestoffene som er brukt i serien, angis, under forutsetning av at ordene «kan inneholde» eller «+/-» er tilføyd. Annen betegnelse godkjent av Mattilsynet kan også benyttes.</article><article class="legalP" id="kapittel-1-ledd-14">Ingredienser skal, med unntak for fargestoffer og parfyme- og aromastoffer angis med INCI-navn i henhold til EU-kommisjonens liste over slike. Dersom INCI-navn ikke er fastsatt, skal et av de navnealternativene som er nevnt i vedlegg VII brukes. Ut over dette skal et annet felles europeisk navn, fastsatt i samråd med Mattilsynet brukes.</article> <article class="defaultP" margin-top="true">§ 20 første ledd nummer 4 skal lyde:<ul class="defaultList"><li data-li-identifier="4." data-name="4."><article class="listArticle" id="kapittel-1-ledd-14-punkt-1"><article class="legalP" id="kapittel-1-ledd-14-punkt-1-ledd-1">Dokumentasjon av helsemessig sikkerhet ved bruk av det ferdige produkt. Ved sikkerhetsevaluering skal det tas hensyn til ingrediensenes generelle toksikologiske profil, kjemiske struktur og eksponeringsnivå. Det skal tas særlig hensyn til spesifikke eksponeringsegenskaper for de områdene på kroppen hvor produktet er ment for bruk, blant annet gjelder dette for produkter til utvortes intimhygiene. Det skal også tas særlig hensyn til de grupper av befolkningen som produktet er ment for. Herunder skal det blant annet gjøres en spesifikk vurdering av helsemessig sikkerhet for kosmetiske produkter ment for barn under 3 år. Data som brukes i vurderingen om helsemessig sikkerhet skal være utarbeidet i samsvar med prinsipper for god laboratoriepraksis (GLP).</article><article class="legalP" id="kapittel-1-ledd-14-punkt-1-ledd-2">Dersom et produkt produseres i flere EØS-land kan produsenten selv velge ved hvilket produksjonssted disse opplysninger skal finnes tilgjengelige. Mattilsynet skal underrettes om hvilket sted som er valgt. Disse opplysningene skal være lett tilgjengelig for Mattilsynet.</article></article></li></ul></article> <article class="defaultP" margin-top="true">§ 20 første ledd nytt nummer 8 skal lyde:<ul class="defaultList"><li data-li-identifier="8." data-name="8."><article class="listArticle" id="kapittel-1-ledd-14-punkt-2"><article class="legalP" id="kapittel-1-ledd-14-punkt-2-ledd-1">Data for eventuelle dyreforsøk utført av produsenten, dennes representanter eller leverandør i forbindelse med utvikling eller sikkerhetsevaluering av produktet eller dets bestanddeler, herunder eventuelle dyreforsøk utført for å oppfylle krav i tredjelands lover eller forskrifter.</article><article class="legalP" id="kapittel-1-ledd-14-punkt-2-ledd-2">Opplysningene om produktets kvalitative og kvantitative sammensetning jf. § 20 punkt 1 og uønskede helsemessige effekter jf. § 20 punkt 6 skal gjøres lett tilgjengelig for allmennheten med hensiktsmessige midler, herunder elektroniske. De kvantitative opplysningene som skal gjøres allment tilgjengelig i henhold til punkt 1 er bergrenset til farlige stoffer som omfattes av direktiv 67/548/EØF.<sup class="footnotereference" data-footnotereferencevalue="1" data-unique-footnote-counter="1">1</sup></article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> EUs rådsdirektiv 67/548/EEC Classification, packaging and labelling of dangerous substances in the European Union (Stoffdirektivet).</article></footer> <article class="defaultP" margin-top="true">§ 21 første ledd nytt andre punktum skal lyde:</article><article class="legalP" id="kapittel-1-ledd-15">Når det produseres, frambys eller importeres kosmetikk og kroppspleieprodukter som kan representere en helsefare, kan Mattilsynet forby produktene omsatt og beslaglegge varene.</article> <article class="defaultP" margin-top="true">§ 21 nytt tredje ledd skal lyde:</article><article class="legalP" id="kapittel-1-ledd-16">I særlige tilfeller hvor det er påkrevet med en rask iverksettelse av tiltak som nevnt i første ledd, kan Mattilsynet fastsette forskrifter ved offentlig kunngjøring gjennom kringkasting, aviser eller <i>http://www.mattilsynet.no .</i></article> <article class="defaultP" margin-top="true">§ 24 nytt tredje ledd skal lyde:</article><article class="legalP" id="kapittel-1-ledd-17">Endringene i denne forskriften som er vedtatt 17. november 2004 for å gjennomføre direktiv 2003/15/EF (med unntak av punktene 1 og 2 under artikkel 1) og direktiv 2003/80/EF, gjelder utelukkende for produsenter og importører av kosmetikk og kroppspleieprodukter.</article> <article class="defaultP" margin-top="true">I vedleggene III og IV er det foretatt endringer. Vedleggene kan fås ved henvendelse til: Mattilsynet, Felles postmottak, Postboks 383, 2381 Brumunddal, E-post: postmottak mattilsynet.no, Kontakttelefon: 06040, eller leses på Mattilsynets hjemmesider: <i>http://www.mattilsynet.no</i></article></section><section class="section" data-name="kapII" id="kapittel-2" data-lovdata-URL="LTI/forskrift/2004-11-17-1473/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 11. mars 2005.</article></section><section class="section" id="kapittel-3" data-lovdata-URL="LTI/forskrift/2004-11-17-1473/KAPITTEL_3"><h2>Rettelser</h2><article class="defaultP" data-text-size="small"><strong>Publisert:</strong> I 2005 hefte 3</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">Forekomsten av «direktiv 2003/83/EF» skal erstattes med «direktiv 2003/<i>15</i>/EF».</article><article class="defaultP" data-text-size="small"><strong>Publisert:</strong> I 2007 hefte 2</article> <article class="defaultP" margin-top="true">Ved en inkurie falt § 14 syvende ledd ut. § 14 syvende ledd skal lyde:</article><article class="legalP" id="kapittel-3-ledd-1"><i>Fargestoffer kan angis i vilkårlig rekkefølge etter de øvrige ingredienser, i samsvar med fargeindeksnummeret eller den betegnelse som er angitt i vedlegg IV.</i></article> <article class="defaultP" margin-top="true">§ 14 nåværende syvende og åttende ledd blir åttende og niende ledd.</article></section></main></body></html>