<!DOCTYPE html><html lang="no"><head><title>Forskrift om endring i forskrift i medhold av lov om havner og farvann.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-03-19-702</dd><dt class="dokid">DokumentID</dt><dd class="dokid">LTI/forskrift/2004-03-19-702</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 6 s 894</dd><dt class="dateInForce">I kraft fra</dt><dd class="dateInForce">2004-03-19</dd><dt class="changesToDocuments">Endrer</dt><dd class="changesToDocuments"><ul><li>forskrift/1988-12-13-1011</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1984-06-08-51/§11</li></ul></dd><dt class="dateOfPublication">Kunngjort</dt><dd class="dateOfPublication">2004-05-07</dd><dt class="journalNumber">Journalnummer</dt><dd class="journalNumber">2004-0552</dd><dt class="titleShort">Korttittel</dt><dd class="titleShort">Endr. i forskrift til havneloven</dd><dt class="title">Tittel</dt><dd class="title">Forskrift om endring i forskrift i medhold av lov om havner og farvann.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 19. mars 2004 med hjemmel i lov 8. juni 1984 nr. 51 om havner og farvann m.v. § 11 nr. 1 og 6. Jf. EØS-avtalen vedlegg XIII nr. 56k (direktiv 2002/6/EF).</dd><dt class="refid">RefID</dt><dd class="refid">forskrift/2004-03-19-702</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift i medhold av lov om havner og farvann.<ul class="tocSubUl"><li>I<ul class="tocSubUl"><li>§ 1. (ankomst- og avgangsmelding for fartøyer)</li><li>§ 2. (ankomstmelding for andre transportmidler)</li><li>§ 3. (adgang til fartøy, anlegg og innretninger for statlige og kommunale tjenestemenn)</li><li>§ 4. (ikrafttredelse)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-03-19-702" id="dokument"><h1>Forskrift om endring i forskrift i medhold av lov om havner og farvann.</h1><section class="section" data-name="kapI" id="kapittel-1" data-lovdata-URL="LTI/forskrift/2004-03-19-702/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 13. desember 1988 nr. 1011 i medhold av lov om havner og farvann er det gjort en rekke endringer. Forskriften lyder i sin helhet etter dette:</article> <article class="defaultP" margin-top="true"><i>Forskrift om ankomst- og avgangsmelding og om adgang til fartøy, anlegg og innretninger</i></article><article class="legalP" id="kapittel-1-ledd-2">Fastsatt av Fiskeridepartementet 13. desember 1988 med hjemmel i lov 8. juni 1984 nr. 51 om havner og farvann m.v. § 11 nr. 1 og 6. Jf. EØS-avtalen vedlegg XIII nr. 56k (direktiv 2002/6/EF).</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">(ankomst- og avgangsmelding for fartøyer)</span></span><article class="legalP" id="kapittel-1-foreslåttparagraf-1-ledd-1">Fører av fartøy som skal anløpe et havnedistrikt skal om mulig minst 24 timer før ankomst rapportere til havneadministrasjonen i overensstemmelse med vedlegg 1, med unntak for de opplysninger som kreves i punktene 11 og 18-23 i vedlegget. I lasteerklæringen skal det oppgis lastens art og totale mengde samt art, vekt og antall av lasteenheter som skal losses eller lastes i havnen.</article><article class="legalP" id="kapittel-1-foreslåttparagraf-1-ledd-2">Dersom sjøreisen er kortere enn 24 timer, skal ankomstmelding gis senest ved avgang fra siste havn.</article><article class="legalP" id="kapittel-1-foreslåttparagraf-1-ledd-3">Fører av norsk fiske- eller fangstfartøy med største lengde over 20 meter kan gi ankomstmelding senere enn 24 timer før ankomst, dersom ankomststed og ankomsttid ikke er klarlagt.</article><article class="legalP" id="kapittel-1-foreslåttparagraf-1-ledd-4">Føreren skal også melde fra om endringer i beregnet ankomsttid.</article><article class="legalP" id="kapittel-1-foreslåttparagraf-1-ledd-5">Fører av fartøy som er pliktig til å gi ankomstmelding skal også gi avgangsmelding i overensstemmelse med vedlegg 1.</article><article class="legalP" id="kapittel-1-foreslåttparagraf-1-ledd-6">Bestemmelsene i første til femte ledd gjelder ikke for orlogsfartøyer, fritidsbåter og norske fiske- og fangstfartøyer med største lengde under 20 meter, fartøyer som går i regelmessig rute, og fartøyer som kun trafikkerer innenfor havnedistriktet. Fører av slike fartøyer som skal anløpe et havnedistrikt skal likevel om mulig minst 24 timer før ankomst gi melding til havneadministrasjonen om beregnet ankomsttid (ETA) og skal også melde avgang. For orlogsfartøyer skal i tillegg oppgis navn og kjennetegn. Førere av øvrige slike fartøyer har likevel plikt til å gi melding og opplysninger dersom havneadministrasjonen bestemmer det.</article><article class="legalP" id="kapittel-1-foreslåttparagraf-1-ledd-7">Havneadministrasjonen kan samtykke i at også andre enn de fartøyer som er nevnt i foregående ledd, kan unnlate å gi ankomstmelding eller opplysninger, eller at opplysningene kan gis på et senere tidspunkt.</article><article class="legalP" id="kapittel-1-foreslåttparagraf-1-ledd-8">Havneadministrasjonen skal holdes underrettet om ruteplanene til rutegående fartøy.</article><article class="legalP" id="kapittel-1-foreslåttparagraf-1-ledd-9">Kommunestyret kan bestemme at denne paragraf bare skal gjelde ved anløp av deler av havnedistriktet.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">(ankomstmelding for andre transportmidler)</span></span><article class="legalP" id="kapittel-1-foreslåttparagraf-2-ledd-1">Fører av annet transportmiddel enn fartøy skal ved ankomst til et havnedistrikt gi melding til havneadministrasjonen og gi de opplysninger om last mv. som havneadministrasjonen ber om. Kommunestyret kan bestemme at denne paragraf bare skal gjelde ved ankomst til deler av havnedistriktet.</article></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">(adgang til fartøy, anlegg og innretninger for statlige og kommunale tjenestemenn)</span></span><article class="legalP" id="kapittel-1-foreslåttparagraf-3-ledd-1">Tjenestemenn i Kystverket og kommunal havneadministrasjon har under utførelse av sin tjeneste uhindret adgang til fartøy, anlegg og innretninger.</article></article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">(ikrafttredelse)</span></span><article class="legalP" id="kapittel-1-foreslåttparagraf-4-ledd-1">Denne forskriften trer i kraft 1. februar 1989.</article><article class="legalP" id="kapittel-1-foreslåttparagraf-4-ledd-2">Fra samme tidspunkt oppheves tilsvarende bestemmelser gitt i medhold av lov om havnevesenet av 24. juni 1933.</article></article><span class="futuretitle" id="kapittel-1-foreslåttittel-1">Vedlegg 1 (IMOs allmenne deklarasjon):</span> <article class="defaultP" margin-top="true"><img height="747" src="static/LTI/fi-20040319-0702-01.gif" width="633" /></article><span class="futuretitle" id="kapittel-1-foreslåttittel-2">Annex 1 (IMO General Declaration):</span> <article class="defaultP" margin-top="true"><img height="733" src="static/LTI/fi-20040319-0702-02.gif" width="635" /></article></section><section class="section" data-name="kapII" id="kapittel-2" data-lovdata-URL="LTI/forskrift/2004-03-19-702/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>