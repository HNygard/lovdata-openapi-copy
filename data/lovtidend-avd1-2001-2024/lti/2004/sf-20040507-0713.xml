<!DOCTYPE html><html lang="no"><head><title>Forskrift om endring i forskrift om utlendingers adgang til riket og deres opphold her (utlendingsforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-05-07-713</dd><dt class="dokid">DokumentID</dt><dd class="dokid">LTI/forskrift/2004-05-07-713</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 6 s 901</dd><dt class="dateInForce">I kraft fra</dt><dd class="dateInForce">2004-05-07</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-12-21-1028</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-24-64/§58a</li><li>forskrift/2004-05-07-712</li></ul></dd><dt class="dateOfPublication">Kunngjort</dt><dd class="dateOfPublication">2004-05-07</dd><dt class="journalNumber">Journalnummer</dt><dd class="journalNumber">2004-0684</dd><dt class="titleShort">Korttittel</dt><dd class="titleShort">Endr. i utlendingsforskriften</dd><dt class="title">Tittel</dt><dd class="title">Forskrift om endring i forskrift om utlendingers adgang til riket og deres opphold her (utlendingsforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Kommunal- og regionaldepartementet 7. mai 2004 med hjemmel i lov 24. juni 1988 nr. 64 om utlendingers adgang til riket og deres opphold her (utlendingsloven) § 58a, jf. delegeringsvedtak 7. mai 2004 nr. 712.</dd><dt class="refid">RefID</dt><dd class="refid">forskrift/2004-05-07-713</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utlendingers adgang til riket og deres opphold her (utlendingsforskriften).<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-05-07-713" id="dokument"><h1>Forskrift om endring i forskrift om utlendingers adgang til riket og deres opphold her (utlendingsforskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2004-05-07-713/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. desember 1990 nr. 1028 om utlendingers adgang til riket og deres opphold her (utlendingsforskriften) gjøres følgende endringer:</article> <article class="defaultP" margin-top="true">Overskriften mellom § 171 og § 172 skal lyde:</article><span class="futuretitle" id="kapittel-1-foreslåttittel-1">Tillatelse til opphold, jf. lovens § 50 og § 58a.</span> <article class="defaultP" margin-top="true">§ 172 første ledd skal lyde:</article><article class="legalP" id="kapittel-1-ledd-2">Utlending som omfattes av EØS-avtalen eller EFTA-konvensjonen med unntak av utlending som nevnt i annet ledd, kan uten tillatelse reise inn i riket og ta opphold eller arbeid her i inntil tre måneder, eller inntil seks måneder dersom utlendingen er arbeidssøkende, jf. lovens § 50 første ledd. Arbeidstaker omfattet av lovens § 51 første ledd bokstav a som er borger av Estland, Latvia, Litauen, Polen, Slovakia, Slovenia, Tsjekkia eller Ungarn må ha oppholdstillatelse før arbeidet påbegynnes, med mindre utlendingen har hatt lovlig opphold i riket som arbeidstaker i minst de tolv forutgående månedene. Kravet om oppholdstillatelse gjelder selv om utlendingen som hovedregel returnerer til bopel på annen EØS-stats område minst én gang i uken.</article> <article class="defaultP" margin-top="true">§ 173 annet ledd skal lyde:</article><article class="legalP" id="kapittel-1-ledd-3">Når det ikke er tvil om at vilkårene er oppfylt, kan politiet innvilge søknader etter lovens § 51, jf. § 58a, § 52 og § 53.</article> <article class="defaultP" margin-top="true">Overskriften mellom § 173 og § 174 skal lyde:</article><span class="futuretitle" id="kapittel-1-foreslåttittel-2">Oppholdstillatelse i medhold av lovens § 51, jf. § 58a.</span> <article class="defaultP" margin-top="true">§ 175 nytt annet ledd skal lyde:</article><article class="legalP" id="kapittel-1-ledd-4">For arbeidstaker som er borger av Estland, Latvia, Litauen, Polen, Slovakia, Slovenia, Tsjekkia eller Ungarn, som ikke har hatt lovlig opphold i riket som arbeidstaker i minst de tolv forutgående månedene, er det et vilkår for oppholdstillatelse at søkeren fremlegger konkret tilbud om arbeid utstedt på fastsatt skjema fra arbeidsgiver eller standardisert arbeidskontrakt undertegnet av søker og arbeidsgiver. § 2 første ledd nr. 1 annet til fjerde punktum gjelder tilsvarende. Det må som hovedregel dreie seg om heltidsarbeid og lønns- og arbeidsvilkår må ikke være dårligere enn etter gjeldende tariffavtale, regulativ eller det som ellers er normalt for vedkommende sted og yrke, jf. lovens § 58a.</article> <article class="defaultP" margin-top="true">§ 179 første ledd første punktum skal lyde:</article><article class="legalP" id="kapittel-1-ledd-5">Familiemedlem som nevnt i § 180 til utlending som har eller får lovlig opphold i riket i medhold av lovens § 51 første ledd, jf. § 58a, gis etter søknad oppholdstillatelse når det reisedokumentet søkeren er innreist på legges frem, med mindre det foreligger omstendigheter som vil gi grunn til å nekte søkeren adgang til riket, opphold eller arbeid i medhold av andre regler i loven.</article> <article class="defaultP" margin-top="true">§ 180 første kolon skal lyde:</article><article class="legalP" id="kapittel-1-ledd-6">Som familiemedlemmer til utlending som faller inn under lovens § 51 første ledd, jf. § 58a, eller forskriftens § 179 femte ledd, regnes:</article> <article class="defaultP" margin-top="true">Overskriften mellom § 189a og § 190 skal lyde:</article><span class="futuretitle" id="kapittel-1-foreslåttittel-3">Innholdet av oppholdstillatelse, jf. lovens § 54 og § 58a.</span> <article class="defaultP" margin-top="true">§ 190 første og annet ledd skal lyde:</article><article class="legalP" id="kapittel-1-ledd-7">Første gangs oppholdstillatelse etter lovens § 51 gis for fem år, med mindre bestemmelsene i annet til femte ledd kommer til anvendelse. Første gangs oppholdstillatelse etter lovens § 51, jf. § 58a, for arbeidstaker som er borger av Estland, Latvia, Litauen, Polen, Slovakia, Slovenia, Tsjekkia eller Ungarn, som ikke har hatt lovlig opphold i riket som arbeidstaker i minst de tolv forutgående månedene, gis for ett år, med mindre bestemmelsen i annet ledd kommer til anvendelse.</article><article class="legalP" id="kapittel-1-ledd-8">Når arbeidsforholdet har en varighet av fra tre måneder til ett år, gis tillatelsen til utlending som nevnt i § 175 tilsvarende varighet. Når arbeidsforholdet for arbeidstaker som nevnt i første ledd annet punktum har en varighet av inntil ett år, gis tillatelsen tilsvarende varighet.</article> <article class="defaultP" margin-top="true">Overskriften mellom § 191 og § 192 skal lyde:</article><span class="futuretitle" id="kapittel-1-foreslåttittel-4">Fornyelse av oppholdstillatelse, jf. lovens § 55 og § 58a.</span> <article class="defaultP" margin-top="true">§ 192 skal lyde:</article><article class="legalP" id="kapittel-1-ledd-9">Oppholdstillatelse etter lovens § 51, jf. § 58a, § 52 og § 53 fornyes etter søknad når vilkårene fortsatt er oppfylt, jf. lovens § 55 første ledd. Fornyet oppholdstillatelse gis for fem år, med mindre bestemmelsene i annet og tredje ledd kommer til anvendelse. Fornyet oppholdstillatelse for arbeidstaker som er borger av Estland, Latvia, Litauen, Polen, Slovakia, Slovenia, Tsjekkia eller Ungarn, som ikke har hatt lovlig opphold i riket som arbeidstaker i minst de tolv forutgående månedene, gis for ett år, med mindre bestemmelsene i annet ledd kommer til anvendelse.</article><article class="legalP" id="kapittel-1-ledd-10">Ved fornyelse gis tillatelse til søker som nevnt i § 175 første ledd for det tidsrom det er søkt for når varigheten av tidligere tillatelse og det tidsrom det er søkt om fornyet tillatelse for, til sammen ikke vil overstige ett år. For arbeidstaker som nevnt i første ledd tredje punktum, gis tillatelse for et tidsrom tilsvarende arbeidsforholdets varighet, ved arbeidsforhold av inntil ett år. Dersom søker som nevnt i § 175 første ledd har vært ufrivillig arbeidsledig i mer enn de siste tolv på hverandre følgende måneder, gis tillatelsen for ett år ved første gangs fornyelse. Er søkeren ved tillatelsens utløp fortsatt arbeidsledig, gis ikke fornyet tillatelse som arbeidstaker.</article><article class="legalP" id="kapittel-1-ledd-11">Bestemmelsene i § 190 tredje, femte og sjette ledd gjelder tilsvarende.</article><article class="legalP" id="kapittel-1-ledd-12">For øvrig gjelder bestemmelsene i § 191 om innholdet av tillatelsen tilsvarende.</article> <article class="defaultP" margin-top="true">§ 193 annet ledd skal lyde:</article><article class="legalP" id="kapittel-1-ledd-13">Når det ikke er tvil om at vilkårene er oppfylt, kan politiet innvilge søknader om fornyelse av tillatelse etter lovens § 51, jf. § 58a, § 52 og § 53.</article> <article class="defaultP" margin-top="true">Overskriften mellom § 193 og § 194 skal lyde:</article><span class="futuretitle" id="kapittel-1-foreslåttittel-5">Tilbakekall av oppholdstillatelse, jf. lovens § 56 og § 58a.</span> <article class="defaultP" margin-top="true">§ 194 første ledd skal lyde:</article><article class="legalP" id="kapittel-1-ledd-14">Oppholdstillatelse til utlending som omfattes av EØS-avtalen eller EFTA-konvensjonen kan tilbakekalles dersom det foreligger forhold som nevnt i lovens § 13, med de begrensninger som følger av lovens § 56 første ledd. Bestemmelsen i lovens § 56 første ledd om at oppholdstillatelsen ikke kan tilbakekalles utelukkende med den begrunnelse at utlendingen er uforskyldt arbeidsledig, gjelder ikke for arbeidstaker omfattet av lovens § 51 første ledd bokstav a som er borger av Estland, Latvia, Litauen, Polen, Slovakia, Slovenia, Tsjekkia eller Ungarn, med mindre utlendingen har hatt lovlig opphold i riket som arbeidstaker i minst de tolv forutgående månedene.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-05-07-713/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>