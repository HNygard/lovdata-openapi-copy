<!DOCTYPE html><html lang="no"><head><title>Forskrift om nærmere regler for gjennomføringen av Rådsdirektiv 92/75/EØF med hensyn til energimerking av klimaanlegg til husholdningsbruk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-11-18-1474</dd><dt class="dokid">DokumentID</dt><dd class="dokid">LTI/forskrift/2004-11-18-1474</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 14 s 2168</dd><dt class="dateInForce">I kraft fra</dt><dd class="dateInForce">2004-11-18</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-12-18-90/§3</li><li>lov/1981-12-18-90/§3a</li><li>lov/1981-12-18-90/§5</li><li>forskrift/1995-12-22-1037</li></ul></dd><dt class="dateOfPublication">Kunngjort</dt><dd class="dateOfPublication">2004-11-19</dd><dt class="journalNumber">Journalnummer</dt><dd class="journalNumber">2004-1263</dd><dt class="titleShort">Korttittel</dt><dd class="titleShort">Forskrift om klimaanleggdirektivet</dd><dt class="title">Tittel</dt><dd class="title">Forskrift om nærmere regler for gjennomføringen av Rådsdirektiv 92/75/EØF med hensyn til energimerking av klimaanlegg til husholdningsbruk.</dd><dt class="miscInformation">Annet om dokumentet</dt><dd class="miscInformation">Fastsatt av Olje- og energidepartementet 18. november 2004 med hjemmel i lov 18. desember 1981 nr. 90 om merking av forbruksvarer m.v. § 3 første ledd bokstavene a, b og c, jf. § 3 andre ledd, § 3 fjerde ledd, § 3a og § 5 første og tredje ledd, jf. delegeringsvedtak 22. desember 1995 nr. 1037. Jf. EØS-avtalen vedlegg II og IV (direktiv 2002/31/EF).</dd><dt class="refid">RefID</dt><dd class="refid">forskrift/2004-11-18-1474</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om nærmere regler for gjennomføringen av Rådsdirektiv 92/75/EØF med hensyn til energimerking av klimaanlegg til husholdningsbruk.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li></ul></li></ul></dd></dl></header><main class="documentBody" data-lovdata-URL="LTI/forskrift/2004-11-18-1474" id="dokument"><h1>Forskrift om nærmere regler for gjennomføringen av Rådsdirektiv 92/75/EØF med hensyn til energimerking av klimaanlegg til husholdningsbruk.</h1><article class="legalArticle" data-lovdata-URL="LTI/forskrift/2004-11-18-1474/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Denne forskriften gir gjennomføringsregler for direktiv 92/75/EØF og direktiv 2002/31/EF med hensyn til energimerking av klimaanlegg til husholdningsbruk, jf. forskrift 10. januar 1996 nr. 16 om angivelse av husholdningsapparaters energi- og ressursforbruk ved hjelp av merking og standardiserte vareopplysninger.</article></article><article class="legalArticle" data-lovdata-URL="LTI/forskrift/2004-11-18-1474/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Denne forskriften får anvendelse på nettdrevne klimaanlegg til husholdningsbruk som definert i den europeiske standarden NS-EN 14511-1 samt i de harmoniserte standardene nevnt i § 3.</article><article class="legalP" id="paragraf-2-ledd-2">Forskriften får ikke anvendelse på følgende apparater:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">apparater som også kan brukes med andre energikilder,</article></article></li><li data-li-identifier="b)" data-name="b)"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">luft-vann og vann-vann-apparater,</article></article></li><li data-li-identifier="c)" data-name="c)"><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1">enheter med en kjøleeffekt på over 12 kW.</article></article></li></ul></article></article><article class="legalArticle" data-lovdata-URL="LTI/forskrift/2004-11-18-1474/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Opplysningene som er fastsatt i denne forskrift, skal innhentes ved målinger fastsatt i samsvar med harmoniserte standarder vedtatt av Den europeiske standardiseringsorganisasjonen (CEN) etter mandat fra Kommisjonen i samsvar med direktiv 98/34/EF. Standardenes referansenumre er offentliggjort i De Europeiske Unions Tidende. Medlemsstatene har offentliggjort referansenumrene for de nasjonale standardene som gjennomfører de harmoniserte standardene.</article><article class="legalP" id="paragraf-3-ledd-2">Bestemmelsene i vedlegg I,<sup class="footnotereference" data-footnotereferencevalue="1" data-unique-footnote-counter="1">1</sup> II<sup class="footnotereference" data-footnotereferencevalue="1" data-unique-footnote-counter="1">1</sup> og III<sup class="footnotereference" data-footnotereferencevalue="1" data-unique-footnote-counter="1">1</sup> til dette direktiv om krav til opplysninger om støy, får anvendelse bare når slike opplysninger kreves av medlemsstatene i henhold til artikkel 3 i direktiv 86/594/EØF. Opplysningene skal være utarbeidet i samsvar med bestemmelsene i nevnte direktiv.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Vedlegget er utelatt, men kan fås ved henvendelse til Olje- og energidepartementet, Energi- og vassdragsavdelingen, postboks 8148 Dep, 0033 Oslo, tlf. 22249090.</article></footer></article><article class="legalArticle" data-lovdata-URL="LTI/forskrift/2004-11-18-1474/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">De uttrykkene som brukes i denne forskrift har samme betydning som i forskrift 10. januar 1996 nr. 16 om angivelse av husholdningsapparaters energi- og ressursforbruk ved hjelp av merking og standardiserte vareopplysninger.</article></article><article class="legalArticle" data-lovdata-URL="LTI/forskrift/2004-11-18-1474/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Den tekniske dokumentasjonen nevnt i § 8 i forskrift 10. januar 1996 nr. 16 skal omfatte:<ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">leverandørens navn og adresse,</article></article></li><li data-li-identifier="b)" data-name="b)"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">en generell beskrivelse av modellen som gjør at den lett og entydig kan identifiseres,</article></article></li><li data-li-identifier="c)" data-name="c)"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">opplysninger, eventuelt med tegninger, om modellens viktigste konstruksjonskjennetegn, særlig egenskaper som har en klar innvirkning på elektrisitetsforbruket,</article></article></li><li data-li-identifier="d)" data-name="d)"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">prøverapporter om relevante målinger utført etter målingsmetodene i de harmoniserte standardene nevnt i § 3 første ledd i denne forskrift,</article></article></li><li data-li-identifier="e)" data-name="e)"><article class="listArticle" id="paragraf-5-ledd-1-punkt-5"><article class="legalP" id="paragraf-5-ledd-1-punkt-5-ledd-1">eventuell bruksanvisning.</article></article></li></ul></article><article class="legalP" id="paragraf-5-ledd-2">Dersom opplysningene om en bestemt modellkombinasjon er framkommet ved beregninger på grunnlag av konstruksjon eller ved ekstrapolering fra andre modellkombinasjoner, skal dokumentasjonen omfatte detaljerte opplysninger om disse beregningene eller ekstrapoleringene. Tilsvarende skal det gis informasjon om prøvinger foretatt for å verifisere beregningene, herunder detaljerte opplysninger om den matematiske modellen for beregning av splittanleggs ytelse samt om målinger foretatt for å verifisere denne modellen.</article></article><article class="legalArticle" data-lovdata-URL="LTI/forskrift/2004-11-18-1474/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Etiketten nevnt i § 6 i forskrift 10. januar 1996 nr. 16 om angivelse av husholdningsapparaters energi- og ressursforbruk ved hjelp av merking og standardiserte vareopplysninger, skal være utformet som angitt i vedlegg I<sup class="footnotereference" data-footnotereferencevalue="1" data-unique-footnote-counter="1">1</sup> til denne forskriften. Etiketten skal settes utvendig på apparatets for- eller overside slik at den er synlig og ikke kan skjules.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Vedlegget er utelatt, men kan fås ved henvendelse til Olje- og energidepartementet, Energi- og vassdragsavdelingen, postboks 8148 Dep, 0033 Oslo, tlf. 22249090.</article></footer></article><article class="legalArticle" data-lovdata-URL="LTI/forskrift/2004-11-18-1474/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Opplysningsskjemaet nevnt i § 6 i forskrift 10. januar 1996 nr. 16 om angivelse av husholdningsapparaters energi- og ressursforbruk ved hjelp av merking og standardiserte vareopplysninger, skal være i samsvar med vedlegg II<sup class="footnotereference" data-footnotereferencevalue="1" data-unique-footnote-counter="1">1</sup> til denne forskriften.</article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Vedlegget er utelatt, men kan fås ved henvendelse til Olje- og energidepartementet, Energi- og vassdragsavdelingen, postboks 8148 Dep, 0033 Oslo, tlf. 22249090.</article></footer></article><article class="legalArticle" data-lovdata-URL="LTI/forskrift/2004-11-18-1474/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" id="paragraf-8-ledd-1">Dersom et apparat frembys til salg, leie eller kjøp på avbetaling via trykt eller annet skriftlig materiale, eller på annen måte som innebærer at det ikke kan forventes at den potensielle kjøper vil se apparatet utstilt, for eksempel skriftlige tilbud, postordrekatalog, annonser på Internett eller på andre elektroniske media, skal slikt materiale inneholde alle opplysningene angitt i vedlegg III<sup class="footnotereference" data-footnotereferencevalue="1" data-unique-footnote-counter="1">1</sup> til denne forskriften.</article><footer class="footnotes"><article class="footnote" data-name="1" data-unique-footnote-counter="4"><span class="footnoteLabel">1</span> Vedlegget er utelatt, men kan fås ved henvendelse til Olje- og energidepartementet, Energi- og vassdragsavdelingen, postboks 8148 Dep, 0033 Oslo, tlf. 22249090.</article></footer></article><article class="legalArticle" data-lovdata-URL="LTI/forskrift/2004-11-18-1474/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" id="paragraf-9-ledd-1">Energieffektivitetsklassen for hvert apparat skal fastsettes i samsvar med vedlegg IV.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="5"><span class="footnoteLabel">1</span> Vedlegget er utelatt, men kan fås ved henvendelse til Olje- og energidepartementet, Energi- og vassdragsavdelingen, postboks 8148 Dep, 0033 Oslo, tlf. 22249090.</article></footer></article><article class="legalArticle" data-lovdata-URL="LTI/forskrift/2004-11-18-1474/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" id="paragraf-10-ledd-1">Departementet bestemmer hvem som skal føre tilsyn med bestemmelsene i denne forskriften og fastsetter instruks for tilsynsmyndigheten.</article></article><article class="legalArticle" data-lovdata-URL="LTI/forskrift/2004-11-18-1474/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" id="paragraf-11-ledd-1">Denne forskrift trer i kraft 18. november 2004.</article></article></main></body></html>