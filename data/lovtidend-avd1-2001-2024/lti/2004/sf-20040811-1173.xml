<!DOCTYPE html><html lang="no"><head><title>Forskrift om endring i forskrift om medisinsk utstyr.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-08-11-1173</dd><dt class="dokid">DokumentID</dt><dd class="dokid">LTI/forskrift/2004-08-11-1173</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 12 s 1688</dd><dt class="dateInForce">I kraft fra</dt><dd class="dateInForce">2004-08-11</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-01-12-25</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-01-12-6/§4</li></ul></dd><dt class="dateOfPublication">Kunngjort</dt><dd class="dateOfPublication">2004-08-17</dd><dt class="journalNumber">Journalnummer</dt><dd class="journalNumber">2004-1037</dd><dt class="titleShort">Korttittel</dt><dd class="titleShort">Endr. i forskrift om medisinsk utstyr</dd><dt class="title">Tittel</dt><dd class="title">Forskrift om endring i forskrift om medisinsk utstyr.</dd><dt class="miscInformation">Annet om dokumentet</dt><dd class="miscInformation">Fastsatt av Helsedepartementet 11. august 2004 med hjemmel i lov 12. januar 1995 nr. 6 om medisinsk utstyr § 4.</dd><dt class="refid">RefID</dt><dd class="refid">forskrift/2004-08-11-1173</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om medisinsk utstyr.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-08-11-1173" id="dokument"><h1>Forskrift om endring i forskrift om medisinsk utstyr.</h1><section class="section" data-name="kapI" id="kapittel-1" data-lovdata-URL="LTI/forskrift/2004-08-11-1173/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 12. januar 1995 nr. 25 om medisinsk utstyr gjøres følgende endringer:</article> <article class="defaultP" margin-top="true">Forskriftens hjemmelsfelt skal lyde:</article><article class="legalP" id="kapittel-1-ledd-2">Fastsatt ved Regjeringens res. 12. januar 1995 med hjemmel i lov 12. januar 1995 nr. 6 om medisinsk utstyr § 3, § 4, § 5, § 6, § 7, § 8, § 9, § 10 og § 11 og lov 16. juni 1994 nr. 20 om tekniske kontrollorgan som har til oppgåve å gjennomføre samsvarsvurderingar § 7. Fremmet av Sosial- og helsedepartementet. Jf. EØS-avtalen vedlegg II kap. X nr. 7 (direktiv 90/385/EØF endret ved direktiv 93/42/EØF og direktiv 93/68/EØF), kap. XXX nr. 1 (direktiv 93/42/EØF endret ved direktiv 98/79/EF, direktiv 2000/70/EF og direktiv 2001/104/EF), nr. 2 (direktiv 98/79/EF), nr. 3 (vedtak 2002/364/EF), nr. 4 (direktiv 2003/12/EF) og nr. 5 (direktiv 2003/32/EF).</article> <article class="defaultP" margin-top="true">§ 1 annet ledd skal lyde:</article><article class="numberedLegalP" data-numerator="2" id="kapittel-1-nummer-1">(2) Med medisinsk utstyr menes utstyr som definert i lov 12. januar 1995 nr. 6 om medisinsk utstyr § 3. Videre gjelder øvrige definisjoner som følger av artikkel 1 i direktiv 90/385/EØF, direktiv 93/42/EØF som endret ved direktiv 2000/70/EF, direktiv 2001/104/EF, direktiv 98/79/EF og direktiv 2003/32/EF.</article> <article class="defaultP" margin-top="true">§ 2 første ledd skal lyde:</article><article class="numberedLegalP" data-numerator="1" id="kapittel-1-nummer-2">(1) Før medisinsk utstyr kan markedsføres eller tas i bruk, skal det oppfylle de krav som stilles for utstyret i direktiv 90/385/EØF, direktiv 93/42/EØF som endret ved direktiv 2000/70/EF og direktiv 2003/32/EF, og med de unntak som oppstilles.</article> <article class="defaultP" margin-top="true">§ 3 første ledd skal lyde</article><article class="numberedLegalP" data-numerator="1" id="kapittel-1-nummer-3">(1) For å kunne påføre CE-merking etter § 5, skal medisinsk utstyr samsvarsvurderes i henhold til direktiv 90/385/EØF artikkel 9, direktiv 93/42/EØF artikkel 11 og eventuelt direktiv 2003/32/EF artikkel 5 for så vidt merkingen gjelder medisinsk utstyr fremstilt av animalsk vev, eller direktiv 98/79/EF artikkel 9.</article> <article class="defaultP" margin-top="true">§ 3 nytt femte ledd skal lyde:</article><article class="numberedLegalP" data-numerator="5" id="kapittel-1-nummer-4">(5) For medisinsk utstyr som fremstilles ved bruk av animalsk vev og som omfattes av direktiv 93/42/EØF samt direktiv 2003/32/EF, skal produsentene gjennomføre risikovurderinger som angitt i direktiv 2003/32/EF artikkel 3 og eget vedlegg til direktivet.</article> <article class="defaultP" margin-top="true">§ 3 nåværende femte til ellevte ledd blir sjette til tolvte ledd.</article> <article class="defaultP" margin-top="true">§ 3A første ledd skal lyde:</article><article class="numberedLegalP" data-numerator="1" id="kapittel-1-nummer-5">(1) Teknisk kontrollorgan (meldt organ) som skal foreta teknisk samsvarsvurdering, utpekt med hjemmel i lov 16. juni 1994 nr. 20 om tekniske kontrollorgan som har til oppgåve å gjennomføre samsvarsvurderingar, skal oppfylle de krav som følger av direktiv 90/385/EØF, vedlegg VIII, direktiv 93/42/EØF, vedlegg XI, eller direktiv 98/79/EF, vedlegg IX, samt direktiv 2003/32/EF artikkel 5 for så vidt gjelder medisinsk utstyr fremstilt ved bruk av animalsk vev.</article> <article class="defaultP" margin-top="true">§ 3A nytt femte ledd skal lyde:</article><article class="numberedLegalP" data-numerator="5" id="kapittel-1-nummer-6">(5) For medisinsk utstyr som inneholder animalsk vev og som omfattes av direktiv 93/42/EØF samt direktiv 2003/32/EF, skal teknisk kontrollorgan (meldt organ) foreta teknisk samsvarsvurdering som angitt i direktiv 2003/32/EF artikkel 5 og eget vedlegg til direktivet. Dersom produsenten ikke kan fremlegge en «TSE-attest» som bekrefter egnetheten av vevet, påhviler det teknisk kontrollorgan å forelegge produsentens risikoanalyse og – håndtering for andre lands myndigheter for uttalelse, før eventuelt sertifikat kan utstedes. Uttalefristen skal ikke være kortere enn 12 uker.</article> <article class="defaultP" margin-top="true">§ 3A nåværende femte og sjette ledd blir sjette og syvende ledd.</article> <article class="defaultP" margin-top="true">§ 8 annet ledd skal lyde:</article><article class="numberedLegalP" data-numerator="2" id="kapittel-1-nummer-7">(2) Den som produserer, omsetter, eier eller i sin virksomhet bruker utstyret og som er kjent med hendelsesavviket, feilen eller svikten, plikter å gi melding. Melding sendes i henhold til de retningslinjer som gis av Sosial- og helsedirektoratet.</article> <article class="defaultP" margin-top="true">§ 10 nytt sjette ledd skal lyde:</article><article class="numberedLegalP" data-numerator="6" id="kapittel-1-nummer-8">(6) Medisinsk utstyr som er fremstilt ved bruk av animalsk vev og omfattes av EF-sertifikat konstruksjonsundersøkelse eller et EF-typeprøvingssertifikat utstedt før 1. april 2004, må søke om et supplerende EF-sertifikat for konstruksjonsundersøkelse eller et EF-typeprøvingssertifikat som bekrefter samsvar med spesifikasjonene gitt i vedlegget til direktiv 2003/32/EF.<article class="legalP" id="kapittel-1-nummer-8-ledd-1">Inntil 30. september 2004 tillates markedsføring og ibruktaking av medisinsk utstyr fremstilt ved bruk av animalsk vev som omfattes av EF-sertifikat for konstruksjonsundersøkelse eller EF-typeprøvingssertifikat utstedt før 1. april 2004.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-08-11-1173/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>