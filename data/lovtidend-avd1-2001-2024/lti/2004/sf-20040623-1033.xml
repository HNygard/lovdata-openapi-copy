<!DOCTYPE html><html lang="no"><head><title>Instruks til tilsynsveterinæren/Mattilsynet – distriktskontoret for kartlegging av og tiltak mot campylobacter i fjørfe og ferskt fjørfekjøtt i fjørfeslakterier.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-06-23-1033</dd><dt class="dokid">DokumentID</dt><dd class="dokid">LTI/forskrift/2004-06-23-1033</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 10 s 1511</dd><dt class="dateInForce">I kraft fra</dt><dd class="dateInForce">2004-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-06-06-628</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1995-03-21-265/§63</li><li>forskrift/1995-03-21-265/§65</li><li>lov/2003-12-19-124/§33</li><li>lov/2003-12-19-124/§36</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2004-07-02</dd><dt class="journalNumber">Journalnummer</dt><dd class="journalNumber">2004-0893</dd><dt class="titleShort">Korttittel</dt><dd class="titleShort">Instruks om campylobacter i fjørfe</dd><dt class="title">Tittel</dt><dd class="title">Instruks til tilsynsveterinæren/Mattilsynet – distriktskontoret for kartlegging av og tiltak mot campylobacter i fjørfe og ferskt fjørfekjøtt i fjørfeslakterier.</dd><dt class="miscInformation">Annet om dokumentet</dt><dd class="miscInformation">Fastsatt av Det sentral Mattilsynet ved hovedkontoret 23. juni 2004 med hjemmel i forskrift 21. mars 1995 nr. 265 om hygiene og kontroll m.v. ved produksjon og omsetning av ferskt fjørfekjøtt § 63 og § 65.</dd><dt class="refid">RefID</dt><dd class="refid">forskrift/2004-06-23-1033</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Instruks til tilsynsveterinæren/Mattilsynet – distriktskontoret for kartlegging av og tiltak mot campylobacter i fjørfe og ferskt fjørfekjøtt i fjørfeslakterier.</li></ul></dd></dl></header><main class="documentBody" data-lovdata-URL="LTI/forskrift/2004-06-23-1033" id="dokument"><h1>Instruks til tilsynsveterinæren/Mattilsynet – distriktskontoret for kartlegging av og tiltak mot campylobacter i fjørfe og ferskt fjørfekjøtt i fjørfeslakterier.</h1><article class="marginIdArticle" id="punkt-1"><span class="data-marginOriginalId">1.</span><span class="miscHeadline"><i>Definisjoner</i></span><article class="legalP" id="punkt-1-ledd-1">I denne instruks forstås ved</article></article><article class="marginIdArticle" id="punkt-2"><span class="data-marginOriginalId">1.1</span><article class="legalP" id="punkt-2-ledd-1"><i>Slaktekylling:</i> kylling yngre enn 50 dager.</article></article><article class="marginIdArticle" id="punkt-3"><span class="data-marginOriginalId">1.2</span><article class="legalP" id="punkt-3-ledd-1"><i>Campylobacter:</i> termostabile species innenfor bakterieslekten campylobacter.</article></article><article class="marginIdArticle" id="punkt-4"><span class="data-marginOriginalId">1.3</span><article class="legalP" id="punkt-4-ledd-1"><i>Positiv flokk:</i> slaktekyllingflokk hvorfra det foreligger en positiv besetningsprøve med hensyn til campylobacter.</article></article><article class="marginIdArticle" id="punkt-5"><span class="data-marginOriginalId">1.4</span><article class="legalP" id="punkt-5-ledd-1"><i>Negativ flokk:</i> slaktekyllingflokk hvorfra det foreligger en negativ besetningsprøve med hensyn til campylobacter.</article></article><article class="marginIdArticle" id="punkt-6"><span class="data-marginOriginalId">1.5</span><article class="legalP" id="punkt-6-ledd-1"><i>Flokk med ukjent status:</i> slaktekyllingflokk hvorfra det ikke foreligger resultat av besetningsprøve med hensyn til campylobacter.</article></article><article class="marginIdArticle" id="punkt-7"><span class="data-marginOriginalId">2.</span><span class="miscHeadline"><i>Omfang</i></span></article><article class="marginIdArticle" id="punkt-8"><span class="data-marginOriginalId">2.1</span><article class="legalP" id="punkt-8-ledd-1">Denne instruks gjelder kartlegging og tiltak mot campylobacter i fjørfe og fjørfeslakt ved slakting av slaktekylling i virksomheter som omfattes av fjørfekjøttforskriften. Instruksen retter seg til Mattilsynet – distriktskontoret ved tilsynsveterinæren.</article></article><article class="marginIdArticle" id="punkt-9"><span class="data-marginOriginalId">3.</span><span class="miscHeadline"><i>Rutiner for slakting av positive og flokker med ukjent status</i></span></article><article class="marginIdArticle" id="punkt-10"><span class="data-marginOriginalId">3.1</span><article class="legalP" id="punkt-10-ledd-1">Virksomheten skal pålegges å slakte positiv flokk særskilt og på slutten av dagen, dersom virksomheten ikke på eget initiativ gjør dette, jf. fjørfekjøttforskriften § 63 (særlige tiltak).</article></article><article class="marginIdArticle" id="punkt-11"><span class="data-marginOriginalId">3.2</span><article class="legalP" id="punkt-11-ledd-1">Slakt fra flokk med ukjent status skal arresteres og prøvetas.</article></article><article class="marginIdArticle" id="punkt-12"><span class="data-marginOriginalId">3.3</span><article class="legalP" id="punkt-12-ledd-1">Virksomheten skal pålegges å slakte flokk med ukjent status særskilt og på slutten av dagen, eventuelt etter negative, men før positive flokker, dersom ikke virksomheten på eget initiativ gjør dette.</article></article><article class="marginIdArticle" id="punkt-13"><span class="data-marginOriginalId">4.</span><span class="miscHeadline"><i>Prøveuttak i slakteri</i></span></article><article class="marginIdArticle" id="punkt-14"><span class="data-marginOriginalId">4.1</span><article class="legalP" id="punkt-14-ledd-1">Det skal tas ut prøver for campylobacter-undersøkelse fra alle partier av kylling ved slakting.</article></article><article class="marginIdArticle" id="punkt-15"><span class="data-marginOriginalId">4.2</span><article class="legalP" id="punkt-15-ledd-1">Prøvene skal uttas på tilsynsveterinærens kontrollplass.</article></article><article class="marginIdArticle" id="punkt-16"><span class="data-marginOriginalId">4.3</span><article class="legalP" id="punkt-16-ledd-1">Prøvene skal bestå av blindtarm.</article></article><article class="marginIdArticle" id="punkt-17"><span class="data-marginOriginalId">4.4</span><article class="legalP" id="punkt-17-ledd-1">Fra hver flokk tas 10 blindtarmsprøver fordelt på 10 enkeltdyr. Prøvene må ikke tas så raskt etter hverandre at kun et fåtall transportkasser prøvetas.</article></article><article class="marginIdArticle" id="punkt-18"><span class="data-marginOriginalId">4.5</span><article class="legalP" id="punkt-18-ledd-1">Prøvene tas, oppbevares og analyseres i henhold til «Handlingsplan mot campolybacter spp i slaktekylling», som finnes på <i>http://www.zoonose.no .</i></article></article><article class="marginIdArticle" id="punkt-19"><span class="data-marginOriginalId">5.</span><span class="miscHeadline"><i>Laboratorieundersøkelse av prøver, krav til laboratorier og verifisering av resultater</i></span></article><article class="marginIdArticle" id="punkt-20"><span class="data-marginOriginalId">5.1</span><article class="legalP" id="punkt-20-ledd-1">Prøver skal oppbevares, fraktes til laboratoriet og analyseres slik det fremgår av «Handlingsplan mot campolybacter spp i slaktekylling». Handlingsplanen er gjort tilgjengelig på <i> http://www.zoonose.no </i>.</article></article><article class="marginIdArticle" id="punkt-21"><span class="data-marginOriginalId">5.2</span><article class="legalP" id="punkt-21-ledd-1">Laboratoriene skal oppfylle kravene som stilles til laboratorier i kategori I, jf. rundskriv nr. 4043 R, «Krav til laboratorier vedrørende analyser i offentlig kontroll og i virksomhetenes særskilte kontrolltiltak/egenkontroll». Mattilsynet – distriktskontoret bestemmer i samråd med Mattilsynet, regionkontoret, hvor prøvene skal analyseres.</article></article><article class="marginIdArticle" id="punkt-22"><span class="data-marginOriginalId">5.3</span><article class="legalP" id="punkt-22-ledd-1">Analysene bør påbegynnes samme dag som prøven er uttatt.</article></article><article class="marginIdArticle" id="punkt-23"><span class="data-marginOriginalId">5.4</span><article class="legalP" id="punkt-23-ledd-1">Dersom avstanden eller transportmuligheter mellom Mattilsynet – distriktskontoret og laboratoriet gjør det vanskelig å påbegynne analysen samme dag, kan det maksimalt gå 3 døgn.</article></article><article class="marginIdArticle" id="punkt-24"><span class="data-marginOriginalId">5.5</span><article class="legalP" id="punkt-24-ledd-1">Prøvene skal analyseres ved hjelp av metoden som oppgis i handlingsplanen.</article></article><article class="marginIdArticle" id="punkt-25"><span class="data-marginOriginalId">5.6</span><article class="legalP" id="punkt-25-ledd-1">Campylobacter-mistenkelige isolater fra kyllingslaktene, skal sendes som angitt i den handlingsplanen (nevnt i punkt 5.1), for verifisering.</article></article><article class="marginIdArticle" id="punkt-26"><span class="data-marginOriginalId">6.</span><span class="miscHeadline"><i>Tiltak</i></span></article><article class="marginIdArticle" id="punkt-27"><span class="data-marginOriginalId">6.1</span><article class="legalP" id="punkt-27-ledd-1">Virksomheten skal pålegges å varmebehandle eller fryse (-18 °C eller kaldere i minst 3 uker) samtlige godkjente slakt fra en positiv flokk i virksomheten, jf. § 63, dersom ikke virksomheten på eget initiativ gjør dette.</article></article><article class="marginIdArticle" id="punkt-28"><span class="data-marginOriginalId">6.2</span><article class="legalP" id="punkt-28-ledd-1">Virksomheten skal pålegges å legge godkjente slakt fra flokk med ukjent status på kjøle- eller fryselager i påvente av at analyseresultatene foreligger, dersom ikke virksomheten på eget initiativ gjør dette. Alternativt kan slaktene varmebehandles i virksomheten før videre frambud.</article><article class="legalP" id="punkt-28-ledd-2">Ved positivt analyseresultat skal partiet (flokken) behandles som nevnt under pkt. 6.1. Ved negativt analyseresultat kan slaktene frambys uten ytterligere tiltak.</article></article><article class="marginIdArticle" id="punkt-29"><span class="data-marginOriginalId">7.</span><span class="miscHeadline"><i>Rapportering</i></span></article><article class="marginIdArticle" id="punkt-30"><span class="data-marginOriginalId">7.1</span><article class="legalP" id="punkt-30-ledd-1">Tilsynsveterinæren/Mattilsynet – distriktskontoret skal løpende rapportere alle resultater til Norsk zoonosesenter på prøvetakingsskjemaet som følger hver flokk.</article></article><article class="marginIdArticle" id="punkt-31"><span class="data-marginOriginalId">7.2</span><article class="legalP" id="punkt-31-ledd-1">Tilsynsveterinæren/Mattilsynet – distriktskontoret skal rapportere alle resultater som fraviker resultatet fra besetningsprøvene samt resultater fra flokker med ukjent status til slakteri.</article></article><article class="marginIdArticle" id="punkt-32"><span class="data-marginOriginalId">8.</span><span class="miscHeadline"><i>Ikrafttredelse</i></span></article><article class="marginIdArticle" id="punkt-33"><span class="data-marginOriginalId">8.1</span><article class="legalP" id="punkt-33-ledd-1">Denne instruks trer i kraft 1. juli 2004. Samtidig oppheves instruks 6. juni 2001 nr. 628 til tilsynsveterinæren/det kommunale næringsmiddeltilsynet for kartlegging og tiltak mot campylobacter i fjørfe og ferskt fjørfekjøtt i fjørfekjøttslakterier.</article></article></main></body></html>