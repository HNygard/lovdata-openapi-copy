<!DOCTYPE html><html lang="no"><head><title>Lov om endringar i lov 13. juni 1997 nr. 53 om tilsyn med erverv i dagspresse og kringkasting.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2004-12-17-97</dd><dt class="dokid">DokumentID</dt><dd class="dokid">LTI/lov/2004-12-17-97</dd><dt class="ministry">Departement</dt><dd class="ministry"><ul><li>Kultur- og kirkedepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 15 s 2313</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1997-06-13-53</li></ul></dd><dt class="dateOfPublication">Kunngjort</dt><dd class="dateOfPublication">2004-12-17</dd><dt class="journalNumber">Journalnummer</dt><dd class="journalNumber">2004-1302</dd><dt class="titleShort">Korttittel</dt><dd class="titleShort">Endringslov til medieeierskapsloven</dd><dt class="title">Tittel</dt><dd class="title">Lov om endringar i lov 13. juni 1997 nr. 53 om tilsyn med erverv i dagspresse og kringkasting.</dd><dt class="miscInformation">Annet om dokumentet</dt><dd class="miscInformation">Ot.prp.nr.81 (2003–2004), Innst.O.nr.13 (2004–2005) og Besl.O.nr.7 (2004–2005). Odels- og lagtingsvedtak hhv. 18. og 26. november 2004. Fremja av Kultur- og kyrkjedepartementet.</dd><dt class="refid">RefID</dt><dd class="refid">lov/2004-12-17-97</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i lov 13. juni 1997 nr. 53 om tilsyn med erverv i dagspresse og kringkasting.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2004-12-17-97" id="dokument"><h1>Lov om endringar i lov 13. juni 1997 nr. 53 om tilsyn med erverv i dagspresse og kringkasting.</h1><section class="section" data-name="kapI" id="kapittel-1" data-lovdata-URL="LTI/lov/2004-12-17-97/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 13. juni 1997 nr. 53 om tilsyn med erverv i dagspresse og kringkasting blir det gjort følgjande endringar:</article> <article class="defaultP" margin-top="true">Tittelen skal lyde:<p class="leddfortsettelse">Lov 13. juni 1997 nr. 53 om eierskap i medier (medieeierskapsloven)</p></article> <article class="defaultP" margin-top="true">§ 3 skal lyde:<p class="leddfortsettelse"><i>Lovens saklige virkeområde</i></p></article><article class="legalP" id="kapittel-1-ledd-2">Loven gjelder foretak som driver dagspresse, fjernsyn, radio eller elektroniske medier, samt foretak som har eiermessig innflytelse over slike foretak.</article> <article class="defaultP" margin-top="true">§ 4 skal lyde:<p class="leddfortsettelse"><i>Lovens stedlige virkeområde</i></p></article><article class="legalP" id="kapittel-1-ledd-3">Loven gjelder erverv av eierandel eller samarbeidsavtaler som har virkning eller er egnet til å ha virkning her i riket.</article> <article class="defaultP" margin-top="true">§ 7 overskriften og første ledd skal lyde:<p class="leddfortsettelse"><i>Tilsynsmyndighetens oppgaver</i></p></article><article class="legalP" id="kapittel-1-ledd-4">Medietilsynet forestår det løpende tilsynet etter denne lov og skal herunder<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">føre tilsyn med markeds- og eierforhold i dagspresse, fjernsyn, radio og elektroniske medier,</article></article></li><li data-li-identifier="b)" data-name="b)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">bidra til å skape større åpenhet, oppmerksomhet og kunnskap om eierforhold i norske medier, og</article></article></li><li data-li-identifier="c)" data-name="c)"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">treffe vedtak i henhold til § 9.</article></article></li></ul></article> <article class="defaultP" margin-top="true">§ 8 første ledd skal lyde:</article><article class="legalP" id="kapittel-1-ledd-5">Kongen oppnevner en klagenemnd for enkeltvedtak etter denne lov. Nemnda skal ha tre medlemmer og to varamedlemmer, og Kongen fastsetter hvem som skal være nemndas leder og nestleder.</article> <article class="defaultP" margin-top="true">§ 8 femte ledd skal lyde:</article><article class="legalP" id="kapittel-1-ledd-6">I forbindelse med erverv av eierandel der Medietilsynet ikke anvender lovens inngrepsfullmakt i § 9, kan Klagenemnda be om en skriftlig redegjørelse.</article> <article class="defaultP" margin-top="true">§ 9 skal lyde:<p class="leddfortsettelse"><i>Inngrep mot erverv av eierandel</i></p></article><article class="legalP" id="kapittel-1-ledd-7">Medietilsynet kan gripe inn mot erverv av eierandel i foretak som driver dagspresse, fjernsyn eller radio dersom erververen alene eller i samarbeid med andre har eller får en betydelig eierstilling i mediemarkedet nasjonalt eller regionalt, og dette er i strid med formålet i lovens § 1.</article><article class="legalP" id="kapittel-1-ledd-8">Vedtak om inngrep etter første ledd kan blant annet gå ut på å:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">forby ervervet,</article></article></li><li data-li-identifier="b)" data-name="b)"><article class="listArticle" id="kapittel-1-ledd-8-punkt-2"><article class="legalP" id="kapittel-1-ledd-8-punkt-2-ledd-1">påby avhendelse av eierandeler som er ervervet og gi pålegg som er nødvendige for at formålet med påbudet blir oppnådd, eller</article></article></li><li data-li-identifier="c)" data-name="c)"><article class="listArticle" id="kapittel-1-ledd-8-punkt-3"><article class="legalP" id="kapittel-1-ledd-8-punkt-3-ledd-1">tillate erverv på slike vilkår som er nødvendige for å motvirke at ervervet kan stride mot formålet i lovens § 1.</article></article></li></ul></article><article class="legalP" id="kapittel-1-ledd-9">Medietilsynet kan vedta midlertidig forbud mot å gjennomføre et erverv eller vedta andre tiltak dersom det er rimelig grunn til å anta at vilkårene for inngrep er oppfylt og Medietilsynet anser det som nødvendig for å gjennomføre et eventuelt senere vedtak om inngrep.</article><article class="legalP" id="kapittel-1-ledd-10">Før det foretas inngrep etter første ledd, skal tilsynet ha forsøkt å komme fram til en minnelig løsning med erververen, eller med den inngrepet ellers er tenkt rettet mot.</article><article class="legalP" id="kapittel-1-ledd-11">Medietilsynet kan gripe inn mot erverv ved vedtak innen seks måneder etter at det er inngått endelig avtale om ervervet. Dersom særlige hensyn tilsier det, kan tilsynet gjøre inngrep innen ett år fra samme tidspunkt.</article><article class="legalP" id="kapittel-1-ledd-12">Bestemmelsene i denne paragrafen gjelder tilsvarende for samarbeidsavtaler som gir en avtalepart samme eller tilsvarende innflytelse over det redaksjonelle produktet som et erverv.</article> <article class="defaultP" margin-top="true">Ny § 10 skal lyde:<p class="leddfortsettelse"><i>Nasjonale eierskapsbegrensninger</i></p></article><article class="legalP" id="kapittel-1-ledd-13">Betydelig eierstilling i mediemarkedet nasjonalt anses normalt å foreligge:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-13-punkt-1"><article class="legalP" id="kapittel-1-ledd-13-punkt-1-ledd-1">ved kontroll med en andel på 40 prosent eller mer av det samlede dagsopplaget for dagspressen,</article></article></li><li data-li-identifier="b)" data-name="b)"><article class="listArticle" id="kapittel-1-ledd-13-punkt-2"><article class="legalP" id="kapittel-1-ledd-13-punkt-2-ledd-1">ved kontroll med en andel på 40 prosent eller mer av de samlede seertallene for fjernsyn,</article></article></li><li data-li-identifier="c)" data-name="c)"><article class="listArticle" id="kapittel-1-ledd-13-punkt-3"><article class="legalP" id="kapittel-1-ledd-13-punkt-3-ledd-1">ved kontroll med en andel på 40 prosent eller mer av de samlede lyttertallene for radio,</article></article></li><li data-li-identifier="d)" data-name="d)"><article class="listArticle" id="kapittel-1-ledd-13-punkt-4"><article class="legalP" id="kapittel-1-ledd-13-punkt-4-ledd-1">ved kontroll med en andel på 30 prosent eller mer i ett av mediemarkedene nevnt i bokstav a, b eller c og 20 prosent eller mer i ett av de andre mediemarkedene nevnt i bokstav a, b eller c,</article></article></li><li data-li-identifier="e)" data-name="e)"><article class="listArticle" id="kapittel-1-ledd-13-punkt-5"><article class="legalP" id="kapittel-1-ledd-13-punkt-5-ledd-1">ved kontroll med en andel på 20 prosent eller mer i ett, 20 prosent eller mer i ett annet og 20 prosent eller mer i et tredje av mediemarkedene nevnt i bokstav a, b eller c, eller</article></article></li><li data-li-identifier="f)" data-name="f)"><article class="listArticle" id="kapittel-1-ledd-13-punkt-6"><article class="legalP" id="kapittel-1-ledd-13-punkt-6-ledd-1">når et foretak som kontrollerer 10 prosent eller mer i ett av mediemarkedene nevnt i bokstav a, b eller c blir eier eller deleier i et foretak som inngår i en annen gruppering med kontroll over 10 prosent eller mer innenfor samme mediemarked (krysseierskap).</article></article></li></ul></article> <article class="defaultP" margin-top="true">Ny § 11 skal lyde:<p class="leddfortsettelse"><i>Regionale eierskapsbegrensninger</i></p></article><article class="legalP" id="kapittel-1-ledd-14">Betydelig eierstilling i mediemarkedet regionalt anses normalt å foreligge ved kontroll med en andel på 60 prosent eller mer av det samlede dagsopplaget av region- og lokalaviser i en medieregion.</article><article class="legalP" id="kapittel-1-ledd-15">Kongen fastsetter medieregionene i forskrift.</article> <article class="defaultP" margin-top="true">Noverande §§ 10 til 16 blir §§ 12 til 18.</article> <article class="defaultP" margin-top="true">§ 12 skal lyde:<p class="leddfortsettelse"><i>Forhåndsklarering</i></p></article><article class="legalP" id="kapittel-1-ledd-16">Den som har en aktuell interesse i å få avklart om det vil bli aktuelt med inngrep mot erverv etter § 9, kan melde et erverv av eierandel til Medietilsynet før ervervet gjennomføres. Dersom Medietilsynet ikke innen 30 dager etter at meldingen er mottatt varsler at inngrep kan bli aktuelt, kan Medietilsynet ikke beslutte inngrep mot ervervet etter § 9.</article><article class="legalP" id="kapittel-1-ledd-17">Medietilsynet kan gi nærmere bestemmelser om melding etter denne paragraf.</article> <article class="defaultP" margin-top="true">§ 13 skal lyde:<p class="leddfortsettelse"><i>Opplysningsplikt m.v.</i></p></article><article class="legalP" id="kapittel-1-ledd-18">Enhver plikter å gi Medietilsynet og Klagenemnda for eierskap i media de opplysninger tilsynet eller klagenemnda krever for å kunne utføre sine gjøremål etter loven, blant annet for å<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-18-punkt-1"><article class="legalP" id="kapittel-1-ledd-18-punkt-1-ledd-1">undersøke om lovens inngrepskriterium er oppfylt</article></article></li><li data-li-identifier="b)" data-name="b)"><article class="listArticle" id="kapittel-1-ledd-18-punkt-2"><article class="legalP" id="kapittel-1-ledd-18-punkt-2-ledd-1">undersøke om vedtak i medhold av loven er overtrådt, eller</article></article></li><li data-li-identifier="c)" data-name="c)"><article class="listArticle" id="kapittel-1-ledd-18-punkt-3"><article class="legalP" id="kapittel-1-ledd-18-punkt-3-ledd-1">bidra til å skape større åpenhet, oppmerksomhet eller kunnskap om eierforhold i norske medier.</article></article></li></ul></article><article class="legalP" id="kapittel-1-ledd-19">Opplysninger etter første ledd kan kreves gitt skriftlig eller muntlig innen en fastsatt frist.</article><article class="legalP" id="kapittel-1-ledd-20">Medietilsynet kan gi enhver stående pålegg om å sende melding om eventuelle erverv av aksjer eller andeler i foretak som nevnt i § 3. Slike pålegg kan ikke gis for mer enn tre år av gangen.</article><article class="legalP" id="kapittel-1-ledd-21">Opplysninger som kreves etter første ledd, kan gis uten hinder av den lovbestemte taushetsplikt som ellers påhviler ligningsmyndigheter, andre skattemyndigheter og myndigheter som har til oppgave å overvåke offentlig regulering av ervervsvirksomhet. Slik taushetsplikt er heller ikke til hinder for at dokumenter som befinner seg hos slike myndigheter, utleveres for gransking.</article> <article class="defaultP" margin-top="true">§ 15 skal lyde:<p class="leddfortsettelse"><i>Tvangssalg</i></p></article><article class="legalP" id="kapittel-1-ledd-22">Dersom vedtak om salg av eierandeler etter § 9 ikke etterleves, kan Medietilsynet la eierandeler selge gjennom namsmyndighetene etter reglene om tvangssalg så langt de passer. Bestemmelsene i lov av 26. juni 1992 nr. 86 om tvangsfullbyrdelse og midlertidig sikring, § 8-16 om forholdet til bedre prioriterte rettighetshavere, gjelder ikke.</article> <article class="defaultP" margin-top="true">§ 16 skal lyde:<p class="leddfortsettelse"><i>Straff</i></p></article><article class="legalP" id="kapittel-1-ledd-23">Med bøter eller med fengsel inntil to år straffes den som<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-23-punkt-1"><article class="legalP" id="kapittel-1-ledd-23-punkt-1-ledd-1">forsettlig eller uaktsomt overtrer vedtak etter § 9,</article></article></li><li data-li-identifier="b)" data-name="b)"><article class="listArticle" id="kapittel-1-ledd-23-punkt-2"><article class="legalP" id="kapittel-1-ledd-23-punkt-2-ledd-1">unnlater å etterkomme pålegg om å gi opplysninger etter § 13,</article></article></li><li data-li-identifier="c)" data-name="c)"><article class="listArticle" id="kapittel-1-ledd-23-punkt-3"><article class="legalP" id="kapittel-1-ledd-23-punkt-3-ledd-1">gir uriktige eller ufullstendige opplysninger til Medietilsynet eller Klagenemnda for eierskap i media, eller</article></article></li><li data-li-identifier="d)" data-name="d)"><article class="listArticle" id="kapittel-1-ledd-23-punkt-4"><article class="legalP" id="kapittel-1-ledd-23-punkt-4-ledd-1">medvirker til overtredelse som nevnt i bokstavene a til c.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/lov/2004-12-17-97/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Lova trer i kraft frå den tid Kongen fastset.</article></section></main></body></html>