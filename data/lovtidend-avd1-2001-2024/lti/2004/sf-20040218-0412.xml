<!DOCTYPE html><html lang="no"><head><title>Forskrift om endring i forskrift (Nr. 36) etter mval. § 16, første ledd, nr. 10 om transporttjenester som består i ferging av kjøretøyer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-02-18-412</dd><dt class="dokid">DokumentID</dt><dd class="dokid">LTI/forskrift/2004-02-18-412</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 4 s 555</dd><dt class="dateInForce">I kraft fra</dt><dd class="dateInForce">2004-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1970-08-18-9795</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2004-02-27</dd><dt class="journalNumber">Journalnummer</dt><dd class="journalNumber">2004-0414</dd><dt class="titleShort">Korttittel</dt><dd class="titleShort">Endr. i forskrift etter mval, ferging</dd><dt class="title">Tittel</dt><dd class="title">Forskrift om endring i forskrift (Nr. 36) etter mval. § 16, første ledd, nr. 10 om transporttjenester som består i ferging av kjøretøyer.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 19. februar 2004 med hjemmel i Stortingets vedtak om merverdiavgift § 4.</dd><dt class="refid">RefID</dt><dd class="refid">forskrift/2004-02-18-412</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift (Nr. 36) etter mval. § 16, første ledd, nr. 10 om transporttjenester som består i ferging av kjøretøyer.<ul class="tocSubUl"><li>I<ul class="tocSubUl"><li>§ 1.</li><li>§ 2.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-02-18-412" id="dokument"><h1>Forskrift om endring i forskrift (Nr. 36) etter mval. § 16, første ledd, nr. 10 om transporttjenester som består i ferging av kjøretøyer.</h1><section class="section" data-name="kapI" id="kapittel-1" data-lovdata-URL="LTI/forskrift/2004-02-18-412/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift (Nr. 36) 18. august 1970 nr. 9795 etter mval. § 16, første ledd, nr. 10 om transporttjenester som består i ferging av kjøretøyer gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift (Nr. 36) om redusert merverdiavgiftssats for transport av kjøretøy på ferge eller annet fartøy på innenlands veisamband</i></article> <article class="defaultP" margin-top="true">Forskriftens hjemmelsfelt skal lyde:</article><article class="legalP" id="kapittel-1-ledd-2">Fastsatt av Skattedirektoratet 18. august 1970 med hjemmel i Stortingets vedtak om merverdiavgift § 4.</article> <article class="defaultP" margin-top="true">§ 1 og § 2 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>.</span><article class="legalP" id="kapittel-1-foreslåttparagraf-1-ledd-1">Forskriften gjelder transport av kjøretøy på ferge eller annet fartøy på innenlands veisamband som det etter Stortingets vedtak om merverdiavgift § 3 nr. 2 bokstav c skal beregnes redusert merverdiavgiftssats av.</article><article class="legalP" id="kapittel-1-foreslåttparagraf-1-ledd-2">Området for redusert sats omfatter også last (varer) under transport på kjøretøyet.</article><article class="legalP" id="kapittel-1-foreslåttparagraf-1-ledd-3">Ferging i innenlands veisamband foreligger når vedkommende fergeforbindelse er etablert for å tjene som bindeledd mellom deler av det innenlandske veinett. Den reduserte sats får således ikke anvendelse når kjøretøyer for eksempel fraktes med vanlig ruteskip selv om anløpsstedene har veiforbindelse og kjøretøyene selv kjører til og fra skipssiden.</article><article class="legalP" id="kapittel-1-foreslåttparagraf-1-ledd-4">Likestilt med fartøyer som etter sin art framtrer som ferger er andre fartøyer som faktisk nyttes til ferging av kjøretøyer i veisamband.</article><article class="legalP" id="kapittel-1-foreslåttparagraf-1-ledd-5">Den reduserte satsen vil også gjelde for ferging av kjøretøyer i innenlands veisamband selv om kjøretøyet tas om bord eller settes i land på et mellomanløpssted uten fergeleie.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>.</span><article class="legalP" id="kapittel-1-foreslåttparagraf-2-ledd-1">Med kjøretøy forstås etter denne forskrift kjøretøyer av enhver art som er i bruk som kjøretøyer når de tas om bord og settes i land fra fartøy som nevnt i § 1. Tilhengere til kjøretøyer samt trekkdyr som ferges sammen med tilhørende kjøretøy anses også som kjøretøy.</article><article class="legalP" id="kapittel-1-foreslåttparagraf-2-ledd-2">Den reduserte satsen er betinget av at vedkommende kjøretøy er i bruk som kjøretøy på de tidspunkter det tas om bord og settes i land fra fergen.</article><article class="legalP" id="kapittel-1-foreslåttparagraf-2-ledd-3">Som kjøretøyer anses blant annet:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-3-punkt-1"><article class="legalP" id="kapittel-1-foreslåttparagraf-2-ledd-3-punkt-1-ledd-1">Person-, vare- og lastebiler</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-3-punkt-2"><article class="legalP" id="kapittel-1-foreslåttparagraf-2-ledd-3-punkt-2-ledd-1">Traktorer</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-3-punkt-3"><article class="legalP" id="kapittel-1-foreslåttparagraf-2-ledd-3-punkt-3-ledd-1">Motorsykler, scootere, mopeder, sykler o.l.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-3-punkt-4"><article class="legalP" id="kapittel-1-foreslåttparagraf-2-ledd-3-punkt-4-ledd-1">Beltedrevne kjøretøyer som snøscootere, beltebiler, tanks o.l.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-3-punkt-5"><article class="legalP" id="kapittel-1-foreslåttparagraf-2-ledd-3-punkt-5-ledd-1">Motorvognchassis som bærer registreringsnummer (eventuelt prøvenummer) og som kjøres til og fra fergeleie ved egen maskin</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-3-punkt-6"><article class="legalP" id="kapittel-1-foreslåttparagraf-2-ledd-3-punkt-6-ledd-1">Selvdrevne arbeidsmaskiner som veivalser, bulldozere o.l.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-3-punkt-7"><article class="legalP" id="kapittel-1-foreslåttparagraf-2-ledd-3-punkt-7-ledd-1">Sleder, kjelker, pulker, vogner o.l. når ferging av trekkdyr til disse foretas samtidig.</article></article></li></ul></article><article class="legalP" id="kapittel-1-foreslåttparagraf-2-ledd-4">Frakting av emballerte kjøretøyer eller kjøretøyer som er under transport, men ikke i bruk som kjøretøyer, og som således håndteres som varer, er avgiftspliktig etter merverdiavgiftsloven med ordinær sats. Når slike kjøretøyer som ikke er i bruk, fraktes som annen last på for eksempel lastebil eller tilhenger til lastebil, og sistnevnte kjøretøyer er i bruk som kjøretøyer når fergingen foretas, er dette avgiftspliktig med redusert sats.</article></article> <article class="defaultP" margin-top="true">§ 3 oppheves.</article> <article class="defaultP" margin-top="true">Merknadene til tidligere § 1 – § 3 oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-02-18-412/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. mars 2004.</article></section></main></body></html>