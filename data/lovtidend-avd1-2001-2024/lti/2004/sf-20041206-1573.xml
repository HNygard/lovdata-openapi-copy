<!DOCTYPE html><html lang="no"><head><title>Forskrift om register over opplysninger om valutaveksling og overføring av betalingsmidler inn og ut av Norge (valutaregisterforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-12-06-1573</dd><dt class="dokid">DokumentID</dt><dd class="dokid">LTI/forskrift/2004-12-06-1573</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 14 s 2288</dd><dt class="dateInForce">I kraft fra</dt><dd class="dateInForce">2005-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2004-05-28-29/§3</li><li>lov/2004-05-28-29/§5</li><li>lov/2004-05-28-29/§9</li></ul></dd><dt class="dateOfPublication">Kunngjort</dt><dd class="dateOfPublication">2004-12-10</dd><dt class="journalNumber">Journalnummer</dt><dd class="journalNumber">2004-1367</dd><dt class="titleShort">Korttittel</dt><dd class="titleShort">Valutaregisterforskriften</dd><dt class="title">Tittel</dt><dd class="title">Forskrift om register over opplysninger om valutaveksling og overføring av betalingsmidler inn og ut av Norge (valutaregisterforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 6. desember 2004 med hjemmel i lov 28. mai 2004 nr. 29 om register over opplysninger om valutaveksling og overføring av betalingsmidler inn og ut av Norge (valutaregisterloven) § 3, § 5 og § 9.</dd><dt class="refid">RefID</dt><dd class="refid">forskrift/2004-12-06-1573</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om register over opplysninger om valutaveksling og overføring av betalingsmidler inn og ut av Norge (valutaregisterforskriften).<ul class="tocSubUl"><li>§ 1. Den behandlingsansvarlige</li><li>§ 2. Sikkerhet i registeret</li><li>§ 3. Sikkerhet i etatene som er brukere</li><li>§ 4. Utlevering av opplysninger fra registeret</li><li>§ 5. Sikring av datakvaliteten</li><li>§ 6. Rapportering og rapporteringspliktens innhold</li><li>§ 7. Melding til kunden</li><li>§ 8. Forholdet til Svalbard</li><li>§ 9. Overføring av betalingsmidler gjennom bank og andre finansinstitusjoner</li><li>§ 10. Overføring av betalingsmidler ved bruk av norskutstedte betalings- eller kredittkort utenfor Norge</li><li>§ 11. Overføring av betalingsmidler ved bruk av utenlandskutstedte betalings- eller kredittkort i Norge</li><li>§ 12. Valutaveksling</li><li>§ 13. Fysisk inn- og utførsel av betalingsmidler</li><li>§ 14. Ikrafttredelse</li><li>§ 15. Overgangsordninger</li></ul></li></ul></dd></dl></header><main class="documentBody" data-lovdata-URL="LTI/forskrift/2004-12-06-1573" id="dokument"><h1>Forskrift om register over opplysninger om valutaveksling og overføring av betalingsmidler inn og ut av Norge (valutaregisterforskriften).</h1><article class="legalArticle" data-lovdata-URL="LTI/forskrift/2004-12-06-1573/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Den behandlingsansvarlige</span></h2><article class="legalP" id="paragraf-1-ledd-1">Den behandlingsansvarlige for registeret er Toll- og avgiftsdirektoratet.</article></article><article class="legalArticle" data-lovdata-URL="LTI/forskrift/2004-12-06-1573/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Sikkerhet i registeret</span></h2><article class="legalP" id="paragraf-2-ledd-1">Den behandlingsansvarlige skal sørge for nødvendig sikring av konfidensialitet, integritet og tilgjengelighet av opplysningene i registeret. For personopplysninger gjelder personopplysningsloven § 13.</article></article><article class="legalArticle" data-lovdata-URL="LTI/forskrift/2004-12-06-1573/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Sikkerhet i etatene som er brukere</span></h2><article class="legalP" id="paragraf-3-ledd-1">Hver etat som har elektronisk tilgang til registeret i samsvar med valutaregisterloven § 6 første ledd, skal sikre at ingen i etaten har tilgang til opplysninger uten å være autorisert til det. Autorisasjonen skal spesifisere hvilke typer rettighet vedkommende er gitt. Autorisasjon kan bare gis til den som har tjenestlige behov for det.</article></article><article class="legalArticle" data-lovdata-URL="LTI/forskrift/2004-12-06-1573/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utlevering av opplysninger fra registeret</span></h2><article class="legalP" id="paragraf-4-ledd-1">Den registrerte (den opplysninger i registeret kan knyttes til) kan få innsyn i opplysningene i registeret i samsvar med personopplysningsloven § 18 andre ledd og § 24.</article><article class="legalP" id="paragraf-4-ledd-2">En rapporteringspliktig kan få tilgang til egenrapporterte opplysninger i registeret.</article><article class="legalP" id="paragraf-4-ledd-3">Bostyrere og andre som i medhold av valutaregisterloven § 6 har krav på å få tilgang til opplysninger fra registeret kan få dette ved å henvende seg til den behandlingsansvarlige.</article></article><article class="legalArticle" data-lovdata-URL="LTI/forskrift/2004-12-06-1573/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Sikring av datakvaliteten</span></h2><article class="legalP" id="paragraf-5-ledd-1">De rapporteringspliktige er ansvarlige for at opplysningene de rapporterer inn er korrekte. Dersom det viser seg at opplysninger i registeret er feilaktige, skal den rapporteringspliktige sørge for innrapportering av korrekte opplysninger uten ugrunnet opphold.</article><article class="legalP" id="paragraf-5-ledd-2">Den behandlingsansvarlige skal etablere rutiner for mottak av og behandling av meldinger om mulige feil i registerets opplysninger.</article></article><article class="legalArticle" data-lovdata-URL="LTI/forskrift/2004-12-06-1573/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Rapportering og rapporteringspliktens innhold</span></h2><article class="legalP" id="paragraf-6-ledd-1">Den rapporteringspliktige skal sende rapport så snart som mulig og senest 5 virkedager etter at det er gjennomført rapporteringspliktig valutaveksling eller overføring. Opplysninger om månedlige aggregeringer skal sendes innen 5 virkedager etter avsluttet rapporteringsperiode.</article><article class="legalP" id="paragraf-6-ledd-2">Hver rapporteringspliktig skal sende inn rapport på de tidspunkter som er fastsatt av Toll- og avgiftsdirektoratet, selv om det ikke er foretatt rapporteringspliktige overføringer.</article><article class="legalP" id="paragraf-6-ledd-3">Toll- og avgiftsdirektoratet fastsetter hvordan rapportene skal formes.</article></article><article class="legalArticle" data-lovdata-URL="LTI/forskrift/2004-12-06-1573/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Melding til kunden</span></h2><article class="legalP" id="paragraf-7-ledd-1">Den rapporteringspliktige skal informere sin kunde om at opplysninger er gitt til valutaregisteret.</article><article class="legalP" id="paragraf-7-ledd-2">For overføringer ved bruk av konto kan slik informasjon tas inn i kontoutskrift som nevnt i lov 25. juni 1999 nr. 46 om finansavtaler og finansoppdrag § 30 annet ledd annet punktum.</article><article class="legalP" id="paragraf-7-ledd-3">For overføringer ved bruk av betalings- eller kredittkort kan slik informasjon tas inn i kortselskapets avregning til kunden.</article><article class="legalP" id="paragraf-7-ledd-4">Ved deklarering av betalingsmidler skal slik informasjon gis på gjenpart/kvittering av deklarasjonen.</article><article class="legalP" id="paragraf-7-ledd-5">Ved veksling skal slik informasjon fremkomme på kvitteringen.</article></article><article class="legalArticle" data-lovdata-URL="LTI/forskrift/2004-12-06-1573/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Forholdet til Svalbard</span></h2><article class="legalP" id="paragraf-8-ledd-1">Overføring av betalingsmidler mellom norsk bank og filial av norsk bank på Svalbard er ikke rapporteringspliktig.</article><article class="legalP" id="paragraf-8-ledd-2">Overføring av betalingsmidler ved bruk av betalings- eller kredittkort på Svalbard er ikke rapporteringspliktig.</article><article class="legalP" id="paragraf-8-ledd-3">Veksling av valuta utført på Svalbard er ikke rapporteringspliktig.</article><article class="legalP" id="paragraf-8-ledd-4">Fysisk inn- og utførsel av betalingsmidler mellom Norge og Svalbard er rapporteringspliktig.</article></article><article class="legalArticle" data-lovdata-URL="LTI/forskrift/2004-12-06-1573/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Overføring av betalingsmidler gjennom bank og andre finansinstitusjoner</span></h2><article class="legalP" id="paragraf-9-ledd-1">Når betalingsmidler overføres gjennom bank eller andre finansinstitusjoner, skal den rapporteringspliktige rapportere følgende:<ul class="defaultList"><li data-li-identifier="1." data-name="1."><article class="listArticle" id="paragraf-9-ledd-1-punkt-1"><article class="legalP" id="paragraf-9-ledd-1-punkt-1-ledd-1">For avsender eller mottaker i Norge: <ul class="defaultList"><li data-li-identifier="-" data-name="-"><article class="listArticle" id="paragraf-9-ledd-1-punkt-1-ledd-1-punkt-1"><article class="legalP" id="paragraf-9-ledd-1-punkt-1-ledd-1-punkt-1-ledd-1">fødselsnummer, organisasjonsnummer eller D-nummer</article></article></li><li data-li-identifier="-" data-name="-"><article class="listArticle" id="paragraf-9-ledd-1-punkt-1-ledd-1-punkt-2"><article class="legalP" id="paragraf-9-ledd-1-punkt-1-ledd-1-punkt-2-ledd-1">navn</article></article></li><li data-li-identifier="-" data-name="-"><article class="listArticle" id="paragraf-9-ledd-1-punkt-1-ledd-1-punkt-3"><article class="legalP" id="paragraf-9-ledd-1-punkt-1-ledd-1-punkt-3-ledd-1">adresse</article></article></li><li data-li-identifier="-" data-name="-"><article class="listArticle" id="paragraf-9-ledd-1-punkt-1-ledd-1-punkt-4"><article class="legalP" id="paragraf-9-ledd-1-punkt-1-ledd-1-punkt-4-ledd-1">postnummer</article></article></li><li data-li-identifier="-" data-name="-"><article class="listArticle" id="paragraf-9-ledd-1-punkt-1-ledd-1-punkt-5"><article class="legalP" id="paragraf-9-ledd-1-punkt-1-ledd-1-punkt-5-ledd-1">poststed</article></article></li><li data-li-identifier="-" data-name="-"><article class="listArticle" id="paragraf-9-ledd-1-punkt-1-ledd-1-punkt-6"><article class="legalP" id="paragraf-9-ledd-1-punkt-1-ledd-1-punkt-6-ledd-1">land</article></article></li><li data-li-identifier="-" data-name="-"><article class="listArticle" id="paragraf-9-ledd-1-punkt-1-ledd-1-punkt-7"><article class="legalP" id="paragraf-9-ledd-1-punkt-1-ledd-1-punkt-7-ledd-1">avsender-/mottakerbank</article></article></li><li data-li-identifier="-" data-name="-"><article class="listArticle" id="paragraf-9-ledd-1-punkt-1-ledd-1-punkt-8"><article class="legalP" id="paragraf-9-ledd-1-punkt-1-ledd-1-punkt-8-ledd-1">kontonummer.</article></article></li></ul></article></article></li><li data-li-identifier="2." data-name="2."><article class="listArticle" id="paragraf-9-ledd-1-punkt-2"><article class="legalP" id="paragraf-9-ledd-1-punkt-2-ledd-1">For avsender eller mottaker utenfor Norge, tilgjengelige opplysninger om: <ul class="defaultList"><li data-li-identifier="-" data-name="-"><article class="listArticle" id="paragraf-9-ledd-1-punkt-2-ledd-1-punkt-1"><article class="legalP" id="paragraf-9-ledd-1-punkt-2-ledd-1-punkt-1-ledd-1">navn</article></article></li><li data-li-identifier="-" data-name="-"><article class="listArticle" id="paragraf-9-ledd-1-punkt-2-ledd-1-punkt-2"><article class="legalP" id="paragraf-9-ledd-1-punkt-2-ledd-1-punkt-2-ledd-1">adresse</article></article></li><li data-li-identifier="-" data-name="-"><article class="listArticle" id="paragraf-9-ledd-1-punkt-2-ledd-1-punkt-3"><article class="legalP" id="paragraf-9-ledd-1-punkt-2-ledd-1-punkt-3-ledd-1">postnummer</article></article></li><li data-li-identifier="-" data-name="-"><article class="listArticle" id="paragraf-9-ledd-1-punkt-2-ledd-1-punkt-4"><article class="legalP" id="paragraf-9-ledd-1-punkt-2-ledd-1-punkt-4-ledd-1">poststed</article></article></li><li data-li-identifier="-" data-name="-"><article class="listArticle" id="paragraf-9-ledd-1-punkt-2-ledd-1-punkt-5"><article class="legalP" id="paragraf-9-ledd-1-punkt-2-ledd-1-punkt-5-ledd-1">land</article></article></li><li data-li-identifier="-" data-name="-"><article class="listArticle" id="paragraf-9-ledd-1-punkt-2-ledd-1-punkt-6"><article class="legalP" id="paragraf-9-ledd-1-punkt-2-ledd-1-punkt-6-ledd-1">avsender-/mottakerbank</article></article></li><li data-li-identifier="-" data-name="-"><article class="listArticle" id="paragraf-9-ledd-1-punkt-2-ledd-1-punkt-7"><article class="legalP" id="paragraf-9-ledd-1-punkt-2-ledd-1-punkt-7-ledd-1">kontonummer</article></article></li><li data-li-identifier="-" data-name="-"><article class="listArticle" id="paragraf-9-ledd-1-punkt-2-ledd-1-punkt-8"><article class="legalP" id="paragraf-9-ledd-1-punkt-2-ledd-1-punkt-8-ledd-1">land hvor konto er registrert.</article></article></li></ul></article></article></li><li data-li-identifier="3." data-name="3."><article class="listArticle" id="paragraf-9-ledd-1-punkt-3"><article class="legalP" id="paragraf-9-ledd-1-punkt-3-ledd-1">For den som rapporterer om overføringen: <ul class="defaultList"><li data-li-identifier="-" data-name="-"><article class="listArticle" id="paragraf-9-ledd-1-punkt-3-ledd-1-punkt-1"><article class="legalP" id="paragraf-9-ledd-1-punkt-3-ledd-1-punkt-1-ledd-1">identifikasjon av den enhet som gjennomfører transaksjonen</article></article></li><li data-li-identifier="-" data-name="-"><article class="listArticle" id="paragraf-9-ledd-1-punkt-3-ledd-1-punkt-2"><article class="legalP" id="paragraf-9-ledd-1-punkt-3-ledd-1-punkt-2-ledd-1">transaksjonstype.</article></article></li></ul></article></article></li><li data-li-identifier="4." data-name="4."><article class="listArticle" id="paragraf-9-ledd-1-punkt-4"><article class="legalP" id="paragraf-9-ledd-1-punkt-4-ledd-1">For hver overføring skal følgende rapporteres: <ul class="defaultList"><li data-li-identifier="-" data-name="-"><article class="listArticle" id="paragraf-9-ledd-1-punkt-4-ledd-1-punkt-1"><article class="legalP" id="paragraf-9-ledd-1-punkt-4-ledd-1-punkt-1-ledd-1">overføringens referanse (den rapporteringspliktiges unike identifikasjon for overføringen)</article></article></li><li data-li-identifier="-" data-name="-"><article class="listArticle" id="paragraf-9-ledd-1-punkt-4-ledd-1-punkt-2"><article class="legalP" id="paragraf-9-ledd-1-punkt-4-ledd-1-punkt-2-ledd-1">overføringstidspunkt</article></article></li><li data-li-identifier="-" data-name="-"><article class="listArticle" id="paragraf-9-ledd-1-punkt-4-ledd-1-punkt-3"><article class="legalP" id="paragraf-9-ledd-1-punkt-4-ledd-1-punkt-3-ledd-1">beløp i NOK</article></article></li><li data-li-identifier="-" data-name="-"><article class="listArticle" id="paragraf-9-ledd-1-punkt-4-ledd-1-punkt-4"><article class="legalP" id="paragraf-9-ledd-1-punkt-4-ledd-1-punkt-4-ledd-1">beløp i fremmed valuta (dersom fremmed valuta er benyttet)</article></article></li><li data-li-identifier="-" data-name="-"><article class="listArticle" id="paragraf-9-ledd-1-punkt-4-ledd-1-punkt-5"><article class="legalP" id="paragraf-9-ledd-1-punkt-4-ledd-1-punkt-5-ledd-1">valutakode (dersom fremmed valuta er benyttet)</article></article></li><li data-li-identifier="-" data-name="-"><article class="listArticle" id="paragraf-9-ledd-1-punkt-4-ledd-1-punkt-6"><article class="legalP" id="paragraf-9-ledd-1-punkt-4-ledd-1-punkt-6-ledd-1">om overføringen har gått ut av eller inn i Norge.</article></article></li></ul></article></article></li><li data-li-identifier="5." data-name="5."><article class="listArticle" id="paragraf-9-ledd-1-punkt-5"><article class="legalP" id="paragraf-9-ledd-1-punkt-5-ledd-1">For overføring fra Norge av beløp over NOK 100.000 eller tilsvarende i annen valuta, eller når den som overfører betalingsmidler til utlandet selv forestår registrering av data (nettbank mv.) skal det rapporteres hva overføringen gjelder og betalingsart. Toll- og avgiftsdirektoratet fastsetter koder for betalingsart.</article></article></li></ul></article></article><article class="legalArticle" data-lovdata-URL="LTI/forskrift/2004-12-06-1573/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Overføring av betalingsmidler ved bruk av norskutstedte betalings- eller kredittkort utenfor Norge</span></h2><article class="legalP" id="paragraf-10-ledd-1">Når betalingsmidler overføres ved bruk av norskutstedt betalings- eller kredittkort utenfor Norge, skal den rapporteringspliktige rapportere følgende:<ul class="defaultList"><li data-li-identifier="1." data-name="1."><article class="listArticle" id="paragraf-10-ledd-1-punkt-1"><article class="legalP" id="paragraf-10-ledd-1-punkt-1-ledd-1">For enkeltoverføringer større enn NOK 25.000 eller tilsvarende i annen valuta: <ul class="defaultList"><li data-li-identifier="-" data-name="-"><article class="listArticle" id="paragraf-10-ledd-1-punkt-1-ledd-1-punkt-1"><article class="legalP" id="paragraf-10-ledd-1-punkt-1-ledd-1-punkt-1-ledd-1">rapporteringspliktiges organisasjonsnummer</article></article></li><li data-li-identifier="-" data-name="-"><article class="listArticle" id="paragraf-10-ledd-1-punkt-1-ledd-1-punkt-2"><article class="legalP" id="paragraf-10-ledd-1-punkt-1-ledd-1-punkt-2-ledd-1">transaksjonsbeløpet i NOK og i eventuell fremmed valuta med valutakode</article></article></li><li data-li-identifier="-" data-name="-"><article class="listArticle" id="paragraf-10-ledd-1-punkt-1-ledd-1-punkt-3"><article class="legalP" id="paragraf-10-ledd-1-punkt-1-ledd-1-punkt-3-ledd-1">kortholders fødselsnummer, D-nummer eller organisasjonsnummer</article></article></li><li data-li-identifier="-" data-name="-"><article class="listArticle" id="paragraf-10-ledd-1-punkt-1-ledd-1-punkt-4"><article class="legalP" id="paragraf-10-ledd-1-punkt-1-ledd-1-punkt-4-ledd-1">kortholders navn, adresse, postnummer, poststed og land</article></article></li><li data-li-identifier="-" data-name="-"><article class="listArticle" id="paragraf-10-ledd-1-punkt-1-ledd-1-punkt-5"><article class="legalP" id="paragraf-10-ledd-1-punkt-1-ledd-1-punkt-5-ledd-1">kortnummer</article></article></li><li data-li-identifier="-" data-name="-"><article class="listArticle" id="paragraf-10-ledd-1-punkt-1-ledd-1-punkt-6"><article class="legalP" id="paragraf-10-ledd-1-punkt-1-ledd-1-punkt-6-ledd-1">transaksjonsdato</article></article></li><li data-li-identifier="-" data-name="-"><article class="listArticle" id="paragraf-10-ledd-1-punkt-1-ledd-1-punkt-7"><article class="legalP" id="paragraf-10-ledd-1-punkt-1-ledd-1-punkt-7-ledd-1">korttype</article></article></li><li data-li-identifier="-" data-name="-"><article class="listArticle" id="paragraf-10-ledd-1-punkt-1-ledd-1-punkt-8"><article class="legalP" id="paragraf-10-ledd-1-punkt-1-ledd-1-punkt-8-ledd-1">referanse på transaksjonen</article></article></li><li data-li-identifier="-" data-name="-"><article class="listArticle" id="paragraf-10-ledd-1-punkt-1-ledd-1-punkt-9"><article class="legalP" id="paragraf-10-ledd-1-punkt-1-ledd-1-punkt-9-ledd-1">tilgjengelig transaksjonstype</article></article></li><li data-li-identifier="-" data-name="-"><article class="listArticle" id="paragraf-10-ledd-1-punkt-1-ledd-1-punkt-10"><article class="legalP" id="paragraf-10-ledd-1-punkt-1-ledd-1-punkt-10-ledd-1">brukerstedets navn, land og brukerstedsidentitet</article></article></li><li data-li-identifier="-" data-name="-"><article class="listArticle" id="paragraf-10-ledd-1-punkt-1-ledd-1-punkt-11"><article class="legalP" id="paragraf-10-ledd-1-punkt-1-ledd-1-punkt-11-ledd-1">tilgjengelig opplysninger om brukerstedets adresse, postnummer, poststed og kode.</article></article></li></ul></article></article></li><li data-li-identifier="2." data-name="2."><article class="listArticle" id="paragraf-10-ledd-1-punkt-2"><article class="legalP" id="paragraf-10-ledd-1-punkt-2-ledd-1">For overføringer av beløp lavere enn eller lik NOK 25.000 eller tilsvarende i annen valuta: <ul class="defaultList"><li data-li-identifier="-" data-name="-"><article class="listArticle" id="paragraf-10-ledd-1-punkt-2-ledd-1-punkt-1"><article class="legalP" id="paragraf-10-ledd-1-punkt-2-ledd-1-punkt-1-ledd-1">rapporteringspliktiges organisasjonsnummer</article></article></li><li data-li-identifier="-" data-name="-"><article class="listArticle" id="paragraf-10-ledd-1-punkt-2-ledd-1-punkt-2"><article class="legalP" id="paragraf-10-ledd-1-punkt-2-ledd-1-punkt-2-ledd-1">månedssum pr. kort pr. land</article></article></li><li data-li-identifier="-" data-name="-"><article class="listArticle" id="paragraf-10-ledd-1-punkt-2-ledd-1-punkt-3"><article class="legalP" id="paragraf-10-ledd-1-punkt-2-ledd-1-punkt-3-ledd-1">periode for aggregeringen</article></article></li><li data-li-identifier="-" data-name="-"><article class="listArticle" id="paragraf-10-ledd-1-punkt-2-ledd-1-punkt-4"><article class="legalP" id="paragraf-10-ledd-1-punkt-2-ledd-1-punkt-4-ledd-1">antall overføringer som inngår i aggregeringen</article></article></li><li data-li-identifier="-" data-name="-"><article class="listArticle" id="paragraf-10-ledd-1-punkt-2-ledd-1-punkt-5"><article class="legalP" id="paragraf-10-ledd-1-punkt-2-ledd-1-punkt-5-ledd-1">kortholders fødselsnummer, D-nummer eller organisasjonsnummer</article></article></li><li data-li-identifier="-" data-name="-"><article class="listArticle" id="paragraf-10-ledd-1-punkt-2-ledd-1-punkt-6"><article class="legalP" id="paragraf-10-ledd-1-punkt-2-ledd-1-punkt-6-ledd-1">kortholders navn, adresse, postnummer, poststed og land</article></article></li><li data-li-identifier="-" data-name="-"><article class="listArticle" id="paragraf-10-ledd-1-punkt-2-ledd-1-punkt-7"><article class="legalP" id="paragraf-10-ledd-1-punkt-2-ledd-1-punkt-7-ledd-1">kortnummer</article></article></li><li data-li-identifier="-" data-name="-"><article class="listArticle" id="paragraf-10-ledd-1-punkt-2-ledd-1-punkt-8"><article class="legalP" id="paragraf-10-ledd-1-punkt-2-ledd-1-punkt-8-ledd-1">korttype.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2004-12-06-1573/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Overføring av betalingsmidler ved bruk av utenlandskutstedte betalings- eller kredittkort i Norge</span></h2><article class="legalP" id="paragraf-11-ledd-1">Når betalingsmidler overføres ved bruk av utenlandskutstedt betalings- eller kredittkort i Norge, skal den rapporteringspliktige rapportere følgende:<ul class="defaultList"><li data-li-identifier="1." data-name="1."><article class="listArticle" id="paragraf-11-ledd-1-punkt-1"><article class="legalP" id="paragraf-11-ledd-1-punkt-1-ledd-1">For enkeltoverføringer større enn NOK 25.000 eller tilsvarende i annen valuta: <ul class="defaultList"><li data-li-identifier="-" data-name="-"><article class="listArticle" id="paragraf-11-ledd-1-punkt-1-ledd-1-punkt-1"><article class="legalP" id="paragraf-11-ledd-1-punkt-1-ledd-1-punkt-1-ledd-1">rapporteringspliktiges organisasjonsnummer</article></article></li><li data-li-identifier="-" data-name="-"><article class="listArticle" id="paragraf-11-ledd-1-punkt-1-ledd-1-punkt-2"><article class="legalP" id="paragraf-11-ledd-1-punkt-1-ledd-1-punkt-2-ledd-1">transaksjonsbeløpet i NOK og i eventuell fremmed valuta med valutakode</article></article></li><li data-li-identifier="-" data-name="-"><article class="listArticle" id="paragraf-11-ledd-1-punkt-1-ledd-1-punkt-3"><article class="legalP" id="paragraf-11-ledd-1-punkt-1-ledd-1-punkt-3-ledd-1">transaksjonsdato</article></article></li><li data-li-identifier="-" data-name="-"><article class="listArticle" id="paragraf-11-ledd-1-punkt-1-ledd-1-punkt-4"><article class="legalP" id="paragraf-11-ledd-1-punkt-1-ledd-1-punkt-4-ledd-1">korttype</article></article></li><li data-li-identifier="-" data-name="-"><article class="listArticle" id="paragraf-11-ledd-1-punkt-1-ledd-1-punkt-5"><article class="legalP" id="paragraf-11-ledd-1-punkt-1-ledd-1-punkt-5-ledd-1">referanse på transaksjonen</article></article></li><li data-li-identifier="-" data-name="-"><article class="listArticle" id="paragraf-11-ledd-1-punkt-1-ledd-1-punkt-6"><article class="legalP" id="paragraf-11-ledd-1-punkt-1-ledd-1-punkt-6-ledd-1">brukerstedets organisasjonsnummer og eventuelt fødselsnummer</article></article></li><li data-li-identifier="-" data-name="-"><article class="listArticle" id="paragraf-11-ledd-1-punkt-1-ledd-1-punkt-7"><article class="legalP" id="paragraf-11-ledd-1-punkt-1-ledd-1-punkt-7-ledd-1">brukerstedets navn, adresse, postnummer og poststed</article></article></li><li data-li-identifier="-" data-name="-"><article class="listArticle" id="paragraf-11-ledd-1-punkt-1-ledd-1-punkt-8"><article class="legalP" id="paragraf-11-ledd-1-punkt-1-ledd-1-punkt-8-ledd-1">brukerstedets kode og brukerstedsidentitet</article></article></li><li data-li-identifier="-" data-name="-"><article class="listArticle" id="paragraf-11-ledd-1-punkt-1-ledd-1-punkt-9"><article class="legalP" id="paragraf-11-ledd-1-punkt-1-ledd-1-punkt-9-ledd-1">kortholders kortnummer og land</article></article></li><li data-li-identifier="-" data-name="-"><article class="listArticle" id="paragraf-11-ledd-1-punkt-1-ledd-1-punkt-10"><article class="legalP" id="paragraf-11-ledd-1-punkt-1-ledd-1-punkt-10-ledd-1">tilgjengelig transaksjonstype.</article></article></li></ul></article></article></li><li data-li-identifier="2." data-name="2."><article class="listArticle" id="paragraf-11-ledd-1-punkt-2"><article class="legalP" id="paragraf-11-ledd-1-punkt-2-ledd-1">For overføringer av beløp lavere enn eller lik NOK 25.000 eller tilsvarende i annen valuta, månedssum pr. kort: <ul class="defaultList"><li data-li-identifier="-" data-name="-"><article class="listArticle" id="paragraf-11-ledd-1-punkt-2-ledd-1-punkt-1"><article class="legalP" id="paragraf-11-ledd-1-punkt-2-ledd-1-punkt-1-ledd-1">totalt beløp overført pr. måned pr. kort</article></article></li><li data-li-identifier="-" data-name="-"><article class="listArticle" id="paragraf-11-ledd-1-punkt-2-ledd-1-punkt-2"><article class="legalP" id="paragraf-11-ledd-1-punkt-2-ledd-1-punkt-2-ledd-1">rapporteringspliktiges organisasjonsnummer</article></article></li><li data-li-identifier="-" data-name="-"><article class="listArticle" id="paragraf-11-ledd-1-punkt-2-ledd-1-punkt-3"><article class="legalP" id="paragraf-11-ledd-1-punkt-2-ledd-1-punkt-3-ledd-1">kortholders kortnummer og land</article></article></li><li data-li-identifier="-" data-name="-"><article class="listArticle" id="paragraf-11-ledd-1-punkt-2-ledd-1-punkt-4"><article class="legalP" id="paragraf-11-ledd-1-punkt-2-ledd-1-punkt-4-ledd-1">korttype</article></article></li><li data-li-identifier="-" data-name="-"><article class="listArticle" id="paragraf-11-ledd-1-punkt-2-ledd-1-punkt-5"><article class="legalP" id="paragraf-11-ledd-1-punkt-2-ledd-1-punkt-5-ledd-1">periode for aggregeringen</article></article></li><li data-li-identifier="-" data-name="-"><article class="listArticle" id="paragraf-11-ledd-1-punkt-2-ledd-1-punkt-6"><article class="legalP" id="paragraf-11-ledd-1-punkt-2-ledd-1-punkt-6-ledd-1">antall overføringer som inngår i aggregeringen.</article></article></li></ul></article></article></li><li data-li-identifier="3." data-name="3."><article class="listArticle" id="paragraf-11-ledd-1-punkt-3"><article class="legalP" id="paragraf-11-ledd-1-punkt-3-ledd-1">For overføringer av beløp lavere enn eller lik NOK 25.000 eller tilsvarende i annen valuta, månedssum pr. brukersted: <ul class="defaultList"><li data-li-identifier="-" data-name="-"><article class="listArticle" id="paragraf-11-ledd-1-punkt-3-ledd-1-punkt-1"><article class="legalP" id="paragraf-11-ledd-1-punkt-3-ledd-1-punkt-1-ledd-1">totalt beløp overført pr. måned pr. brukersted pr. korttype</article></article></li><li data-li-identifier="-" data-name="-"><article class="listArticle" id="paragraf-11-ledd-1-punkt-3-ledd-1-punkt-2"><article class="legalP" id="paragraf-11-ledd-1-punkt-3-ledd-1-punkt-2-ledd-1">rapporteringspliktiges organisasjonsnummer og eventuelt fødselsnummer</article></article></li><li data-li-identifier="-" data-name="-"><article class="listArticle" id="paragraf-11-ledd-1-punkt-3-ledd-1-punkt-3"><article class="legalP" id="paragraf-11-ledd-1-punkt-3-ledd-1-punkt-3-ledd-1">korttype</article></article></li><li data-li-identifier="-" data-name="-"><article class="listArticle" id="paragraf-11-ledd-1-punkt-3-ledd-1-punkt-4"><article class="legalP" id="paragraf-11-ledd-1-punkt-3-ledd-1-punkt-4-ledd-1">brukerstedets organisasjonsnummer</article></article></li><li data-li-identifier="-" data-name="-"><article class="listArticle" id="paragraf-11-ledd-1-punkt-3-ledd-1-punkt-5"><article class="legalP" id="paragraf-11-ledd-1-punkt-3-ledd-1-punkt-5-ledd-1">brukerstedets navn, adresse, postnummer og poststed</article></article></li><li data-li-identifier="-" data-name="-"><article class="listArticle" id="paragraf-11-ledd-1-punkt-3-ledd-1-punkt-6"><article class="legalP" id="paragraf-11-ledd-1-punkt-3-ledd-1-punkt-6-ledd-1">brukerstedets kode og brukerstedsidentitet</article></article></li><li data-li-identifier="-" data-name="-"><article class="listArticle" id="paragraf-11-ledd-1-punkt-3-ledd-1-punkt-7"><article class="legalP" id="paragraf-11-ledd-1-punkt-3-ledd-1-punkt-7-ledd-1">periode for aggregeringen</article></article></li><li data-li-identifier="-" data-name="-"><article class="listArticle" id="paragraf-11-ledd-1-punkt-3-ledd-1-punkt-8"><article class="legalP" id="paragraf-11-ledd-1-punkt-3-ledd-1-punkt-8-ledd-1">antall overføringer som inngår i aggregeringen.</article></article></li></ul></article></article></li><li data-li-identifier="4." data-name="4."><article class="listArticle" id="paragraf-11-ledd-1-punkt-4"><article class="legalP" id="paragraf-11-ledd-1-punkt-4-ledd-1">Kontantuttak av beløp over NOK 5.000 eller tilsvarende i annen valuta. <ul class="defaultList"><li data-li-identifier="-" data-name="-"><article class="listArticle" id="paragraf-11-ledd-1-punkt-4-ledd-1-punkt-1"><article class="legalP" id="paragraf-11-ledd-1-punkt-4-ledd-1-punkt-1-ledd-1">rapporteringspliktiges organisasjonsnummer</article></article></li><li data-li-identifier="-" data-name="-"><article class="listArticle" id="paragraf-11-ledd-1-punkt-4-ledd-1-punkt-2"><article class="legalP" id="paragraf-11-ledd-1-punkt-4-ledd-1-punkt-2-ledd-1">brukerstedets organisasjonsnummer</article></article></li><li data-li-identifier="-" data-name="-"><article class="listArticle" id="paragraf-11-ledd-1-punkt-4-ledd-1-punkt-3"><article class="legalP" id="paragraf-11-ledd-1-punkt-4-ledd-1-punkt-3-ledd-1">brukerstedets navn, adresse, postnummer, poststed</article></article></li><li data-li-identifier="-" data-name="-"><article class="listArticle" id="paragraf-11-ledd-1-punkt-4-ledd-1-punkt-4"><article class="legalP" id="paragraf-11-ledd-1-punkt-4-ledd-1-punkt-4-ledd-1">brukerstedets kode og brukerstedsidentitet</article></article></li><li data-li-identifier="-" data-name="-"><article class="listArticle" id="paragraf-11-ledd-1-punkt-4-ledd-1-punkt-5"><article class="legalP" id="paragraf-11-ledd-1-punkt-4-ledd-1-punkt-5-ledd-1">beløp i valuta</article></article></li><li data-li-identifier="-" data-name="-"><article class="listArticle" id="paragraf-11-ledd-1-punkt-4-ledd-1-punkt-6"><article class="legalP" id="paragraf-11-ledd-1-punkt-4-ledd-1-punkt-6-ledd-1">valutakode</article></article></li><li data-li-identifier="-" data-name="-"><article class="listArticle" id="paragraf-11-ledd-1-punkt-4-ledd-1-punkt-7"><article class="legalP" id="paragraf-11-ledd-1-punkt-4-ledd-1-punkt-7-ledd-1">beløp (omregnet i NOK)</article></article></li><li data-li-identifier="-" data-name="-"><article class="listArticle" id="paragraf-11-ledd-1-punkt-4-ledd-1-punkt-8"><article class="legalP" id="paragraf-11-ledd-1-punkt-4-ledd-1-punkt-8-ledd-1">kortholders kortnummer og land.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2004-12-06-1573/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Valutaveksling</span></h2><article class="legalP" id="paragraf-12-ledd-1">Valutaveksling for kunder av beløp større enn NOK 5.000 eller tilsvarende i annen valuta, skal rapporteres til registeret av vekslingsstedet. Der det benyttes betalings- eller kredittkort utstedt av rapporteringspliktig virksomhet, skal denne foreta rapporteringen.</article><article class="legalP" id="paragraf-12-ledd-2">Følgende opplysninger skal rapporteres:<ul class="defaultList"><li data-li-identifier="-" data-name="-"><article class="listArticle" id="paragraf-12-ledd-2-punkt-1"><article class="legalP" id="paragraf-12-ledd-2-punkt-1-ledd-1">rapporteringspliktiges organisasjonsnummer</article></article></li><li data-li-identifier="-" data-name="-"><article class="listArticle" id="paragraf-12-ledd-2-punkt-2"><article class="legalP" id="paragraf-12-ledd-2-punkt-2-ledd-1">vekslingsstedets organisasjonsnummer, navn, adresse, postnummer og poststed</article></article></li><li data-li-identifier="-" data-name="-"><article class="listArticle" id="paragraf-12-ledd-2-punkt-3"><article class="legalP" id="paragraf-12-ledd-2-punkt-3-ledd-1">automatnummer</article></article></li><li data-li-identifier="-" data-name="-"><article class="listArticle" id="paragraf-12-ledd-2-punkt-4"><article class="legalP" id="paragraf-12-ledd-2-punkt-4-ledd-1">vekslingsstedets referanse</article></article></li><li data-li-identifier="-" data-name="-"><article class="listArticle" id="paragraf-12-ledd-2-punkt-5"><article class="legalP" id="paragraf-12-ledd-2-punkt-5-ledd-1">vekslingsdato</article></article></li><li data-li-identifier="-" data-name="-"><article class="listArticle" id="paragraf-12-ledd-2-punkt-6"><article class="legalP" id="paragraf-12-ledd-2-punkt-6-ledd-1">kundens fødselsnummer, D-nummer eller organisasjonsnummer</article></article></li><li data-li-identifier="-" data-name="-"><article class="listArticle" id="paragraf-12-ledd-2-punkt-7"><article class="legalP" id="paragraf-12-ledd-2-punkt-7-ledd-1">kundens navn, adresse, postnummer, poststed og land</article></article></li><li data-li-identifier="-" data-name="-"><article class="listArticle" id="paragraf-12-ledd-2-punkt-8"><article class="legalP" id="paragraf-12-ledd-2-punkt-8-ledd-1">statsborgerskap (dersom dette avviker fra kundens land)</article></article></li><li data-li-identifier="-" data-name="-"><article class="listArticle" id="paragraf-12-ledd-2-punkt-9"><article class="legalP" id="paragraf-12-ledd-2-punkt-9-ledd-1">kundens kontonummer ved kontobruk</article></article></li><li data-li-identifier="-" data-name="-"><article class="listArticle" id="paragraf-12-ledd-2-punkt-10"><article class="legalP" id="paragraf-12-ledd-2-punkt-10-ledd-1">kundens kortnummer ved kortbruk</article></article></li><li data-li-identifier="-" data-name="-"><article class="listArticle" id="paragraf-12-ledd-2-punkt-11"><article class="legalP" id="paragraf-12-ledd-2-punkt-11-ledd-1">beløp og valutatype for både kjøpt og solgt valuta</article></article></li><li data-li-identifier="-" data-name="-"><article class="listArticle" id="paragraf-12-ledd-2-punkt-12"><article class="legalP" id="paragraf-12-ledd-2-punkt-12-ledd-1">beløp omregnet i norske kroner</article></article></li><li data-li-identifier="-" data-name="-"><article class="listArticle" id="paragraf-12-ledd-2-punkt-13"><article class="legalP" id="paragraf-12-ledd-2-punkt-13-ledd-1">identifikasjon av den enhet som gjennomfører transaksjonen.</article></article></li></ul></article><article class="legalP" id="paragraf-12-ledd-3">For kunder som ikke har fått tildelt fødselsnummer, D-nummer eller organisasjonsnummer skal rapporten identifisere vedkommende ved kortnummer eller kontonummer dersom kontonummer er tilgjengelig.</article><article class="legalP" id="paragraf-12-ledd-4">Ved manuell behandling skal kundens navn, fødselsnummer, D-nummer, eventuelt passnummer eller annen entydig identifikasjonskode samt adresse opplyses.</article></article><article class="legalArticle" data-lovdata-URL="LTI/forskrift/2004-12-06-1573/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Fysisk inn- og utførsel av betalingsmidler</span></h2><article class="legalP" id="paragraf-13-ledd-1">Deklareringspliktig inn-/utførsel av betalingsmidler skal rapporteres av Toll- og avgiftsetaten. Følgende opplysninger skal registreres:<ul class="defaultList"><li data-li-identifier="-" data-name="-"><article class="listArticle" id="paragraf-13-ledd-1-punkt-1"><article class="legalP" id="paragraf-13-ledd-1-punkt-1-ledd-1">deklarantens fødselsnummer, D-nummer eller organisasjonsnummer, eventuelt passnummer eller annen entydig identifikasjonskode</article></article></li><li data-li-identifier="-" data-name="-"><article class="listArticle" id="paragraf-13-ledd-1-punkt-2"><article class="legalP" id="paragraf-13-ledd-1-punkt-2-ledd-1">deklarantens navn og statsborgerskap.</article></article></li></ul></article><article class="legalP" id="paragraf-13-ledd-2">Dersom deklarasjon utføres på vegne av en annen, skal oppdragsgiver identifiseres ved fødselsnummer, D-nummer eller organisasjonsnummer.</article><article class="legalP" id="paragraf-13-ledd-3">Toll- og avgiftsetaten skal registrere opplysningene elektronisk i valutaregisteret innen 5 virkedager etter at opplysningene ble mottatt.</article><article class="legalP" id="paragraf-13-ledd-4">Behandlingsansvarlig kan bestemme at transportør skal kunne registrere opplysningene elektronisk i registeret på samme måte som Toll- og avgiftsetaten.</article></article><article class="legalArticle" data-lovdata-URL="LTI/forskrift/2004-12-06-1573/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h2><article class="legalP" id="paragraf-14-ledd-1">Forskriften trer i kraft 1. januar 2005.</article></article><article class="legalArticle" data-lovdata-URL="LTI/forskrift/2004-12-06-1573/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Overgangsordninger</span></h2><article class="legalP" id="paragraf-15-ledd-1">Den behandlingsansvarlige kan etter søknad fra rapporteringspliktig innvilge helt eller delvis fritak fra rapporteringsplikten i en overgangsperiode, dersom fullstendig rapportering fra 1. januar 2005 vil innebære en urimelig byrde for den rapporteringspliktige. Slik søknad må være begrunnet og inneholde en plan som viser når rapporteringsplikten kan overholdes.</article></article></main></body></html>