<!DOCTYPE html><html lang="no"><head><title>Forskrift om endring i forskrift om kvoteordningen for melk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-12-23-1804</dd><dt class="dokid">DokumentID</dt><dd class="dokid">LTI/forskrift/2004-12-23-1804</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 17 s 2575</dd><dt class="dateInForce">I kraft fra</dt><dd class="dateInForce">2005-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-01-07-14</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1936-07-10-6/§19</li><li>lov/1967-02-10/§27a</li><li>forskrift/1996-12-06-1125</li></ul></dd><dt class="dateOfPublication">Kunngjort</dt><dd class="dateOfPublication">2005-01-05</dd><dt class="lastupdated">Rettet</dt><dd class="lastupdated">2005-01-07 (stedsnavn i vedlegget)</dd><dt class="journalNumber">Journalnummer</dt><dd class="journalNumber">2004-1574</dd><dt class="titleShort">Korttittel</dt><dd class="titleShort">Endr. i forskrift om melkekvoteordningen</dd><dt class="title">Tittel</dt><dd class="title">Forskrift om endring i forskrift om kvoteordningen for melk.</dd><dt class="miscInformation">Annet om dokumentet</dt><dd class="miscInformation">Fastsatt av Landbruks- og matdepartementet 23. desember 2004 med hjemmel i lov 10. juli 1936 nr. 6 til å fremja umsetnaden av jordbruksvaror § 19, lov 10. februar 1967 om behandlingsmåten i forvaltningssaker (forvaltningsloven) § 27a og delegeringsvedtak 6. desember 1996 nr. 1125.</dd><dt class="refid">RefID</dt><dd class="refid">forskrift/2004-12-23-1804</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kvoteordningen for melk.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-12-23-1804" id="dokument"><h1>Forskrift om endring i forskrift om kvoteordningen for melk.</h1><section class="section" data-name="kapI" id="kapittel-1" data-lovdata-URL="LTI/forskrift/2004-12-23-1804/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 7. januar 2003 nr. 14 om kvoteordningen for melk gjøres følgende endringer:</article> <article class="defaultP" margin-top="true">§ 2 tredje ledd skal lyde:</article><article class="legalP" id="kapittel-1-ledd-2">Omregningsfaktorene for de ulike produktgrupper er som følger: <table><thead><tr><th colspan="2" data-text-align="left" data-vertical-align="top"><i>Produktgrupper</i></th><th data-text-align="left" data-vertical-align="top"><i>Beskrivelse</i><br />Gjelder både ku- og geitmelk</th><th data-text-align="center" data-vertical-align="top"><i>Omregningsfaktorer</i></th></tr></thead><tbody><tr><td data-text-align="left" data-vertical-align="top">1.</td><td data-text-align="left" data-vertical-align="top">Smør</td><td data-text-align="left" data-vertical-align="top">Smør kjernet av fløte/rømme.</td><td data-text-align="center" data-vertical-align="top">21,6</td></tr><tr><td data-text-align="left" data-vertical-align="top">2.</td><td data-text-align="left" data-vertical-align="top">– Brunost og helfet brunost, Tinn-type<br />– Fast og halvfast hvitost</td><td data-text-align="left" data-vertical-align="top">– Brunost kokt av myse etter ysting av helmelk og tilsatt under 30% melk.<br />– Brunost kokt av mager myse minus myseprotein og tilsatt fløten.<br />– Fast og halvfast hvitost.</td><td data-text-align="center" data-vertical-align="top">11,0</td></tr><tr><td data-text-align="left" data-vertical-align="top">3.</td><td data-text-align="left" data-vertical-align="top">– Seterrømme</td><td data-text-align="left" data-vertical-align="top">– Syrnet fløte med 30-40% fett</td><td data-text-align="center" data-vertical-align="top">10,0</td></tr><tr><td data-text-align="left" data-vertical-align="top">4.</td><td data-text-align="left" data-vertical-align="top">– Helfet brunost<br />– Brunost med melk</td><td data-text-align="left" data-vertical-align="top">– Brunost kokt av mager myse og tilsatt fløten.<br />– Brunost tilsatt over 30% melk.</td><td data-text-align="center" data-vertical-align="top">8,5</td></tr><tr><td data-text-align="left" data-vertical-align="top">5.</td><td data-text-align="left" data-vertical-align="top">– Bløt hvitost</td><td data-text-align="left" data-vertical-align="top">– Bløt hvitost.</td><td data-text-align="center" data-vertical-align="top">7,5</td></tr><tr><td data-text-align="left" data-vertical-align="top">6.</td><td data-text-align="left" data-vertical-align="top">– Smørbar ost<br />– Rømmegrøt</td><td data-text-align="left" data-vertical-align="top">– Fersk hvitost med smørbar konsistens.<br />– Brunostprodukt med primlignende konsistens.<br />– Rømmegrøt.</td><td data-text-align="center" data-vertical-align="top">5,0</td></tr><tr><td data-text-align="left" data-vertical-align="top">7.</td><td data-text-align="left" data-vertical-align="top">– Gomme<br />– Ostekake</td><td data-text-align="left" data-vertical-align="top">– Melkeprodukt med gomme-/grøtkonsistens.<br />– Kake laget med ost som råstoff.</td><td data-text-align="center" data-vertical-align="top">3,0</td></tr><tr><td data-text-align="left" data-vertical-align="top">8.</td><td data-text-align="left" data-vertical-align="top">– Melk<br />– Spesialprodukt</td><td data-text-align="left" data-vertical-align="top">– Melk uten tilsetning og melk syrnet med yoghurtkultur eller annen bakteriekultur, solgt som konsummelk.<br />– Spesialprodukt med mer enn 50% vektandel av melkeråstoff i produktet (kaker, paier etc.).</td><td data-text-align="center" data-vertical-align="top">1,0</td></tr></tbody></table></article> <article class="defaultP" margin-top="true">§ 5 første ledd skal lyde:</article><article class="legalP" id="kapittel-1-ledd-3">Såfremt ikke annet følger av forskriften ellers, skal landbrukseiendommens kvote utgjøre kvote foregående år multiplisert med forholdstallet 1,00 for kumelk og 1,00 for geitemelk, og deretter tillagt kvote kjøpt foregående år. Tillegget for kjøpt kvote kan likevel ikke føre til at landbrukseiendommens kvote overstiger 375.000 liter kumelkkvote eller 187.500 liter geitmelkkvote, med mindre eiendommens basiskvote 1983 eller senere tildelt basiskvote etter unntaksbestemmelsene i toprisordningen er over disse grensene. I slike tilfeller kan kjøpt kvote tillegges i den grad denne basiskvoten ikke overstiges.</article> <article class="defaultP" margin-top="true">§ 7 annet ledd skal lyde:</article><article class="legalP" id="kapittel-1-ledd-4">Denne bestemmelsen gjelder ikke landbrukseiendommer der det er inngått avtale om omstillingsbidrag eller der kvoten er solgt. Bestemmelsen gjelder heller ikke landbrukseiendommer med geitmelkkvote lokalisert utenfor satsingsområdet for geitmelkproduksjon til industriell bearbeiding, jf. vedlegg 1.</article> <article class="defaultP" margin-top="true">§ 8 skal lyde:</article><article class="legalP" id="kapittel-1-ledd-5">Statens landbruksforvaltning kan etter søknad gi tillatelse til konvertering mellom kumelkkvote og geitmelkkvote. Ved konvertering skal det benyttes et forholdstall mellom geitmelkkvote og kumelkkvote på 1:2.</article><article class="legalP" id="kapittel-1-ledd-6">Konvertering fra kumelkkvote til geitmelkkvote kan bare foretas innenfor satsingsområdet for geitmelkproduksjon til industriell bearbeiding. Statens landbruksforvaltning kan fastsette nærmere avgrensing av konvertering innenfor disse geografiske områdene.</article><article class="legalP" id="kapittel-1-ledd-7">Ved konvertering fra geitmelkkvote til kumelkkvote utenfor satsingsområdet for geitmelkproduksjon til industriell bearbeiding ytes det et omstillingsbidrag på kr 75.000 pr. år i 4 år. Omstillingsbidraget kan gis som en engangsutbetaling.</article> <article class="defaultP" margin-top="true">§ 13 første ledd annet punktum skal lyde:</article><article class="legalP" id="kapittel-1-ledd-8">Samlet kvote etter sammenslåing kan maksimalt utgjøre 375.000 liter kumelk eller 187.500 liter geitmelk.</article> <article class="defaultP" margin-top="true">§ 14 skal lyde:</article><article class="legalP" id="kapittel-1-ledd-9">Kumelkkvoter omsettes innenfor hvert fylke eller omsetningsregionen som består av fylkene Akershus, Vestfold, Østfold og Oslo. Geitmelkkvoter omsettes innenfor omsetningsregionene Nord-Norge (Finnmark, Troms og Nordland) og Sør-Norge.</article><article class="legalP" id="kapittel-1-ledd-10">Geitmelkkvoter kan kun kjøpes av eiere av landbrukseiendommer innenfor satsingsområdet for geitmelkproduksjon til industriell bearbeiding.</article> <article class="defaultP" margin-top="true">§ 15 tredje og fjerde ledd skal lyde:</article><article class="legalP" id="kapittel-1-ledd-11">Ved salg av kvote kan inntil 60% av kvoten selges til eiere av landbrukseiendommer med kvote innenfor samme fylke eller omsetningsregion. Minimum 40% av kvoten skal selges til staten for kr 3,50 pr. liter.</article><article class="legalP" id="kapittel-1-ledd-12">Ved salg av geitmelkkvote innen 1. januar 2007 fra landbrukseiendommer lokalisert utenfor satsingsområdet for geitmelkproduksjon til industriell bearbeiding betales kr 7,50 pr. liter for kvote solgt til staten. I tillegg ytes et omstillingsbidrag på kr 75.000 pr. år i 4 år. Ved omlegging til annen produksjon kan omstillingsbidraget gis som en engangsutbetaling.</article> <article class="defaultP" margin-top="true">§ 18 tredje ledd skal lyde:</article><article class="legalP" id="kapittel-1-ledd-13">Ved kjøp av kvote fra staten betales det kr 3,50 pr. liter samt et gebyr på kr 200.</article> <article class="defaultP" margin-top="true">§ 19 annet og tredje ledd skal lyde:</article><article class="legalP" id="kapittel-1-ledd-14">Ved etterspørselsoverskudd av kumelkkvoter innen et fylke eller omsetningsregion, skal alle kjøpere få kjøpe lik kvotestørrelse begrenset oppad til 1.500 liter kumelkkvote. Er det lagt ut større kvotemengder for kjøp enn 1.500 liter kumelkkvote pr. kjøper, men likevel ikke så mye at alle kjøperne kan få kjøpe ønsket mengde, avsettes først 1.500 liter kumelkkvote til alle kjøperne. Deretter avkortes de individuelle innmeldingene, fratrukket 1.500 liter kumelkkvote, med en lik prosentsats.</article><article class="legalP" id="kapittel-1-ledd-15">Ved etterspørselsoverskudd av geitmelkkvoter innen en omsetningsregion, skal alle kjøpere få kjøpe lik kvotestørrelse begrenset oppad til 500 liter geitmelkkvote. Er det lagt ut større kvotemengder for kjøp enn 500 liter geitmelkkvote pr. kjøper, men likevel ikke så mye at alle kjøperne kan få kjøpe ønsket mengde, avsettes først 500 liter geitmelkkvote til alle kjøperne. Deretter avkortes de individuelle innmeldingene, fratrukket 500 liter geitmelkkvote, med en lik prosentsats.</article> <article class="defaultP" margin-top="true">Nytt vedlegg 1 skal lyde:</article><span class="futuretitle" id="kapittel-1-foreslåttittel-1">Vedlegg 1. Satsingsområdet for geitmelkproduksjon til industriell bearbeiding</span><article class="legalP" id="kapittel-1-ledd-16">Satsingsområdet for geitmelkproduksjon til industriell bearbeiding omfatter alle kommuner med landbrukseiendommer med tilliggende geitmelkkvote, med unntak for følgende kommuner:<p class="leddfortsettelse">Ås</p><p class="leddfortsettelse">Trysil</p><p class="leddfortsettelse">Tinn</p><p class="leddfortsettelse">Tysvær</p><p class="leddfortsettelse">Tysnes</p><p class="leddfortsettelse">Fusa</p><p class="leddfortsettelse">Aure</p><p class="leddfortsettelse">Rissa</p><p class="leddfortsettelse">Midtre Gauldal</p><p class="leddfortsettelse">Leksvik</p><p class="leddfortsettelse">Verran</p><p class="leddfortsettelse">Lierne</p><p class="leddfortsettelse">Røyrvik</p><p class="leddfortsettelse">Namsskogan</p><p class="leddfortsettelse">Brønnøy</p><p class="leddfortsettelse">Grane</p><p class="leddfortsettelse">Hattfjelldal</p></article></section><section class="section" data-name="kapII" id="kapittel-2" data-lovdata-URL="LTI/forskrift/2004-12-23-1804/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2005.</article></section></main></body></html>