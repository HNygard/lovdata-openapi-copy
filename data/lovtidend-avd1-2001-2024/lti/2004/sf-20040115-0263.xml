<!DOCTYPE html><html lang="no"><head><title>Forskrift om endring i generell forskrift for produksjon, import og frambud mv av kosmetikk og kroppspleieprodukter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-01-15-263</dd><dt class="dokid">DokumentID</dt><dd class="dokid">LTI/forskrift/2004-01-15-263</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 3 s 396</dd><dt class="dateInForce">I kraft fra</dt><dd class="dateInForce">2004-01-15</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-10-26-871</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-3/§1</li><li>lov/1933-05-19-3/§2</li></ul></dd><dt class="dateOfPublication">Kunngjort</dt><dd class="dateOfPublication">2004-02-06</dd><dt class="journalNumber">Journalnummer</dt><dd class="journalNumber">2004-0246</dd><dt class="titleShort">Korttittel</dt><dd class="titleShort">Endr. i kosmetikkforskriften</dd><dt class="title">Tittel</dt><dd class="title">Forskrift om endring i generell forskrift for produksjon, import og frambud mv av kosmetikk og kroppspleieprodukter.</dd><dt class="miscInformation">Annet om dokumentet</dt><dd class="miscInformation">Fastsatt Helsedepartementet 15. januar 2004 med hjemmel i lov av 19. mai 1933 nr. 3 om tilsyn med kosmetikk og kroppspleieprodukter mv. § 1 og § 2.</dd><dt class="refid">RefID</dt><dd class="refid">forskrift/2004-01-15-263</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i generell forskrift for produksjon, import og frambud mv av kosmetikk og kroppspleieprodukter.<ul class="tocSubUl"><li>I<ul class="tocSubUl"><li>§ 25. Dispensasjon</li><li>§ 26. Straff</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-01-15-263" id="dokument"><h1>Forskrift om endring i generell forskrift for produksjon, import og frambud mv av kosmetikk og kroppspleieprodukter.</h1><section class="section" data-name="kapI" id="kapittel-1" data-lovdata-URL="LTI/forskrift/2004-01-15-263/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I generell forskrift av 26. oktober 1995 nr. 871 for produksjon, import og frambud mv av kosmetikk og kroppspleieprodukter gjøres følgende endringer:</article> <article class="defaultP" margin-top="true">Forskriftens hjemmelsfelt skal lyde:</article><article class="legalP" id="kapittel-1-ledd-2">Fastsatt av Sosial- og helsedepartementet 26. oktober 1995 med hjemmel i lov av 19. mai 1933 nr. 3 om tilsyn med kosmetikk og kroppspleieprodukter mv. § 1 og § 2. Jf. EØS-avtalen vedlegg II kap. XVI nr. 1 (direktiv 76/768/EØF med endringer, herunder direktiv 2002/34/EF, direktiv 2003/1/EF og direktiv 2003/16/EF), direktiv 96/45/EF og direktiv 96/41/EF.</article> <article class="defaultP" margin-top="true">§ 2 første ledd nr. 1 andre ledd skal lyde:</article><article class="legalP" id="kapittel-1-ledd-3">Vedlegg I inneholder eksempler på produkter som anses som kosmetikk og kroppspleieprodukter i henhold til denne definisjon. Mattilsynet avgjør i tvilstilfeller om et produkt omfattes av denne forskrift.</article> <article class="defaultP" margin-top="true">§ 5 første ledd første punktum skal lyde:</article><article class="legalP" id="kapittel-1-ledd-4">De stoffene som til enhver tid er oppført av Mattilsynet i vedlegg II A, kan ikke inngå som ingrediens i noen kosmetikk og kroppspleieprodukter.</article> <article class="defaultP" margin-top="true">§ 5 tredje ledd skal lyde:</article><article class="legalP" id="kapittel-1-ledd-5">Stoffer som til en hver tid er oppført av Mattilsynet i vedlegg II B, er forbudt brukt som konserveringsmiddel, solfilter eller fargestoff.</article> <article class="defaultP" margin-top="true">§ 6 første ledd første kolon skal lyde:</article><article class="legalP" id="kapittel-1-ledd-6">Når de i vedleggene angitte vilkår overholdes, tillates de stoffer som til enhver tid er oppført av Mattilsynet i:</article> <article class="defaultP" margin-top="true">§ 14 første ledd skal lyde:</article><article class="legalP" id="kapittel-1-ledd-7">Ingrediensene skal angis i form av en liste over disse i fallende rekkefølge etter deres vekt på det tidspunkt det tilsettes produktet. Listen skal innledes med ordet « ingredienser » eller annen betegnelse godkjent av Mattilsynet. Det er tilstrekkelig at opplysningene kun angis på emballasjen eller beholderen dersom emballasje ikke benyttes.</article> <article class="defaultP" margin-top="true">§ 14 femte ledd første punktum skal lyde:</article><article class="legalP" id="kapittel-1-ledd-8">Parfymerende og aromatiske sammensetninger og deres råstoffer skal angis med ordet «parfyme» eller annen betegnelse godkjent av Mattilsynet.</article> <article class="defaultP" margin-top="true">§ 14 sjuende og åttende ledd skal lyde:</article><article class="legalP" id="kapittel-1-ledd-9">For dekorativ kosmetikk som frambys i flere fargenyanser, kan alle fargestoffer som er brukt i serien angis, under forutsetning av at ordene «kan inneholde» eller annen betegnelse godkjent av Mattilsynet, er tilføyd.</article><article class="legalP" id="kapittel-1-ledd-10">Ingredienser skal, med unntak for fargestoffer og parfyme- og aromastoffer angis med INCI-navn i henhold til EU-kommisjonens liste over slike. Dersom INCI-navn ikke er fastsatt, skal et av de navnealternativene som er nevnt i vedlegg VII brukes. Ut over dette skal et annet felles europeisk navn, fastsatt i samråd med Mattilsynet brukes.</article> <article class="defaultP" margin-top="true">§ 15 første ledd skal lyde:</article><article class="legalP" id="kapittel-1-ledd-11">Enhver produsent eller dennes representant eller enhver som er ansvarlig for import av et kosmetikk- eller kroppspleieprodukt inn til EØS-land kan, grunnet forretningshemmeligheter, søke Mattilsynet om fritak fra å føre opp en eller flere ingredienser på ingredienslisten som nevnt i § 14.</article> <article class="defaultP" margin-top="true">§ 18 første og andre ledd skal lyde:</article><article class="legalP" id="kapittel-1-ledd-12">Ved helsefare eller ved mistanke om dette kan Mattilsynet kreve at egnede og tilstrekkelige opplysninger om stoffer som finnes i kosmetikk og kroppspleieprodukter, stilles til rådighet under forutsetning av at opplysningene kun brukes i denne sammenheng.</article><article class="legalP" id="kapittel-1-ledd-13">Med sikte på hurtig og korrekt legebehandling i akutte forgiftningstilfeller, kan opplysninger som nevnt i første ledd utleveres til Giftinformasjonen på samme vilkår.</article> <article class="defaultP" margin-top="true">§ 19 første ledd første kolon skal lyde:</article><article class="legalP" id="kapittel-1-ledd-14">Norsk produsent eller importør av kosmetikk og kroppspleieprodukter som er bestemt til frambud på det norske markedet, skal på særskilt meldeskjema gi melding til Mattilsynet om følgende:</article> <article class="defaultP" margin-top="true">§ 19 andre ledd skal lyde:</article><article class="legalP" id="kapittel-1-ledd-15">Mattilsynet skal straks underrettes i tilfelle endringer av opplysningene som nevnt i nr. 1.</article> <article class="defaultP" margin-top="true">§ 20 første ledd nr. 4 andre ledd skal lyde:</article><article class="legalP" id="kapittel-1-ledd-16">Dersom et produkt produseres i flere EØS-land kan produsenten selv velge ved hvilket produksjonssted disse opplysninger skal finnes tilgjengelige. Mattilsynet skal underrettes om hvilket sted som er valgt.</article> <article class="defaultP" margin-top="true">§ 20 fjerde ledd skal lyde:</article><article class="legalP" id="kapittel-1-ledd-17">Mattilsynet kan fastsette nærmere retningslinjer for gjennomføringen av bestemmelsene i denne paragraf.</article> <article class="defaultP" margin-top="true">§ 21 skal lyde:</article><article class="legalP" id="kapittel-1-ledd-18">Det sentrale, regionale eller lokale Mattilsynet fører tilsyn, og kan fatte nødvendige vedtak for gjennomføring av bestemmelsene gitt i eller i medhold av lov av 19. mai 1933 nr. 3 om tilsyn med kosmetikk og kroppspleieprodukter mv.</article><article class="legalP" id="kapittel-1-ledd-19">Kongen kan delegere myndighet til andre offentlige eller private organer og gir bestemmelse om klagebehandling i slike tilfeller.</article> <article class="defaultP" margin-top="true">§ 22 tredje og fjerde ledd skal lyde:</article><article class="legalP" id="kapittel-1-ledd-20">For øvrig blir kostnadene til prøver å utrede i henhold til § 7 annet ledd, i lov av 19. mai 1933 nr. 3 om tilsyn med kosmetikk og kroppspleieprodukter mv.</article><article class="legalP" id="kapittel-1-ledd-21">Ved utførelse av analyser benyttes de analysemetoder som fremgår av direktiv 80/1335/EØF, direktiv 82/434/EØF, direktiv 83/514/EØF, direktiv 85/490/EØF, direktiv 87/143/EØF, direktiv 90/207/EØF, direktiv 93/73/EØF, direktiv 95/32/EF og direktiv 96/45/EF. Direktivene fås ved henvendelse til Mattilsynet.</article> <article class="defaultP" margin-top="true">§ 23 oppheves.</article> <article class="defaultP" margin-top="true">§ 25 og § 26 skal lyde:</article><article class="futureLegalArticle" data-name="§25" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 25</span>. <span class="legalArticleTitle">Dispensasjon</span></span><article class="legalP" id="kapittel-1-foreslåttparagraf-1-ledd-1">Mattilsynet kan i særlige tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="futureLegalArticle" data-name="§26" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 26</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-2-ledd-1">Bestemmelsene om straff i lov av 19. mai 1933 nr. 3 om tilsyn med kosmetikk og kroppspleieprodukter mv. kommer til anvendelse ved overtredelse av denne forskrift.</article></article> <article class="defaultP" margin-top="true">Summarisk kunngjøring av vedlegg I-VIII skal lyde:</article><article class="legalP" id="kapittel-1-ledd-22">Vedlegget kan fås ved henvendelse til: Mattilsynet, Felles postmottak, Postboks 383, 2381 Brumunddal, E-post: postmottak@mattilsynet.no, Kontakttelefon: 06040, eller leses på Mattilsynets hjemmesider: <i>http://www.mattilsynet.no</i></article></section><section class="section" data-name="kapII" id="kapittel-2" data-lovdata-URL="LTI/forskrift/2004-01-15-263/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>