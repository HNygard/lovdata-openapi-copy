<!DOCTYPE html><html lang="no"><head><title>Retningslinjer for offentliggjøring av skattelister på Internett.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-10-04-1308</dd><dt class="dokid">DokumentID</dt><dd class="dokid">LTI/forskrift/2004-10-04-1308</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 13 s 1873</dd><dt class="dateInForce">I kraft fra</dt><dd class="dateInForce">Inntektsåret 2003</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-24/§8-8</li></ul></dd><dt class="dateOfPublication">Kunngjort</dt><dd class="dateOfPublication">2004-10-05</dd><dt class="journalNumber">Journalnummer</dt><dd class="journalNumber">2004-1142</dd><dt class="titleShort">Korttittel</dt><dd class="titleShort">Retningslinjer for skattelister på internett</dd><dt class="title">Tittel</dt><dd class="title">Retningslinjer for offentliggjøring av skattelister på Internett.</dd><dt class="miscInformation">Annet om dokumentet</dt><dd class="miscInformation">Fastsatt av Skattedirektoratet 4. oktober 2004 med hjemmel i lov 13. juni 1980 nr. 24 om ligningsforvaltning (ligningsloven) § 8-8 nr. 3 annet ledd siste punktum.</dd><dt class="refid">RefID</dt><dd class="refid">forskrift/2004-10-04-1308</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Retningslinjer for offentliggjøring av skattelister på Internett.<ul class="tocSubUl"><li>I. Generelt om Internett-tjenesten<ul class="tocSubUl"><li>§ 1. Offentlige skattelister</li><li>§ 2. Publiseringssted</li><li>§ 3. Utleggsperiode</li><li>§ 4. Nedlasting</li><li>§ 5. Tilstrekkelig identifisering</li></ul></li><li>II. Om søk etter personer<ul class="tocSubUl"><li>§ 6. Personkrets</li><li>§ 7. Krav til identifisering</li><li>§ 8. Søk på navn</li><li>§ 9. Søk på poststed</li><li>§ 10. Søk på alder</li></ul></li><li>III. Om søk etter selskaper<ul class="tocSubUl"><li>§ 11. Krav til identifisering</li><li>§ 12. Søk på navn</li><li>§ 13. Søk på poststed</li></ul></li><li>IV. Om personvern<ul class="tocSubUl"><li>§ 14. Forholdet til personopplysningsloven</li></ul></li><li>V. Ikrafttredelse<ul class="tocSubUl"><li>§ 15. Ikrafttredelsestidspunkt</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2004-10-04-1308" id="dokument"><h1>Retningslinjer for offentliggjøring av skattelister på Internett.</h1><section class="section" data-name="kapI" id="kapittel-1" data-lovdata-URL="LTI/forskrift/2004-10-04-1308/KAPITTEL_1"><h2>I. Generelt om Internett-tjenesten</h2><article class="legalArticle" data-lovdata-URL="LTI/forskrift/2004-10-04-1308/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Offentlige skattelister</span></h3><article class="legalP" id="kapittel-1-paragraf-1-ledd-1">Skattelistene er offentlige i utleggsperioden. Det er ikke adgang til å reservere seg mot offentliggjøring. Skattelistene på Internett er identiske med listene som ligger på likningskontorene, med unntak av opplysninger som gjelder personer som bor på institusjoner og personer uten fast bopel, jf. § 6.</article></article><article class="legalArticle" data-lovdata-URL="LTI/forskrift/2004-10-04-1308/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Publiseringssted</span></h3><article class="legalP" id="kapittel-1-paragraf-2-ledd-1">På Internett skal skattelistene bare være tilgjengelige ved søk fra Skatteetatens nettsider <i> http://www.skatteetaten.no </i>.</article></article><article class="legalArticle" data-lovdata-URL="LTI/forskrift/2004-10-04-1308/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Utleggsperiode</span></h3><article class="legalP" id="kapittel-1-paragraf-3-ledd-1">Skattelistene skal være tilgjengelige på Internett i tre uker i den samme perioden som listene ligger ute på likningskontorene.</article></article><article class="legalArticle" data-lovdata-URL="LTI/forskrift/2004-10-04-1308/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Nedlasting</span></h3><article class="legalP" id="kapittel-1-paragraf-4-ledd-1">Skattelistene skal verken helt eller delvis lastes ned. Det vil bli iverksatt tiltak for å hindre nedlasting. Bruk av tjenesten og søk kan logges for dette formål. Ved mistanke om brudd på retningslinjene kan Skattedirektoratet stenge tjenesten helt eller delvis.</article></article><article class="legalArticle" data-lovdata-URL="LTI/forskrift/2004-10-04-1308/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Tilstrekkelig identifisering</span></h3><article class="legalP" id="kapittel-1-paragraf-5-ledd-1">Skattelisteopplysninger fremkommer bare etter søk på identifiserte personer eller selskaper, jf. § 7 for søk på personer og § 11 for søk på selskaper.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-10-04-1308/KAPITTEL_2"><h2>II. Om søk etter personer</h2><article class="legalArticle" data-lovdata-URL="LTI/forskrift/2004-10-04-1308/§6" data-name="§6" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Personkrets</span></h3><article class="legalP" id="kapittel-2-paragraf-1-ledd-1">Skattelisten på Internett inneholder ikke opplysninger om personer med sperret adresse, personer som bor på institusjon og personer uten fast bopel.</article></article><article class="legalArticle" data-lovdata-URL="LTI/forskrift/2004-10-04-1308/§7" data-name="§7" id="kapittel-2-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Krav til identifisering</span></h3><article class="legalP" id="kapittel-2-paragraf-2-ledd-1">Personen skal identifiseres med navn, poststed og eventuelt med alder. Dersom personen ikke kan identifiseres entydig med navn og poststed, må alder oppgis.</article></article><article class="legalArticle" data-lovdata-URL="LTI/forskrift/2004-10-04-1308/§8" data-name="§8" id="kapittel-2-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Søk på navn</span></h3><article class="legalP" id="kapittel-2-paragraf-3-ledd-1">Det skal oppgis ett eller flere fornavn. Det skal oppgis ett etternavn. Det er mulig å foreta fonetiske søk på navn.</article></article><article class="legalArticle" data-lovdata-URL="LTI/forskrift/2004-10-04-1308/§9" data-name="§9" id="kapittel-2-paragraf-4"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Søk på poststed</span></h3><article class="legalP" id="kapittel-2-paragraf-4-ledd-1">Poststed skal angis uten postnummer. Ved søk på person som befinner seg i utlandet, skal landets navn oppgis i stedet for poststed.</article></article><article class="legalArticle" data-lovdata-URL="LTI/forskrift/2004-10-04-1308/§10" data-name="§10" id="kapittel-2-paragraf-5"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Søk på alder</span></h3><article class="legalP" id="kapittel-2-paragraf-5-ledd-1">Ved søk på alder gir tjenesten treff på personer med alder lik eller nær oppgitt alder.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2004-10-04-1308/KAPITTEL_3"><h2>III. Om søk etter selskaper</h2><article class="legalArticle" data-lovdata-URL="LTI/forskrift/2004-10-04-1308/§11" data-name="§11" id="kapittel-3-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Krav til identifisering</span></h3><article class="legalP" id="kapittel-3-paragraf-1-ledd-1">Selskapet skal identifiseres med organisasjonsnummer eller navn og poststed.</article></article><article class="legalArticle" data-lovdata-URL="LTI/forskrift/2004-10-04-1308/§12" data-name="§12" id="kapittel-3-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Søk på navn</span></h3><article class="legalP" id="kapittel-3-paragraf-2-ledd-1">Det skal oppgis minst ett ord i det offisielle selskapsnavnet. Det er mulig å foreta fonetisk søk.</article></article><article class="legalArticle" data-lovdata-URL="LTI/forskrift/2004-10-04-1308/§13" data-name="§13" id="kapittel-3-paragraf-3"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Søk på poststed</span></h3><article class="legalP" id="kapittel-3-paragraf-3-ledd-1">Poststed skal angis uten postnummer. Er selskapet som det søkes etter utenlandsk, skal landets navn oppgis i stedet for poststed.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2004-10-04-1308/KAPITTEL_4"><h2>IV. Om personvern</h2><article class="legalArticle" data-lovdata-URL="LTI/forskrift/2004-10-04-1308/§14" data-name="§14" id="kapittel-4-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Forholdet til personopplysningsloven</span></h3><article class="legalP" id="kapittel-4-paragraf-1-ledd-1">Bruk av skattelisteopplysninger skal følge lov 14. april 2000 nr. 31 om behandling av personopplysninger med forskrifter.</article></article></section><section class="section" data-name="kapV" id="kapittel-5" data-lovdata-URL="LTI/forskrift/2004-10-04-1308/KAPITTEL_5"><h2>V. Ikrafttredelse</h2><article class="legalArticle" data-lovdata-URL="LTI/forskrift/2004-10-04-1308/§15" data-name="§15" id="kapittel-5-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttredelsestidspunkt</span></h3><article class="legalP" id="kapittel-5-paragraf-1-ledd-1">Retningslinjene får virkning fra og med utlegg av skattelistene for inntektsåret 2003.</article></article></section></main></body></html>