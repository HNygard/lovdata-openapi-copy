<!DOCTYPE html><html lang="no"><head><title>Forskrift om avgifter og gebyr i matforvaltningen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-01-28-221</dd><dt class="dokid">DokumentID</dt><dd class="dokid">LTI/forskrift/2004-01-28-221</dd><dt class="ministry">Departement</dt><dd class="ministry"><ul><li>Fiskeridepartementet</li><li>Helsedepartementet</li><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 2 s 314</dd><dt class="dateInForce">I kraft fra</dt><dd class="dateInForce">2004-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1992-11-27-875</li><li>forskrift/1999-12-22-1525</li><li>forskrift/2002-07-16-842</li><li>forskrift/2002-12-17-1653</li><li>forskrift/2000-12-21-1566</li><li>forskrift/2000-08-13-869</li><li>forskrift/1997-02-28-155</li><li>forskrift/1997-02-28-157</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§21</li><li>forskrift/2003-12-19-1790</li><li>lov/1974-12-20-73/§30a</li><li>forskrift/2004-01-23-189</li><li>lov/2001-06-15-75/§37a</li><li>forskrift/2004-01-23-190</li><li>lov/1992-12-04-130/§6a</li><li>forskrift/2004-01-23-191</li></ul></dd><dt class="dateOfPublication">Kunngjort</dt><dd class="dateOfPublication">2004-01-30</dd><dt class="lastupdated">Rettet</dt><dd class="lastupdated">2004-02-03 (hjemmelsfelt)</dd><dt class="journalNumber">Journalnummer</dt><dd class="journalNumber">2004-0335</dd><dt class="titleShort">Korttittel</dt><dd class="titleShort">Forskrift om avgift og gebyr i matforvaltningen</dd><dt class="title">Tittel</dt><dd class="title">Forskrift om avgifter og gebyr i matforvaltningen.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet, Helsedepartementet og Landbruksdepartementet 28. januar 2004 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 21, jf. delegeringsvedtak av 19. desember 2003 nr. 1790, lov av 20. desember 1974 nr. 73 om dyrevern § 30a, jf. delegeringsvedtak av 23. januar 2004 nr. 189, lov av 15. juni 2001 nr. 75 om veterinærer og annet dyrehelsepersonell § 37a, jf. delegeringsvedtak av 23. januar 2004 nr. 190, lov av 4. desember 1992 nr. 130 om husdyravl § 6a, jf. delegeringsvedtak av 23. januar 2004 nr. 191 og Stortingets budsjettvedtak. Jf. EØS-avtalen vedlegg I kap. I (direktiv 85/73/EØF og direktiv 96/43/EØF).</dd><dt class="refid">RefID</dt><dd class="refid">forskrift/2004-01-28-221</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om avgifter og gebyr i matforvaltningen.<ul class="tocSubUl"><li>Kap. I. Innledende bestemmelser<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li></ul></li><li>Kap. II. Matproduksjonsavgiften<ul class="tocSubUl"><li>§ 4. Matproduksjonsavgiftens omfang</li><li>§ 5. Avgift for norskproduserte landbaserte næringsmidler</li><li>§ 6. Landingsavgift fisk</li><li>§ 7. Produksjonsavgift fisk</li><li>§ 8. Avgift på import</li><li>§ 9. Innbetaling av avgift</li></ul></li><li>Kap. III. Avgift på fôr til dyr som ikke inngår i matproduksjon<ul class="tocSubUl"><li>§ 10. Avgiftsplikt og beregning av avgift</li><li>§ 11. Innbetaling av avgift</li></ul></li><li>Kap. IV. Gebyr for særskilte ytelser<ul class="tocSubUl"><li>§ 12. Plikt til å betale gebyr</li><li>§ 13. Fastsettelse av gebyr</li><li>§ 14. Ekstraordinære utgifter</li><li>§ 15. Innbetaling av gebyr</li></ul></li><li>Kap. V. Administrative bestemmelser<ul class="tocSubUl"><li>§ 16. Kontroll</li><li>§ 17. Klage på vedtak</li><li>§ 18. Dispensasjon</li><li>§ 19. Straff og tvangsmulkt</li><li>§ 20. Ikrafttredelse og overgangsbestemmelser</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2004-01-28-221" id="dokument"><h1>Forskrift om avgifter og gebyr i matforvaltningen.</h1><section class="section" data-name="kapI" id="kapittel-1" data-lovdata-URL="LTI/forskrift/2004-01-28-221/KAPITTEL_1"><h2>Kap. I. Innledende bestemmelser</h2><article class="legalArticle" data-lovdata-URL="LTI/forskrift/2004-01-28-221/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med denne forskriften er å fastsette avgifter for å finansiere Mattilsynets kostnader ved tilsyn og kontroll, samt fastsette gebyr til dekning av kostnader Mattilsynet har i forbindelse med særskilte ytelser.</article></article><article class="legalArticle" data-lovdata-URL="LTI/forskrift/2004-01-28-221/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften fastsetter avgifter for tilsyn og kontroll som gjennomføres i henhold til matlov, dyrevernlov, dyrehelsepersonellov og husdyravlslov og forskrifter gitt med hjemmel i disse lovene, samt gebyr for særskilte ytelser i henhold til matlov, dyrevernlov, dyrehelsepersonellov, husdyravlslov og forskrifter gitt med hjemmel i disse lovene.</article></article><article class="legalArticle" data-lovdata-URL="LTI/forskrift/2004-01-28-221/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I denne forskrift forstås ved:<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1"><i>Næringsmidler:</i> ethvert stoff eller produkt, uansett om det er bearbeidet, delvis bearbeidet eller ubearbeidet, som er bestemt til eller med rimelighet kan forventes å konsumeres av mennesker, herunder også drikkevann.</article></article></li><li data-li-identifier="b." data-name="b."><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1"><i>Råvare:</i> enhver vare og ethvert stoff, inkludert tilsetningsstoffer som brukes ved produksjon av næringsmidler, og som er tilstede i de ferdige produkter i forandret eller uforandret form.</article></article></li><li data-li-identifier="c." data-name="c."><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1"><i>Fisk:</i> enhver art av fisk, krepsdyr og bløtdyr, med unntak for skjell i § 6 og § 7.</article></article></li><li data-li-identifier="d." data-name="d."><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1"><i>Dyr som ikke brukes til produksjon av næringsmidler:</i> dyr som ikke vanligvis brukes i matproduksjon, herunder bl.a. kjæledyr/selskapsdyr og pelsdyr.</article></article></li><li data-li-identifier="e." data-name="e."><article class="listArticle" id="kapittel-1-paragraf-3-ledd-1-punkt-5"><article class="legalP" id="kapittel-1-paragraf-3-ledd-1-punkt-5-ledd-1"><i>Fôr:</i> alle produkter og blandinger av produkter som er bestemt til fôring av dyr, herunder levende fôr til akvatiske dyr.</article></article></li><li data-li-identifier="f." data-name="f."><article class="listArticle" id="kapittel-1-paragraf-3-ledd-1-punkt-6"><article class="legalP" id="kapittel-1-paragraf-3-ledd-1-punkt-6-ledd-1"><i>Særskilte ytelser:</i> behandling av søknader om godkjenning, utstedelse av attester, tildeling av merke- og eierrettigheter, avgiftsrettigheter og lignende.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-01-28-221/KAPITTEL_2"><h2>Kap. II. Matproduksjonsavgiften</h2><article class="legalArticle" data-lovdata-URL="LTI/forskrift/2004-01-28-221/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Matproduksjonsavgiftens omfang</span></h3><article class="legalP" id="kapittel-2-paragraf-1-ledd-1">Det skal betales matproduksjonsavgift til Staten av alle næringsmidler, med unntak av vann.</article><article class="legalP" id="kapittel-2-paragraf-1-ledd-2">Det skal betales matproduksjonsavgift på norskproduserte råvarer som skal nyttes til næringsmidler. Matproduksjonsavgiften skal likevel kreves inn bare en gang per råvare.</article><article class="legalP" id="kapittel-2-paragraf-1-ledd-3">Importører av næringsmidler, halvfabrikata og råvarer som skal nyttes til næringsmidler, plikter å betale matproduksjonsavgift. Landbruksdepartementet fastsetter hvilke posisjoner og/eller varenummer i tolltariffen som omfattes. Tollvesenet vil stå for oppkrevingen ved innførsel.</article><article class="legalP" id="kapittel-2-paragraf-1-ledd-4">Departementet kan frita varer for avgift dersom de innføres tollfritt i henhold til tolltariffens innledende bestemmelser: § 11 pkt. 4, 5, 6, 7, 10 og 14c. De varer som i henhold til internasjonale avtaler eller konvensjoner er fritatt for toll og avgifter, kan også fritas for matproduksjonsavgift. Varer som ikke kommer frem til bestemmelsesstedet samt for manko som oppstår ved lagring på tollager – og i de tilfeller det samlede toll- og avgiftsbeløp utgjør mindre enn kr 100 – er fritatt for avgift.</article><article class="legalP" id="kapittel-2-paragraf-1-ledd-5">Tollvesenet kan foreta etterberegning eller tilbakebetaling av avgift etter samme bestemmelser som gjelder for toll i henhold til tollovens § 58 og § 59.</article><article class="legalP" id="kapittel-2-paragraf-1-ledd-6">For varer som ikke nyttes til næringsmidler kan det på forhånd søkes om fritak for avgift til Mattilsynet. Allerede innbetalt avgift for varer som ikke nyttes til næringsmidler skal tilbakebetales av Mattilsynet.</article></article><article class="legalArticle" data-lovdata-URL="LTI/forskrift/2004-01-28-221/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Avgift for norskproduserte landbaserte næringsmidler</span></h3><article class="legalP" id="kapittel-2-paragraf-2-ledd-1">For norskproduserte landbaserte næringsmidler legges fakturabeløp, eksklusive merverdiavgift, ved kjøp fra råvareprodusenten, til grunn for avgiftsberegningen. For råvarer av egen produksjon legges det som må betales for tilsvarende vare ved ordinært kjøp til grunn.</article><article class="legalP" id="kapittel-2-paragraf-2-ledd-2">Virksomheter, herunder grossister, produsenter, produsentsammenslutninger og lignende, skal betale avgift etter satsene nedenfor. Mattilsynet bestemmer hvor innkrevingen skal skje, men den skal i størst mulig grad skje hos grossistene.</article><article class="legalP" id="kapittel-2-paragraf-2-ledd-3">Matproduksjonsavgiften utgjør:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-2-ledd-3-punkt-1"><article class="legalP" id="kapittel-2-paragraf-2-ledd-3-punkt-1-ledd-1">0,50 kr pr. kg godkjent slakt</article></article></li><li data-li-identifier="b." data-name="b."><article class="listArticle" id="kapittel-2-paragraf-2-ledd-3-punkt-2"><article class="legalP" id="kapittel-2-paragraf-2-ledd-3-punkt-2-ledd-1">1,96 pst. av avgiftsgrunnlaget på andre norskproduserte animalia</article></article></li><li data-li-identifier="c." data-name="c."><article class="listArticle" id="kapittel-2-paragraf-2-ledd-3-punkt-3"><article class="legalP" id="kapittel-2-paragraf-2-ledd-3-punkt-3-ledd-1">0,88 pst. av avgiftsgrunnlaget på norskproduserte vegetabilier.</article></article></li></ul></article><article class="legalP" id="kapittel-2-paragraf-2-ledd-4">Mattilsynet kan regne om avgiften til en sats pr. enhet, for eksempel for melk og korn.</article></article><article class="legalArticle" data-lovdata-URL="LTI/forskrift/2004-01-28-221/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Landingsavgift fisk</span></h3><article class="legalP" id="kapittel-2-paragraf-3-ledd-1">Kjøper i første hånd skal for fisk til konsum betale en avgift som beregnes på følgende grunnlag:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">Fersk og rundfryst fisk som landes fra et fartøy registrert i et EØS-land (herunder Norge) eller et grønlandsk fartøy: kr 15,50/tonn.</article></article></li><li data-li-identifier="b." data-name="b."><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">Ved import av fersk fisk som landes direkte fra et tredjelands fiskefartøy, unntatt grønlandske fartøy: kr 27,70/tonn.</article></article></li><li data-li-identifier="c." data-name="c."><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">Fersk fisk som tas opp på norsk fabrikkfartøy og fisk som overføres fra norsk fartøy til utenlandsk kjøperfartøy: kr 15,50/tonn.</article></article></li></ul></article><article class="legalP" id="kapittel-2-paragraf-3-ledd-2">For fisk som landes uten at det skjer et kjøp i første hånd før fisken forlater Norge eller dersom kjøp i første hånd ikke skjer ved landingstidspunktet, skal avgiften i henhold til første ledd betales av den som eier fisken ved landing.</article><article class="legalP" id="kapittel-2-paragraf-3-ledd-3">Avgiften skal betales på basis av mottatt/ombordtatt mengde råstoff/fiskevare.</article></article><article class="legalArticle" data-lovdata-URL="LTI/forskrift/2004-01-28-221/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Produksjonsavgift fisk</span></h3><article class="legalP" id="kapittel-2-paragraf-4-ledd-1">Virksomheter godkjent i henhold til kvalitetsforskrift av 14. juni 1996 nr. 667 for fisk og fiskevarer skal betale avgift etter følgende satser:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-4-ledd-1-punkt-1"><article class="legalP" id="kapittel-2-paragraf-4-ledd-1-punkt-1-ledd-1">Slakting av oppdrettsfisk: kr 15,90/tonn fisk mottatt</article></article></li><li data-li-identifier="b." data-name="b."><article class="listArticle" id="kapittel-2-paragraf-4-ledd-1-punkt-2"><article class="legalP" id="kapittel-2-paragraf-4-ledd-1-punkt-2-ledd-1">Fryselagring av fisk/fiskevare, uten bearbeiding eller foredling: kr 1,40/tonn fisk mottatt.</article></article></li></ul></article><article class="legalP" id="kapittel-2-paragraf-4-ledd-2">Avgift i henhold til bokstav b skal bare betales av virksomheter som ikke betaler avgift i henhold til § 6 eller § 7 første ledd bokstav a.</article><article class="legalP" id="kapittel-2-paragraf-4-ledd-3">Virksomheter godkjent i henhold til forskrift av 26. mars 1999 nr. 416 om fiskemel, fiskeolje m.v. skal betale en avgift på kr 2,10/tonn mottatt råstoff.</article></article><article class="legalArticle" data-lovdata-URL="LTI/forskrift/2004-01-28-221/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Avgift på import</span></h3><article class="legalP" id="kapittel-2-paragraf-5-ledd-1">Ved import av varer (råvare, halvfabrikata, ferdigvarer), som ikke er omfattet av § 6 og § 7 bokstav b, legges tollverdien for varen til grunn for avgiftsberegningene.</article><article class="legalP" id="kapittel-2-paragraf-5-ledd-2">På importerte ferdigvarer og halvfabrikata utgjør avgiften 0,88 pst. av avgiftsgrunnlaget.</article><article class="legalP" id="kapittel-2-paragraf-5-ledd-3">På importerte råvarer utgjør avgiften 1,43 pst. av avgiftsgrunnlaget, med unntak av det som er regulert i § 6 og § 7 bokstav b.</article></article><article class="legalArticle" data-lovdata-URL="LTI/forskrift/2004-01-28-221/§9" data-name="§9" id="kapittel-2-paragraf-6"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Innbetaling av avgift</span></h3><article class="legalP" id="kapittel-2-paragraf-6-ledd-1">Avgiftspliktige virksomheter plikter å gi oppgaver til Mattilsynet over avgiftsgrunnlaget. Oppgavene skal være attestert av den oppgavepliktiges revisor.</article><article class="legalP" id="kapittel-2-paragraf-6-ledd-2">Virksomhetene plikter å innbetale avgiften innen frist fastsatt av Mattilsynet.</article><article class="legalP" id="kapittel-2-paragraf-6-ledd-3">Avgift på importerte varer, som ikke er omfattet av § 6 og § 7 bokstav b, skal betales etter samme bestemmelser som gjelder for toll.</article><article class="legalP" id="kapittel-2-paragraf-6-ledd-4">For avgift som ikke betales i rett tid skal det betales rente i samsvar med lov av 17. desember 1976 nr. 100 om renter ved forsinket betaling. Det kan også pålegges purregebyr. Er oppgaver ikke innkommet i rett tid, kan avgiftsgrunnlaget fastsettes etter skjønn etter nærmere bestemmelser.</article><article class="legalP" id="kapittel-2-paragraf-6-ledd-5">Mattilsynet kan fastsette nærmere retningslinjer for innbetalingen.</article><article class="legalP" id="kapittel-2-paragraf-6-ledd-6">Avgiften er tvangsgrunnlag for utlegg.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2004-01-28-221/KAPITTEL_3"><h2>Kap. III. Avgift på fôr til dyr som ikke inngår i matproduksjon</h2><article class="legalArticle" data-lovdata-URL="LTI/forskrift/2004-01-28-221/§10" data-name="§10" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Avgiftsplikt og beregning av avgift</span></h3><article class="legalP" id="kapittel-3-paragraf-1-ledd-1">Importører og produsenter av fôr til dyr som ikke inngår i matproduksjon, skal betale en avgift på:<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">Kr 30,- pr. tonn produsert eller importert våtfôr til pelsdyr.</article></article></li><li data-li-identifier="b." data-name="b."><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">Kr 495,- pr. tonn produsert eller importert tørrfôr med over 75% tørrstoff til selskapsdyr.</article></article></li><li data-li-identifier="c." data-name="c."><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">Kr 125,- pr. tonn produsert eller importert våtfôr med under 75% tørrstoff til selskapsdyr.</article></article></li></ul></article><article class="legalP" id="kapittel-3-paragraf-1-ledd-2">Det skal ikke betales avgift av fôr som er produsert eller importert for å fôre egne pelsdyr eller selskapsdyr</article></article><article class="legalArticle" data-lovdata-URL="LTI/forskrift/2004-01-28-221/§11" data-name="§11" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Innbetaling av avgift</span></h3><article class="legalP" id="kapittel-3-paragraf-2-ledd-1">Avgiftspliktige virksomheter plikter å gi oppgaver til Mattilsynet over avgiftsgrunnlaget. Oppgavene skal være attestert av den oppgavepliktiges revisor.</article><article class="legalP" id="kapittel-3-paragraf-2-ledd-2">Virksomhetene plikter å innbetale avgiften innen frist fastsatt av Mattilsynet.</article><article class="legalP" id="kapittel-3-paragraf-2-ledd-3">For avgift som ikke betales i rett tid skal det betales rente i samsvar med lov av 17. desember 1976 nr. 100 om renter ved forsinket betaling. Det kan også pålegges purregebyr. Er oppgaver ikke innkommet i rett tid, kan avgiftsgrunnlaget fastsettes etter skjønn etter nærmere bestemmelser.</article><article class="legalP" id="kapittel-3-paragraf-2-ledd-4">Mattilsynet kan fastsette nærmere retningslinjer for innbetalingen.</article><article class="legalP" id="kapittel-3-paragraf-2-ledd-5">Avgiften er tvangsgrunnlag for utlegg.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2004-01-28-221/KAPITTEL_4"><h2>Kap. IV. Gebyr for særskilte ytelser</h2><article class="legalArticle" data-lovdata-URL="LTI/forskrift/2004-01-28-221/§12" data-name="§12" id="kapittel-4-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Plikt til å betale gebyr</span></h3><article class="legalP" id="kapittel-4-paragraf-1-ledd-1">Det skal betales gebyr for særskilte ytelser fra Mattilsynet. Gebyret skal kunne dekke de kostnader Mattilsynet har ved ytelsen.</article><article class="legalP" id="kapittel-4-paragraf-1-ledd-2">Kostnadene omfatter alle forhold rundt behandling av søknader og utstedelse av attester o.l., også undersøkelser som må foretas forut for at søknaden kan ferdigbehandles eller attesten utstedes.</article></article><article class="legalArticle" data-lovdata-URL="LTI/forskrift/2004-01-28-221/§13" data-name="§13" id="kapittel-4-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Fastsettelse av gebyr</span></h3><article class="legalP" id="kapittel-4-paragraf-2-ledd-1">Gebyrene er inndelt i følgende gebyrklasser:</article><article class="legalP" id="kapittel-4-paragraf-2-ledd-2">a. 1 timeverk opp til 2 timeverk</article><article class="legalP" id="kapittel-4-paragraf-2-ledd-3">b. 2 timeverk opp til 1 dagsverk</article><article class="legalP" id="kapittel-4-paragraf-2-ledd-4">c. 1 dagsverk opp til 2 dagsverk</article><article class="legalP" id="kapittel-4-paragraf-2-ledd-5">d. 2 dagsverk opp til 1 ukeverk</article><article class="legalP" id="kapittel-4-paragraf-2-ledd-6">e. 1 ukeverk opp til 2 ukeverk</article><article class="legalP" id="kapittel-4-paragraf-2-ledd-7">f. 2 ukeverk opp til 5 ukeverk</article><article class="legalP" id="kapittel-4-paragraf-2-ledd-8">g. 5 ukeverk og oppover<p class="leddfortsettelse">hvor gebyret i hver klasse fastsettes ut fra det laveste ressursforbruk i gebyrklassen. Gebyret beregnes ut i fra hvert påbegynte timeverk, der timesats er på kroner 400,-. Mattilsynet fastsetter gebyret ut fra et forhåndsstipulert ressursforbruk for hver type særskilt ytelse.</p></article><article class="legalP" id="kapittel-4-paragraf-2-ledd-9">Departementet kan i særskilte tilfelle fastsette avvikende timesats for ulike ytelser.</article></article><article class="legalArticle" data-lovdata-URL="LTI/forskrift/2004-01-28-221/§14" data-name="§14" id="kapittel-4-paragraf-3"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Ekstraordinære utgifter</span></h3><article class="legalP" id="kapittel-4-paragraf-3-ledd-1">Dersom behandling av en særskilt søknad definert i en gebyrklasse medfører ekstraordinære kostnader, så som ekstraordinære analysekostnader, eksterne rapporter mv., kan Mattilsynet kreve at disse også dekkes inn ved gebyr.</article></article><article class="legalArticle" data-lovdata-URL="LTI/forskrift/2004-01-28-221/§15" data-name="§15" id="kapittel-4-paragraf-4"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Innbetaling av gebyr</span></h3><article class="legalP" id="kapittel-4-paragraf-4-ledd-1">Utgifter ved innkreving av gebyr skal belastes søker. For gebyr som ikke betales i rett tid skal det betales rente i samsvar med lov av 17. desember 1976 nr. 100 om renter ved forsinket betaling. Det kan også pålegges purregebyr.</article><article class="legalP" id="kapittel-4-paragraf-4-ledd-2">Mattilsynet kan fastsette nærmere retningslinjer for innbetalingsmåten.</article></article></section><section class="section" data-name="kapV" id="kapittel-5" data-lovdata-URL="LTI/forskrift/2004-01-28-221/KAPITTEL_5"><h2>Kap. V. Administrative bestemmelser</h2><article class="legalArticle" data-lovdata-URL="LTI/forskrift/2004-01-28-221/§16" data-name="§16" id="kapittel-5-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Kontroll</span></h3><article class="legalP" id="kapittel-5-paragraf-1-ledd-1">Kontrollmyndighetene har rett til å foreta bokettersyn for kontroll av de avgiftspliktige.</article></article><article class="legalArticle" data-lovdata-URL="LTI/forskrift/2004-01-28-221/§17" data-name="§17" id="kapittel-5-paragraf-2"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Klage på vedtak</span></h3><article class="legalP" id="kapittel-5-paragraf-2-ledd-1">Vedtak etter denne forskrift kan påklages til departementene.</article></article><article class="legalArticle" data-lovdata-URL="LTI/forskrift/2004-01-28-221/§18" data-name="§18" id="kapittel-5-paragraf-3"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Dispensasjon</span></h3><article class="legalP" id="kapittel-5-paragraf-3-ledd-1">Mattilsynet kan i særlige tilfeller dispensere fra denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="LTI/forskrift/2004-01-28-221/§19" data-name="§19" id="kapittel-5-paragraf-4"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Straff og tvangsmulkt</span></h3><article class="legalP" id="kapittel-5-paragraf-4-ledd-1">Bestemmelser om straff og tvangsmulkt i matlov, dyrevernlov, husdyravlslov, dyrehelsepersonellov og forskrift gitt i medhold av disse lovene, kommer til anvendelse ved overtredelse av denne forskrift.</article></article><article class="legalArticle" data-lovdata-URL="LTI/forskrift/2004-01-28-221/§20" data-name="§20" id="kapittel-5-paragraf-5"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Ikrafttredelse og overgangsbestemmelser</span></h3><article class="legalP" id="kapittel-5-paragraf-5-ledd-1">Denne forskrift trer i kraft 1. januar 2004.</article><article class="legalP" id="kapittel-5-paragraf-5-ledd-2">Samtidig oppheves:<ul class="defaultList"><li data-li-identifier="-" data-name="-"><article class="listArticle" id="kapittel-5-paragraf-5-ledd-2-punkt-1"><article class="legalP" id="kapittel-5-paragraf-5-ledd-2-punkt-1-ledd-1">Forskrift av 27. november 1992 nr. 875 om næringsmiddelavgift,</article></article></li><li data-li-identifier="-" data-name="-"><article class="listArticle" id="kapittel-5-paragraf-5-ledd-2-punkt-2"><article class="legalP" id="kapittel-5-paragraf-5-ledd-2-punkt-2-ledd-1">Forskrift av 22. desember 1999 nr. 1525 om gebyr for tilsynsmyndighetenes tjenester,</article></article></li><li data-li-identifier="-" data-name="-"><article class="listArticle" id="kapittel-5-paragraf-5-ledd-2-punkt-3"><article class="legalP" id="kapittel-5-paragraf-5-ledd-2-punkt-3-ledd-1">Forskrift av 16. juli 2002 nr. 842 om avgift for å finansiere TSE-testing,</article></article></li><li data-li-identifier="-" data-name="-"><article class="listArticle" id="kapittel-5-paragraf-5-ledd-2-punkt-4"><article class="legalP" id="kapittel-5-paragraf-5-ledd-2-punkt-4-ledd-1">Forskrift av 17. desember 2002 nr. 1653 om avgift for å finansiere kontrollen med merkeordningen for beskyttede betegnelser,</article></article></li><li data-li-identifier="-" data-name="-"><article class="listArticle" id="kapittel-5-paragraf-5-ledd-2-punkt-5"><article class="legalP" id="kapittel-5-paragraf-5-ledd-2-punkt-5-ledd-1">Forskrift av 21. desember 2000 nr. 1566 om avgift på fôr til selskapsdyr,</article></article></li><li data-li-identifier="-" data-name="-"><article class="listArticle" id="kapittel-5-paragraf-5-ledd-2-punkt-6"><article class="legalP" id="kapittel-5-paragraf-5-ledd-2-punkt-6-ledd-1">Forskrift av 13. august 2000 nr. 869 om autorisasjonsavgift for såvareforretninger og avgift ved omsetning av såvare,</article></article></li><li data-li-identifier="-" data-name="-"><article class="listArticle" id="kapittel-5-paragraf-5-ledd-2-punkt-7"><article class="legalP" id="kapittel-5-paragraf-5-ledd-2-punkt-7-ledd-1">Forskrift av 28. februar 1997 nr. 155 om innkreving av gebyr for behandling av søknader om godkjenning av tekniske desinfeksjonsmidler til bruk i fiskeoppdrettsanlegg m.v.,</article></article></li><li data-li-identifier="-" data-name="-"><article class="listArticle" id="kapittel-5-paragraf-5-ledd-2-punkt-8"><article class="legalP" id="kapittel-5-paragraf-5-ledd-2-punkt-8-ledd-1">Forskrift av 28. februar 1997 nr. 157 om innkreving av gebyr for behandling av søknader om godkjenning av transportenheter for akvatiske organismer.</article></article></li></ul></article><article class="legalP" id="kapittel-5-paragraf-5-ledd-3">For avgift på importerte varer vil reglene i forskrift av 27. november 1992 nr. 875 om næringsmiddelavgift likevel gjelde og anvendes framfor denne forskrift til 1. februar 2004.</article></article></section></main></body></html>