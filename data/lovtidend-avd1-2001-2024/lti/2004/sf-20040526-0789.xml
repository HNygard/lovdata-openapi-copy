<!DOCTYPE html><html lang="no"><head><title>Forskrift om endring i forskrift om gebyr for anmeldelse i merkeregisteret for fiskefartøyer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-05-26-789</dd><dt class="dokid">DokumentID</dt><dd class="dokid">LTI/forskrift/2004-05-26-789</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 6 s 975</dd><dt class="dateInForce">I kraft fra</dt><dd class="dateInForce">2004-05-26</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-12-23-2301</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-03-26-15/§25</li></ul></dd><dt class="dateOfPublication">Kunngjort</dt><dd class="dateOfPublication">2004-06-04</dd><dt class="journalNumber">Journalnummer</dt><dd class="journalNumber">2004-0747</dd><dt class="titleShort">Korttittel</dt><dd class="titleShort">Endr. i forskrift om gebyr i merkeregister</dd><dt class="title">Tittel</dt><dd class="title">Forskrift om endring i forskrift om gebyr for anmeldelse i merkeregisteret for fiskefartøyer.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 26. mai 2004 med hjemmel i lov 26. mars 1999 nr. 15 om retten til å delta i fiske og fangst (deltakerloven) § 25.</dd><dt class="refid">RefID</dt><dd class="refid">forskrift/2004-05-26-789</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om gebyr for anmeldelse i merkeregisteret for fiskefartøyer.<ul class="tocSubUl"><li>I<ul class="tocSubUl"><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-05-26-789" id="dokument"><h1>Forskrift om endring i forskrift om gebyr for anmeldelse i merkeregisteret for fiskefartøyer.</h1><section class="section" data-name="kapI" id="kapittel-1" data-lovdata-URL="LTI/forskrift/2004-05-26-789/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 23. desember 1985 nr. 2301 om gebyr for anmeldelse i merkeregisteret for fiskefartøyer gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om gebyr ved innføring av fartøy i registeret over norske fiskefartøy (merkeregisteret) og om årlig gebyr så lenge fartøyet står i merkeregisteret</i></article> <article class="defaultP" margin-top="true">§ 2, § 3 og § 4 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>.</span><article class="legalP" id="kapittel-1-foreslåttparagraf-1-ledd-1">Gebyret vil være avhengig av fartøyets største lengde og skal beregnes etter følgende satser: <table><tbody><tr><td data-text-align="left" data-vertical-align="top">Fartøy under 15 meter s.l.:</td><td data-text-align="left" data-vertical-align="top">kr 3000,-</td></tr><tr><td data-text-align="left" data-vertical-align="top">Fartøy f.o.m. 15 meter s.l. til 28 meter s.l.:</td><td data-text-align="left" data-vertical-align="top">kr 6000,-</td></tr><tr><td data-text-align="left" data-vertical-align="top">Fartøy f.o.m. 28 meter s.l.:</td><td data-text-align="left" data-vertical-align="top">kr 9500,-</td></tr></tbody></table></article></article><article class="futureLegalArticle" data-name="§3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3</span>.</span><article class="legalP" id="kapittel-1-foreslåttparagraf-2-ledd-1">Gebyret for anmeldelse i merkeregisteret skal være betalt før anmeldelse i merkeregisteret foretas. Dokumentasjon for betalt gebyr vedlegges «Skjema for anmeldelse av fiskefarkost til registrering».</article></article><article class="futureLegalArticle" data-name="§4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4</span>.</span><article class="legalP" id="kapittel-1-foreslåttparagraf-3-ledd-1">Det skal betales et årlig gebyr så lenge fartøyet står i merkeregisteret.</article><article class="legalP" id="kapittel-1-foreslåttparagraf-3-ledd-2">Den som står registrert som fartøyets eier i merkeregisteret er ansvarlig for betaling av det årlige gebyret. Ved overdragelse av fartøyet til ny eier som også får tillatelse til å ha fartøyet innført i merkeregisteret, er den nye eieren solidarisk ansvarlig med tidligere eier for betaling av det årlige gebyret. Eventuell fordeling av det årlige gebyret mellom kjøper og selger er staten uvedkommende.</article></article> <article class="defaultP" margin-top="true">Nye § 5, § 6 og § 7 skal lyde:</article><article class="futureLegalArticle" data-name="§5" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 5</span>.</span><article class="legalP" id="kapittel-1-foreslåttparagraf-4-ledd-1">Det årlige gebyret vil være avhengig av fartøyets største lengde og skal beregnes etter følgende satser: <table><tbody><tr><td data-text-align="left" data-vertical-align="top">0 – 9,99 meter største lengde</td><td data-text-align="left" data-vertical-align="top">kr 1500,-</td></tr><tr><td data-text-align="left" data-vertical-align="top">10 – 14,99 meter største lengde</td><td data-text-align="left" data-vertical-align="top">kr 2000,-</td></tr><tr><td data-text-align="left" data-vertical-align="top">15 – 27,99 meter største lengde</td><td data-text-align="left" data-vertical-align="top">kr 4000,-</td></tr><tr><td data-text-align="left" data-vertical-align="top">28 meter største lengde og over</td><td data-text-align="left" data-vertical-align="top">kr 6000,-</td></tr></tbody></table></article></article><article class="futureLegalArticle" data-name="§6" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 6</span>.</span><article class="legalP" id="kapittel-1-foreslåttparagraf-5-ledd-1">Årlig gebyr for det enkelte fartøy må være innbetalt innen 15. mars hvert år, og gjelder for det angjeldende år. Påkrav gis med minimum 1 måneds betalingsfrist.</article><article class="legalP" id="kapittel-1-foreslåttparagraf-5-ledd-2">For 2004 settes fristen etter første ledd til 1. juli.</article><article class="legalP" id="kapittel-1-foreslåttparagraf-5-ledd-3">For fartøy som føres inn i merkeregisteret og som det ikke er betalt årlig gebyr for det aktuelle året, skal slikt gebyr betales i tillegg til innmeldingsgebyret samtidig som fartøyet meldes inn i merkeregisteret.</article><article class="legalP" id="kapittel-1-foreslåttparagraf-5-ledd-4">Det årlige gebyret er tvangsgrunnlag for utlegg hos enhver som i henhold til bestemmelsene i denne forskrift er ansvarlig for betaling av dette.</article><article class="legalP" id="kapittel-1-foreslåttparagraf-5-ledd-5">Manglende innbetaling av årlig gebyr kan være grunnlag for tilbakekall av ervervstillatelse som vil medføre sletting av fartøyet fra merkeregisteret.</article></article><article class="futureLegalArticle" data-name="§7" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 7</span>.</span><article class="legalP" id="kapittel-1-foreslåttparagraf-6-ledd-1">For fartøy som slettes av merkeregisteret innen 15. mars det enkelte år og der fartøyet ikke har vært nyttet til ervervsmessig fiske det aktuelle året, kan Fiskeridirektoratet fatte vedtak om at årlig gebyr etter § 5 frafalles for det angjeldende år.</article><article class="legalP" id="kapittel-1-foreslåttparagraf-6-ledd-2">For 2004 settes fristen etter første ledd til 1. juli.</article><article class="legalP" id="kapittel-1-foreslåttparagraf-6-ledd-3">Det er ikke adgang til å frafalle årlig gebyr for fartøy som slettes i merkeregisteret etter første ledd dersom det er gitt tillatelse til å fiske fartøyets kvote med annet fartøy det aktuelle året. Dette gjelder også for fartøy som i løpet av året tas ut av fiske etter ulike strukturordninger.</article><article class="legalP" id="kapittel-1-foreslåttparagraf-6-ledd-4">Vedtak etter første ledd om å opprettholde kravet på gebyr kan ikke påklages videre til overordnet forvaltningsorgan.</article></article> <article class="defaultP" margin-top="true">Nåværende § 5 blir ny § 8 og skal lyde:</article><article class="futureLegalArticle" data-name="§8" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 8</span>.</span><article class="legalP" id="kapittel-1-foreslåttparagraf-7-ledd-1">Denne forskrift trer i kraft 1. januar 1986, og gjelder inntil videre. Gebyrplikten ved anmeldelse til merkeregisteret gjelder fra 1. januar 1986. Bestemmelsene om årlig gebyr trer i kraft fra 1. januar 2004.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-05-26-789/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>