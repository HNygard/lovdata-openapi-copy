<!DOCTYPE html><html lang="no"><head><title>Forskrift om uførepensjon brukt som lønnstilskudd ved reaktivisering av uførepensjonister til ordinært arbeid.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-12-27-1838</dd><dt class="dokid">DokumentID</dt><dd class="dokid">LTI/forskrift/2004-12-27-1838</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 17 s 2639</dd><dt class="dateInForce">I kraft fra</dt><dd class="dateInForce">2005-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1947-06-27-9/§15</li><li>lov/1947-06-27-9/§16</li><li>lov/1947-06-27-9/§17</li><li>lov/1977-02-04-4/§58a</li><li>lov/1997-02-28-19/§25-13</li></ul></dd><dt class="dateOfPublication">Kunngjort</dt><dd class="dateOfPublication">2005-01-06</dd><dt class="journalNumber">Journalnummer</dt><dd class="journalNumber">2004-1608</dd><dt class="titleShort">Korttittel</dt><dd class="titleShort">Forskrift om uførepensjon som lønnstilskudd</dd><dt class="title">Tittel</dt><dd class="title">Forskrift om uførepensjon brukt som lønnstilskudd ved reaktivisering av uførepensjonister til ordinært arbeid.</dd><dt class="miscInformation">Annet om dokumentet</dt><dd class="miscInformation">Fastsatt av Arbeids- og sosialdepartementet 27. desember 2004 med hjemmel i lov 27. juni 1947 nr. 9 om tiltak for å fremme sysselsetting § 15, § 16 og § 17 og lov 4. februar 1977 nr. 4 om arbeidervern og arbeidsmiljø m.v. § 58A bokstav c og lov 28. februar 1997 nr. 19 om folketrygd (folketrygdloven) § 25-13.</dd><dt class="refid">RefID</dt><dd class="refid">forskrift/2004-12-27-1838</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om uførepensjon brukt som lønnstilskudd ved reaktivisering av uførepensjonister til ordinært arbeid.<ul class="tocSubUl"><li>§ 1. Formål og innhold</li><li>§ 2. Målgruppe</li><li>§ 3. Virkeområde</li><li>§ 4. Avtale og oppfølging</li><li>§ 5. Ansettelsesforhold</li><li>§ 6. Ytelse til deltaker</li><li>§ 7. Tilskudd til arbeidsgiver – størrelse og varighet</li><li>§ 8. Utbetaling av tilskuddet</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2004-12-27-1838" id="dokument"><h1>Forskrift om uførepensjon brukt som lønnstilskudd ved reaktivisering av uførepensjonister til ordinært arbeid.</h1><article class="legalArticle" data-lovdata-URL="LTI/forskrift/2004-12-27-1838/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og innhold</span></h2><article class="legalP" id="paragraf-1-ledd-1">Tiltaket skal bidra til å integrere uførepensjonister i ordinært arbeidsliv. For å oppnå dette kan det i en tidsbegrenset periode gis kompensasjon til arbeidsgivere som ansetter personer i målgruppen på ordinære lønns- og arbeidsvilkår med sikte på et varig arbeidsforhold.</article><article class="legalP" id="paragraf-1-ledd-2">Tiltaksdeltakerne skal utføre ordinære oppgaver i en offentlig eller privat virksomhet.</article></article><article class="legalArticle" data-lovdata-URL="LTI/forskrift/2004-12-27-1838/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Målgruppe</span></h2><article class="legalP" id="paragraf-2-ledd-1">Tiltaket skal forbeholdes uførepensjonister som har fått innvilget uførepensjon etter reglene som gjaldt før 1. januar 2004, og som søkes tilbakeført til arbeidslivet. For å bli omfattet av forskriften må uførepensjonisten øke arbeidsinntekten med mer enn friinntekten på 1 G pr. år.</article></article><article class="legalArticle" data-lovdata-URL="LTI/forskrift/2004-12-27-1838/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Virkeområde</span></h2><article class="legalP" id="paragraf-3-ledd-1">Det kan utbetales lønnstilskudd etter denne forskriften for tiltak som gjennomføres i følgende fylker:<ul class="defaultList"><li data-li-identifier="-" data-name="-"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Hedmark</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Rogaland</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Sør-Trøndelag</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">Telemark</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">Troms.</article></article></li></ul></article></article><article class="legalArticle" data-lovdata-URL="LTI/forskrift/2004-12-27-1838/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Avtale og oppfølging</span></h2><article class="legalP" id="paragraf-4-ledd-1">Avtale med arbeidsgiver inngås av Aetat eller trygdeetaten og følges opp av den etaten som har inngått avtalen.</article></article><article class="legalArticle" data-lovdata-URL="LTI/forskrift/2004-12-27-1838/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ansettelsesforhold</span></h2><article class="legalP" id="paragraf-5-ledd-1">Tiltaksdeltakeren skal være fast ansatt som arbeidstaker i hel- eller deltidsstilling.</article><article class="legalP" id="paragraf-5-ledd-2">Dersom det er behov for å prøve ut deltakerens funksjonsevne, kan deltakeren ansettes midlertidig i inntil tre år, jf. arbeidsmiljøloven § 58A nr. 1 bokstav c og forskrift 11. november 1983 nr. 1608 til lov om statens tjenestemenn m.m. § 5c.</article></article><article class="legalArticle" data-lovdata-URL="LTI/forskrift/2004-12-27-1838/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ytelse til deltaker</span></h2><article class="legalP" id="paragraf-6-ledd-1">Deltakeren skal ha lønn fra arbeidsgiver i henhold til de avtalene som gjelder for virksomheten. Utbetaling av uførepensjon stanser fra det tidspunkt deltakeren mottar lønn.</article><article class="legalP" id="paragraf-6-ledd-2">Ved deltidsstilling og fortsatt rett til uførepensjon fastsettes uføregraden i forhold til stillingsandel.</article></article><article class="legalArticle" data-lovdata-URL="LTI/forskrift/2004-12-27-1838/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilskudd til arbeidsgiver – størrelse og varighet</span></h2><article class="legalP" id="paragraf-7-ledd-1">Tilskudd til arbeidsgiver tilsvarer størrelsen på tiltaksdeltakerens uførepensjon og kan ytes i inntil tre år. Ved deltidsstilling fastsettes tilskuddet i forhold til stillingsandel. Eventuelt forsørgingstillegg inngår ikke i tilskuddet. Tilskuddet kan til en hver tid likevel ikke utgjøre mer enn 90 prosent av lønn, feriepenger og arbeidsgiveravgift av lønnen og feriepengene.</article><article class="legalP" id="paragraf-7-ledd-2">Med lønn forstås timelønn eller månedslønn for arbeid utført i normalarbeidstiden, samt lønnsmessige tillegg etter oppsatt tjenesteplan for stillingen. Arbeidsgivers pensjonsutgifter, overtidsbetaling og andre variable tillegg skal ikke med.</article></article><article class="legalArticle" data-lovdata-URL="LTI/forskrift/2004-12-27-1838/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Utbetaling av tilskuddet</span></h2><article class="legalP" id="paragraf-8-ledd-1">Tilskuddet utbetales av Aetat eller trygdeetaten avhengig av hvilken etat som har inngått avtalen med arbeidsgiver, jf. § 4.</article></article><article class="legalArticle" data-lovdata-URL="LTI/forskrift/2004-12-27-1838/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Denne forskriften trer i kraft 1. januar 2005.</article></article></main></body></html>