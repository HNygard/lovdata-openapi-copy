<!DOCTYPE html><html lang="no"><head><title>Lov om endringer i lov 24. juni 1994 nr. 39 om sjøfarten (sjøloven) og om samtykke til tiltredelse av 2003-protokollen til den internasjonale konvensjon om opprettelse av et internasjonalt fond for erstatning av oljesølskade, 1992.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2004-02-27-10</dd><dt class="dokid">DokumentID</dt><dd class="dokid">LTI/lov/2004-02-27-10</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 4 s 531</dd><dt class="dateInForce">I kraft fra</dt><dd class="dateInForce">2004-02-27, Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1994-06-24-39</li></ul></dd><dt class="dateOfPublication">Kunngjort</dt><dd class="dateOfPublication">2004-02-27</dd><dt class="journalNumber">Journalnummer</dt><dd class="journalNumber">2004-0389</dd><dt class="titleShort">Korttittel</dt><dd class="titleShort">Endringslov til sjøloven m.v.</dd><dt class="title">Tittel</dt><dd class="title">Lov om endringer i lov 24. juni 1994 nr. 39 om sjøfarten (sjøloven) og om samtykke til tiltredelse av 2003-protokollen til den internasjonale konvensjon om opprettelse av et internasjonalt fond for erstatning av oljesølskade, 1992.</dd><dt class="miscInformation">Annet om dokumentet</dt><dd class="miscInformation">Ot.prp.nr.28 (2003–2004), Innst.O.nr.47 (2003–2004) og Besl.O.nr.53 (2003–2004). Odels- og lagtingsvedtak hhv. 5. og 12. februar 2004. Fremmet av Justis- og politidepartementet.</dd><dt class="refid">RefID</dt><dd class="refid">lov/2004-02-27-10</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 24. juni 1994 nr. 39 om sjøfarten (sjøloven) og om samtykke til tiltredelse av 2003-protokollen til den internasjonale konvensjon om opprettelse av et internasjonalt fond for erstatning av oljesølskade, 1992.<ul class="tocSubUl"><li>I<ul class="tocSubUl"><li>§ 201. Det internasjonale erstatningsfond (1992) og Det internasjonale tilleggsfond (2003)</li><li>§ 204. Søksmål mm vedrørende Det internasjonale erstatningsfond (1992) og Det internasjonale tilleggsfond (2003)</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2004-02-27-10" id="dokument"><h1>Lov om endringer i lov 24. juni 1994 nr. 39 om sjøfarten (sjøloven) og om samtykke til tiltredelse av 2003-protokollen til den internasjonale konvensjon om opprettelse av et internasjonalt fond for erstatning av oljesølskade, 1992.</h1><section class="section" data-name="kapI" id="kapittel-1" data-lovdata-URL="LTI/lov/2004-02-27-10/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 24. juni 1994 nr. 39 om sjøfarten (sjøloven) gjøres følgende endringer:</article> <article class="defaultP" margin-top="true">§ 191 nytt niende ledd skal lyde:</article><article class="legalP" id="kapittel-1-ledd-2">Med 2003-tilleggsfondprotokollen forstås i dette kapittelet protokollen av 16. mai 2003 til 1992-fondskonvensjonen.</article> <article class="defaultP" margin-top="true">§ 201 skal lyde:</article><article class="futureLegalArticle" data-name="§201" id="kapittel-1-foreslåttparagraf-1"><span class="futureLegalArticleHeader">§ 201. <span class="legalArticleTitle">Det internasjonale erstatningsfond (1992) og Det internasjonale tilleggsfond (2003)</span></span><article class="legalP" id="kapittel-1-foreslåttparagraf-1-ledd-1">I tillegg til den erstatning skadelidte kan få etter §§ 191 til 196 og § 200, har skadelidte rett til erstatning etter reglene i 1992-fondskonvensjonen og 2003-tilleggsfondprotokollen. 1992-fondskonvensjonen og 2003-tilleggsfondprotokollen gjelder som lov.</article><article class="legalP" id="kapittel-1-foreslåttparagraf-1-ledd-2">For fondenes regresskrav mot andre enn skipets eier og dennes forsikringsgiver gjelder § 193 tredje ledd tilsvarende.</article></article> <article class="defaultP" margin-top="true">I § 202 gjøres følgende endringer:</article> <article class="defaultP" margin-top="true">Overskriften skal lyde:<p class="leddfortsettelse"><i>Avgifter til Det internasjonale erstatningsfond (1992) og Det internasjonale tilleggsfond (2003)</i></p></article> <article class="defaultP" margin-top="true">Nytt annet ledd skal lyde:</article><article class="legalP" id="kapittel-1-ledd-3">Den som på norsk territorium i kalenderåret mottar mer enn til sammen 150 000 tonn råolje eller tunge fyringsoljer eller tunge destillater som definert i 2003-tilleggsfondprotokollen artikkel 1 paragraf 7, jf. 1992-fondskonvensjonen artikkel 1 paragraf 3, skal betale slike avgifter til Det internasjonale tilleggsfond (2003) som fondets organer gyldig fastsetter, og stille slik sikkerhet for avgifter som måtte bli bestemt. Første ledd annet og tredje punktum gjelder tilsvarende, men slik at henvisningen til 1992-fondskonvensjonen skal leses som henvisning til 2003-tilleggsfondprotokollen.</article> <article class="defaultP" margin-top="true">Nåværende annet ledd, som blir nytt tredje ledd, skal lyde:</article><article class="legalP" id="kapittel-1-ledd-4">Den som på norsk territorium mottar olje som nevnt i første og annet ledd, plikter å gi opplysninger om mottatt kvantum etter forskrifter fastsatt av departementet.</article> <article class="defaultP" margin-top="true">Nåværende tredje ledd blir fjerde ledd.</article> <article class="defaultP" margin-top="true">§ 204 skal lyde:</article><article class="futureLegalArticle" data-name="§204" id="kapittel-1-foreslåttparagraf-2"><span class="futureLegalArticleHeader">§ 204. <span class="legalArticleTitle">Søksmål mm vedrørende Det internasjonale erstatningsfond (1992) og Det internasjonale tilleggsfond (2003)</span></span><article class="legalP" id="kapittel-1-foreslåttparagraf-2-ledd-1">Krav om erstatning etter 1992-fondskonvensjonen og 2003-tilleggsfondprotokollen kan reises ved norsk domstol bare i tilfelle som nevnt i § 203 første ledd, og bare dersom søksmål mot skipets eier eller dennes forsikringsgiver i anledning av samme skade ikke tidligere er reist i stat tilsluttet henholdsvis 1992-fondskonvensjonen eller 2003-tilleggsfondprotokollen.</article><article class="legalP" id="kapittel-1-foreslåttparagraf-2-ledd-2">Er søksmål etter § 203 første ledd reist mot skipets eier eller dennes forsikringsgiver, kan søksmål mot Det internasjonale erstatningsfond (1992) eller Det internasjonale tilleggsfond (2003) i anledning av samme skade bare reises ved samme domstol. For øvrig kan søksmål mot fondene bare reises ved domstol hvor søksmål etter § 203 første ledd kunne ha vært reist.</article><article class="legalP" id="kapittel-1-foreslåttparagraf-2-ledd-3">Det internasjonale erstatningsfond (1992) og Det internasjonale tilleggsfond (2003) kan intervenere som part i enhver sak mot skipets eier eller dennes forsikringsgiver om erstatning etter dette kapittelet og blir ved slik intervensjon bundet av dommen.</article><article class="legalP" id="kapittel-1-foreslåttparagraf-2-ledd-4">Når erstatningssak er reist mot eieren eller dennes forsikringsgiver, kan hver av sakens parter ved brev varsle Det internasjonale erstatningsfond (1992) og Det internasjonale tilleggsfond (2003) om saken. Brevet besørges sendt av retten som rekommandert brev til fondenes direktører. Har det aktuelle fondet fått slikt varsel i så god tid at det effektivt har kunnet vareta sine interesser, blir det bundet av en rettskraftig dom i saken.</article></article> <article class="defaultP" margin-top="true">§ 205 nytt tredje ledd skal lyde:</article><article class="legalP" id="kapittel-1-ledd-5">Tilsvarende gjelder dom mot Det internasjonale tilleggsfond (2003) avsagt i stat som står tilsluttet 2003-tilleggsfondprotokollen eller hvor fondet har sitt sete, forutsatt at domstolen er kompetent etter 2003-tilleggsfondprotokollen artikkel 7.</article> <article class="defaultP" margin-top="true">§ 207 tredje ledd skal lyde:</article><article class="legalP" id="kapittel-1-ledd-6">Gjøres ansvar gjeldende ved norsk domstol i anledning av at skip har voldt forurensningsskade i annen stat enn konvensjonsstat eller på det åpne hav, eller at det er truffet tiltak for å avverge eller begrense slik skade, er ansvaret begrenset til 4 510 000 SDR for skip med tonnasje som ikke overstiger 5000 tonn. For skip med tonnasje på mer enn 5000 tonn økes ansvarsgrensen med 631 SDR pr tonn over 5000 tonn. Ansvarsgrensen kan likevel ikke i noe tilfelle overstige 89 770 000 SDR. For øvrig gjelder bestemmelsene i annet ledd og i § 194 fjerde ledd tilsvarende.</article> <article class="defaultP" margin-top="true">§ 503 nytt tredje ledd skal lyde:</article><article class="legalP" id="kapittel-1-ledd-7">Krav mot Det internasjonale tilleggsfond (2003) faller bort når krav om erstatning fra Det internasjonale erstatningsfond (1992) faller bort etter første ledd. Krav fremsatt mot Det internasjonale erstatningsfond (1992) anses også å være fremsatt mot Det internasjonale tilleggsfond (2003).</article></section><section class="section" data-name="kapII" id="kapittel-2" data-lovdata-URL="LTI/lov/2004-02-27-10/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Stortinget samtykker til tiltredelse av 2003-protokollen til den internasjonale konvensjon om opprettelse av et internasjonalt fond for erstatning av oljesølskade, 1992.</article></section><section class="section" data-name="kapIII" id="kapittel-3" data-lovdata-URL="LTI/lov/2004-02-27-10/KAPITTEL_3"><h2 data-text-align="center">III</h2><ul class="defaultList"><li data-li-identifier="1." data-name="1."><article class="listArticle" id="kapittel-3-punkt-1"><article class="legalP" id="kapittel-3-punkt-1-ledd-1">Del I, med unntak av endringene i § 207 tredje ledd, trer i kraft fra den tid Kongen bestemmer.</article></article></li><li data-li-identifier="2." data-name="2."><article class="listArticle" id="kapittel-3-punkt-2"><article class="legalP" id="kapittel-3-punkt-2-ledd-1">§ 207 tredje ledd trer i kraft straks.</article></article></li><li data-li-identifier="3." data-name="3."><article class="listArticle" id="kapittel-3-punkt-3"><article class="legalP" id="kapittel-3-punkt-3-ledd-1">Del II trer i kraft straks.</article></article></li></ul></section></main></body></html>