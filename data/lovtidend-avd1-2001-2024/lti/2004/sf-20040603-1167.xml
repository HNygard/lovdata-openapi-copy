<!DOCTYPE html><html lang="no"><head><title>Vedtak om endring i reglement om opptak, studier og eksamen ved Universitetet i Bergen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-06-03-1167</dd><dt class="dokid">DokumentID</dt><dd class="dokid">LTI/forskrift/2004-06-03-1167</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 11 s 1670</dd><dt class="dateInForce">I kraft fra</dt><dd class="dateInForce">2004-09-13</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-04-03-1915</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§37</li><li>lov/1995-05-12-22/§38</li><li>lov/1995-05-12-22/§39</li><li>lov/1995-05-12-22/§44b</li><li>lov/1995-05-12-22/§50</li><li>lov/1995-05-12-22/§51</li><li>lov/1995-05-12-22/§52</li></ul></dd><dt class="dateOfPublication">Kunngjort</dt><dd class="dateOfPublication">2004-08-13</dd><dt class="journalNumber">Journalnummer</dt><dd class="journalNumber">2004-0870</dd><dt class="titleShort">Korttittel</dt><dd class="titleShort">Endr. i reglement om opptak, studier mv. ved UiB</dd><dt class="title">Tittel</dt><dd class="title">Vedtak om endring i reglement om opptak, studier og eksamen ved Universitetet i Bergen.</dd><dt class="miscInformation">Annet om dokumentet</dt><dd class="miscInformation">Fastsatt av Styret for Universitetet i Bergen 3. juni 2004 med hjemmel i lov 12. mai 1995 nr. 22 om universiteter og høgskoler § 37, § 38, § 39, § 44b, § 50, § 51 og § 52.</dd><dt class="refid">RefID</dt><dd class="refid">forskrift/2004-06-03-1167</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om endring i reglement om opptak, studier og eksamen ved Universitetet i Bergen.<ul class="tocSubUl"><li>I<ul class="tocSubUl"><li>§ 1. Virkeområde</li><li>§ 2. Student og grunnutdanning; definisjoner</li><li>§ 3. Opptak og opptaksbehandling</li><li>§ 4. Studierett</li><li>§ 5. Utdanningsplan for grunnstudier</li><li>§ 6. Adgang til å søke opptak på ny etter at studieretten har falt bort</li><li>§ 7. Fravær og permisjon fra grunnstudier</li><li>§ 8. Utenlandsopphold</li><li>§ 9. Definisjoner</li><li>§ 10. Grunnregler om eksamen</li><li>§ 11. Andre allmenne regler om eksamen, særlig om krav til studieplanens innhold</li><li>§ 12. Sensur</li><li>§ 13. Eksamensspråk</li><li>§ 14. Forhold i eksamenslokalet m.m.</li><li>§ 15. Kunngjøring av eksamensresultater</li><li>§ 16. Begrunnelse og klage</li><li>§ 17. Begrensninger i klageretten</li><li>§ 18. Rett til ny eksamen</li><li>§ 19. Krav til dokumentasjon</li><li>§ 20. Tidspunkt for ny eksamen</li><li>§ 21. Trekk under eksamen</li><li>§ 22. Tregangersregelen</li><li>§ 23. Særordninger</li><li>§ 24. Frist og dokumentasjon</li><li>§ 25. Utfyllende regler</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-06-03-1167" id="dokument"><h1>Vedtak om endring i reglement om opptak, studier og eksamen ved Universitetet i Bergen.</h1><section class="section" data-name="kapI" id="kapittel-1" data-lovdata-URL="LTI/forskrift/2004-06-03-1167/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I reglement 3. april 2003 nr. 1915 om opptak, studier og eksamen ved Universitetet i Bergen er det foretatt endringer. Reglementet lyder i sin helhet etter dette:</article><span class="futuretitle" id="kapittel-1-foreslåttittel-1">Del 1: Almenne regler</span><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Reglene her gjelder studier og eksamen ved Universitetet i Bergen, med unntak av etterutdanningstilbud. For studietilbud som er særskilt organisert som videreutdanningstilbud, gjelder reglene såfremt det ikke er gjort unntak i særregler om videreutdanning ved UiB.</article><article class="legalP" id="kapittel-1-foreslåttparagraf-1-ledd-2">Reglene gjelder ikke for doktorgradsprogrammer.</article><article class="legalP" id="kapittel-1-foreslåttparagraf-1-ledd-3">Reglene i det følgende er bygd på at studentene følger 100% studieprogresjon. For studenter som har søkt om og fått innvilget lavere progresjon, skal anvendelsen av reglene ta hensyn til dette, med mindre noe annet er særskilt angitt.</article><article class="legalP" id="kapittel-1-foreslåttparagraf-1-ledd-4">Når det i det følgende er fastsatt at en tidsfrist går ut på en bestemt dato, blir fristen forskjøvet til nærmeste virkedag dersom vedkommende dato faller på en lørdag, en søndag, en helligdag eller en høytidsdag.</article></article><span class="futuretitle" id="kapittel-1-foreslåttittel-2">Del 2: Opptak, studierett og permisjon</span><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Student og grunnutdanning; definisjoner</span></span><article class="legalP" id="kapittel-1-foreslåttparagraf-2-ledd-1">Student er den som har studierett ved institusjonen. Studierett har den som er tatt opp i samsvar med § 3. Studieretten gjelder fram til det inntrer en opphørsgrunn i samsvar med reglementet her.</article><article class="legalP" id="kapittel-1-foreslåttparagraf-2-ledd-2">Med grunnutdanninger menes studier der opptakskravet er generell studiekompetanse, jf. universitets- og høgskolelovens § 37, pkt. 1, ev. i kombinasjon med spesielle opptakskrav, jf. samme lovs § 37, pkt. 5.</article></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Opptak og opptaksbehandling</span></span><article class="legalP" id="kapittel-1-foreslåttparagraf-3-ledd-1">For opptak til grunnutdanninger gjelder forskrift om opptakskrav til grunnutdanningar ved universitet og høgskolar; forskrift om rangering av søkere ved opptak til grunnutdanninger ved universiteter og høgskoler og forskrift om krav til mastergrad, alle fastsatt av departementet, samt reglement for gradsstudier ved Universitetet i Bergen. Universitetsstyret selv fastsetter tallet på studieplasser i medhold av lovens § 39.</article><article class="legalP" id="kapittel-1-foreslåttparagraf-3-ledd-2">Ansvarlige for opptaket til grunnutdanninger er fakultetene. Dette er likevel ikke til hinder for at fakultetene kan delegere saksforberedelse og avgjørelse til andre organer, herunder til Samordna Opptak, Opptakssentralen for medisin og til Utdanningsavdelingen.</article><article class="legalP" id="kapittel-1-foreslåttparagraf-3-ledd-3">Opptak til mastergradsstudier som bygger på fullført bachelorgrad eller tilsvarende gjøres av fakultetene, som gir nærmere regler om søknadsfrist og framgangsmåten ellers. Det kan herunder fastsettes minstekrav til ferdigheter i engelsk for søkere som har videregående utdanning fra et land utenfor Norden.</article><article class="legalP" id="kapittel-1-foreslåttparagraf-3-ledd-4">Opptak til fag og studier som ikke er nevnt i de to foregående leddene, behandles etter regler fastsatt i studieplanen eller i eget reglement.</article><article class="legalP" id="kapittel-1-foreslåttparagraf-3-ledd-5">Universitetsdirektøren kan gi nærmere regler om saksbehandlingen.</article></article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Studierett</span></span><article class="legalP" id="kapittel-1-foreslåttparagraf-4-ledd-1">For å oppnå studierett må studenten være tatt opp, jf. § 2. Fakultetet kan i tillegg vedta regler om påbudt frammøte ved studiestart, herunder om gyldig forfall mv. Manglende frammøte kan medføre tap av studieretten.</article><article class="legalP" id="kapittel-1-foreslåttparagraf-4-ledd-2">Studieretten gjelder det studieprogrammet eller emne/emnegruppe studenten er tatt opp til.</article><article class="legalP" id="kapittel-1-foreslåttparagraf-4-ledd-3">Studieretten omfatter:<ul class="defaultList"><li data-li-identifier="A." data-name="A."><article class="listArticle" id="kapittel-1-foreslåttparagraf-4-ledd-3-punkt-1"><article class="legalP" id="kapittel-1-foreslåttparagraf-4-ledd-3-punkt-1-ledd-1">rett til å få fastsatt utdanningsplan i samsvar med § 5</article></article></li><li data-li-identifier="B." data-name="B."><article class="listArticle" id="kapittel-1-foreslåttparagraf-4-ledd-3-punkt-2"><article class="legalP" id="kapittel-1-foreslåttparagraf-4-ledd-3-punkt-2-ledd-1">rett til å delta i undervisning i samsvar med studieplanen for det enkelte emne eller program og i samsvar med utdanningsplanen</article></article></li><li data-li-identifier="C." data-name="C."><article class="listArticle" id="kapittel-1-foreslåttparagraf-4-ledd-3-punkt-3"><article class="legalP" id="kapittel-1-foreslåttparagraf-4-ledd-3-punkt-3-ledd-1">rett til veiledning og til å bruke andre ressurser i samsvar med studieplanen, utdanningsplanen og eventuelle andre regler gitt av vedkommende fakultet, herunder lesesaler, datamaskiner osv.</article></article></li><li data-li-identifier="D." data-name="D."><article class="listArticle" id="kapittel-1-foreslåttparagraf-4-ledd-3-punkt-4"><article class="legalP" id="kapittel-1-foreslåttparagraf-4-ledd-3-punkt-4-ledd-1">rett til å bli vurdert i samsvar med studieplanen og reglene her, jf. del 3.</article></article></li></ul></article><article class="legalP" id="kapittel-1-foreslåttparagraf-4-ledd-4">Reglene om opprettholdelse og opphør av studierett i reglementet her gjelder også for studenter som er tatt opp før reglementet trer i kraft.</article><article class="legalP" id="kapittel-1-foreslåttparagraf-4-ledd-5">Universitetsdirektøren gir nærmere regler om saksbehandlingen.</article></article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Utdanningsplan for grunnstudier</span></span><article class="legalP" id="kapittel-1-foreslåttparagraf-5-ledd-1">Studenter som er tatt opp til grunnutdanninger av minst 60 studiepoengs omfang, skal ha en utdanningsplan, som skal foreligge senest ved utløpet av studentens første semester. Dette gjelder også deltidsstudenter med en studieprogresjon på minst 50%.</article><article class="legalP" id="kapittel-1-foreslåttparagraf-5-ledd-2">Påbudet i foregående ledd gjelder ikke for studenter ved cand.med.-studiet, mastergradsstudiet i odontologi eller cand.psychol.-studiet. For mastergradsstudier gjelder § 9 i reglement for gradsstudier ved Universitetet i Bergen.</article><article class="legalP" id="kapittel-1-foreslåttparagraf-5-ledd-3">Utdanningsplanen fastsettes av studenten og institusjonen i fellesskap, innenfor rammen av studieplanen for det programmet studenten er tatt opp til, samt annet relevant regelverk.</article><article class="legalP" id="kapittel-1-foreslåttparagraf-5-ledd-4">Utdanningsplanen skal inneholde bestemmelser om institusjonens ansvar og forpliktelser overfor studenten og om studentens forpliktelser overfor institusjonen og medstudentene, herunder:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-4-punkt-1"><article class="legalP" id="kapittel-1-foreslåttparagraf-5-ledd-4-punkt-1-ledd-1">navnet på det studieprogrammet studenten er tatt opp til, ev. et annet program eller tilbud som opptaket gjelder, samt en henvisning til studieplanen for programmet og til viktige regler som ikke er tatt inn i utdanningsplanen, og om hvor disse kan finnes</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-4-punkt-2"><article class="legalP" id="kapittel-1-foreslåttparagraf-5-ledd-4-punkt-2-ledd-1">hvilke emner og emnegrupper studenten tar sikte på å fullføre, til hvilken tid og i hvilken rekkefølge; orientering om framgangsmåten ved valg av emner som ikke er obligatoriske; orientering om framgangsmåten ved endring av utdanningsplanen</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-4-punkt-3"><article class="legalP" id="kapittel-1-foreslåttparagraf-5-ledd-4-punkt-3-ledd-1">adgangen til å endre utdanningsplaner ved omlegging av emner og program</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-4-punkt-4"><article class="legalP" id="kapittel-1-foreslåttparagraf-5-ledd-4-punkt-4-ledd-1">orientering om virkningen av at studenten ikke følger opp utdanningsplanen.</article></article></li></ul></article><article class="legalP" id="kapittel-1-foreslåttparagraf-5-ledd-5">For studenter som er tatt opp til studietilbud som har et omfang på mindre enn 60 studiepoeng, kan det fastsettes en forenklet utdanningsplan.</article><article class="legalP" id="kapittel-1-foreslåttparagraf-5-ledd-6">Universitetsdirektøren gir nærmere retningslinjer, herunder om utdanningsplanens form, lagring og arkivering; om frist og framgangsmåte for endring av planen, etc.</article><article class="legalP" id="kapittel-1-foreslåttparagraf-5-ledd-7">Studenten kan selv søke om endringer i utdanningsplanen. Fristen for å søke om slik endring er semesteret før endringen ønskes, og senest 1. juni/1. desember. Søknaden skal som hovedregel innvilges, dersom studieplanen gir rom for det. Det skal legges vekt på å unngå at den samlede studietiden fram mot avsluttet grad eller program blir forlenget i forhold til den opprinnelige planen.</article><article class="legalP" id="kapittel-1-foreslåttparagraf-5-ledd-8">For studenter som ved utgangen av et semester står til rest med 30 studiepoeng eller mer i forhold til den progresjonen som utdanningsplanen angir, skal fakultetet snarest mulig ta kontakt med studenten og varsle at den gjeldende utdanningsplanen ikke lenger kan legges til grunn for videre studier. Varsel skal gis senest to uker etter at siste sensur for emner i foregående semester har falt, herunder også klagesensur og sensur ved ny eksamen. Det skal settes en svarfrist, som ikke skal være lenger enn to uker fra varselet har kommet fram. Studenten må innen svarfristen ha kontaktet fakultetet for å drøfte fastsetting av en ny utdanningsplan. Dersom svarfristen ikke blir overholdt, taper studenten sine rettigheter, likevel slik at retten til å ta eksamen består til utgangen av semesteret, såfremt det gjelder emner der evalueringen i sin helhet består av en avsluttende skoleeksamen.</article><article class="legalP" id="kapittel-1-foreslåttparagraf-5-ledd-9">Dersom ny utdanningsplan ikke er fastsatt senest ved utgangen av semesteret, bortfaller studieretten helt.</article><article class="legalP" id="kapittel-1-foreslåttparagraf-5-ledd-10">Reglene i de to foregående leddene er ikke til hinder for at vedkommende fakultet kan fastsette avvikende regler dersom det anses nødvendig.</article><article class="legalP" id="kapittel-1-foreslåttparagraf-5-ledd-11">Studieretten opphører dersom studenten unnlater å semesterregistrere seg eller å melde fravær innen den fastsatte fristen, jf. reglene om fravær og permisjon i § 7.</article></article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Adgang til å søke opptak på ny etter at studieretten har falt bort</span></span><article class="legalP" id="kapittel-1-foreslåttparagraf-6-ledd-1">Dersom en students studierett har falt bort etter reglene i § 4, har vedkommende rett til å søke opptak på ny. Dette gjelder likevel ikke for studieprogram der vedkommende fakultet har bestemt at denne retten ikke skal gjelde.</article></article><article class="futureLegalArticle" data-name="§7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Fravær og permisjon fra grunnstudier</span></span><ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-7-punkt-1"><span class="miscHeadline"><i>Bachelorstudier</i></span><article class="legalP" id="kapittel-1-foreslåttparagraf-7-punkt-1-ledd-1">Studenten kan ha inntil ett års fravær fra grunnstudier uten å oppgi noen grunn. Studenten melder selv fravær for hvert semester, senest ved utløpet av semesterregistreringsfristen. Fakultetet kan etter søknad innvilge lengre fravær.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-7-punkt-2"><span class="miscHeadline"><i>Profesjonsstudier og øvrige masterstudier</i></span><article class="legalP" id="kapittel-1-foreslåttparagraf-7-punkt-2-ledd-1">Det kan gis tillatelse til fravær (permisjon) for kortere eller lengre tid, dersom det er nødvendig pga. egen sykdom, ektefelles/ektepartners/samboers sykdom, egne barns sykdom, ektefelles//ektepartners/samboers barns sykdom, tvungen verneplikt, omsorg for egne barn i forbindelse med fødsel eller adopsjon, tyngende verv i studentpolitiske organer og lignende, eller av andre viktige velferdsgrunner. Permisjon kan også gis av faglige hensyn. Fakultetet kan gi utfyllende regler.</article></article></li></ul><article class="legalP" id="kapittel-1-foreslåttparagraf-7-ledd-1">En student som har meldt fravær eller har fått innvilget permisjon, kan ikke være semesterregistrert i samme semester.</article><article class="legalP" id="kapittel-1-foreslåttparagraf-7-ledd-2">Ved fravær eller permisjon etter reglene her, skal utdanningsplanen om nødvendig endres.</article></article><article class="futureLegalArticle" data-name="§8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Utenlandsopphold</span></span><article class="legalP" id="kapittel-1-foreslåttparagraf-8-ledd-1">Studenter som oppholder seg ved et annet lærested som ledd i et utvekslingsprogram, skal semesterregistrere seg før avreisen. Godkjenning av utenlandsopphold, herunder om godkjenning av eksamener mv., er regulert særskilt.</article></article><span class="futuretitle" id="kapittel-1-foreslåttittel-3">Del 3: Allmenne regler om eksamen</span><article class="futureLegalArticle" data-name="§9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Definisjoner</span></span><ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-9-punkt-1"><span class="miscHeadline"><i>Eksamensordninger:</i></span><article class="legalP" id="kapittel-1-foreslåttparagraf-9-punkt-1-ledd-1">Eksamensordningene er: <ul class="defaultList"><li data-li-identifier="A." data-name="A."><article class="listArticle" id="kapittel-1-foreslåttparagraf-9-punkt-1-ledd-1-punkt-1"><article class="legalP" id="kapittel-1-foreslåttparagraf-9-punkt-1-ledd-1-punkt-1-ledd-1">Ordinær eksamen</article></article></li><li data-li-identifier="B." data-name="B."><article class="listArticle" id="kapittel-1-foreslåttparagraf-9-punkt-1-ledd-1-punkt-2"><article class="legalP" id="kapittel-1-foreslåttparagraf-9-punkt-1-ledd-1-punkt-2-ledd-1">Ny eksamen.</article></article></li></ul></article><article class="legalP" id="kapittel-1-foreslåttparagraf-9-punkt-1-ledd-2">Ny eksamen arrangeres spesielt for studenter som har hatt gyldig forfall ved hele eller deler av en ordinær eksamen. For studenter som avbryter en eksamen etter å ha fullført minst en prøve, skal ny eksamen omfatte de gjenstående prøvene. For øvrig skal ny eksamen omfatte alle prøvene.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-9-punkt-2"><span class="miscHeadline"><i>Eksamensformer</i></span><article class="legalP" id="kapittel-1-foreslåttparagraf-9-punkt-2-ledd-1">Eksamen omfatter disse prøvingsformene: <ul class="defaultList"><li data-li-identifier="1)" data-name="1)"><article class="listArticle" id="kapittel-1-foreslåttparagraf-9-punkt-2-ledd-1-punkt-1"><article class="legalP" id="kapittel-1-foreslåttparagraf-9-punkt-2-ledd-1-punkt-1-ledd-1"><i>Skoleeksamen:</i> Skriftlig og/eller muntlig prøve som avholdes i lokaler anvist av institusjonen, og under tilsyn av personer utpekt av institusjonen.</article><article class="legalP" id="kapittel-1-foreslåttparagraf-9-punkt-2-ledd-1-punkt-1-ledd-2">Muntlig prøve, som også omfatter presentasjon og lignende, gis enten som selvstendig vektet eksamen eller som justerende muntlig etter pkt. g) nedenfor.</article></article></li><li data-li-identifier="2)" data-name="2)"><article class="listArticle" id="kapittel-1-foreslåttparagraf-9-punkt-2-ledd-1-punkt-2"><article class="legalP" id="kapittel-1-foreslåttparagraf-9-punkt-2-ledd-1-punkt-2-ledd-1"><i>Hjemmeeksamen:</i> Normalt et skriftlig arbeid, der emnet er fastsatt av grunnenheten, og som skal utarbeides innen en frist fastsatt av grunnenheten.</article></article></li><li data-li-identifier="3)" data-name="3)"><article class="listArticle" id="kapittel-1-foreslåttparagraf-9-punkt-2-ledd-1-punkt-3"><article class="legalP" id="kapittel-1-foreslåttparagraf-9-punkt-2-ledd-1-punkt-3-ledd-1"><i>Mappevurdering eller annen løpende vurdering:</i> Vurdering av ett eller flere arbeider som leveres inn i løpet av den tiden vedkommende emne pågår. Nærmere bestemmelser gis i studieplanen.</article></article></li><li data-li-identifier="4)" data-name="4)"><article class="listArticle" id="kapittel-1-foreslåttparagraf-9-punkt-2-ledd-1-punkt-4"><article class="legalP" id="kapittel-1-foreslåttparagraf-9-punkt-2-ledd-1-punkt-4-ledd-1"><i>Avhandling:</i> Omfattende skriftlig arbeid, utarbeidet under veiledning</article></article></li><li data-li-identifier="5)" data-name="5)"><article class="listArticle" id="kapittel-1-foreslåttparagraf-9-punkt-2-ledd-1-punkt-5"><article class="legalP" id="kapittel-1-foreslåttparagraf-9-punkt-2-ledd-1-punkt-5-ledd-1">Andre eksamensformer, etter nærmere bestemmelse i studieplanen, så som vurdert praksis, klinisk/praktisk eksamen, semesteroppgave, spesialoppgave, særoppgave, prosjektoppgave, hovedfagsoppgave, mastergradsoppgave, konsert eller annet, etter nærmere bestemmelse i studieplanen.</article></article></li></ul></article><article class="legalP" id="kapittel-1-foreslåttparagraf-9-punkt-2-ledd-2">Det skal bestemmes i studieplanen hvilke av disse eksamensformene som skal brukes. Det kan bestemmes at en form skal brukes alene eller i kombinasjon med andre, og det kan fastsettes at eksamen kan eller skal gjennomføres som gruppeeksamen.</article><article class="legalP" id="kapittel-1-foreslåttparagraf-9-punkt-2-ledd-3">Det kan videre bestemmes i studieplanen at bare et utvalg av studentene skal innkalles til muntlig. I slike tilfelle skal utvalget gjøres enten <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-9-punkt-2-ledd-3-punkt-1"><article class="legalP" id="kapittel-1-foreslåttparagraf-9-punkt-2-ledd-3-punkt-1-ledd-1">tilfeldig, ved at en forhåndsbestemt andel av kandidatene velges ved loddtrekning, eller</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-9-punkt-2-ledd-3-punkt-2"><article class="legalP" id="kapittel-1-foreslåttparagraf-9-punkt-2-ledd-3-punkt-2-ledd-1">etter sensorenes skjønn, ved at de av kandidatene som man særlig er i tvil om karaktersettingen for, kalles inn, eller</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-9-punkt-2-ledd-3-punkt-3"><article class="legalP" id="kapittel-1-foreslåttparagraf-9-punkt-2-ledd-3-punkt-3-ledd-1">ved at de kandidatene som selv har gitt melding om at de ønsker det, kalles inn.</article></article></li></ul></article><article class="legalP" id="kapittel-1-foreslåttparagraf-9-punkt-2-ledd-4">For kandidater som ikke kalles inn til muntlig, settes karakteren på grunnlag av de øvrige eksamensdelene alene. Det skal i slike tilfeller fastsettes vektingsregler i studieplanen for karaktersetting både med og uten muntlig.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-9-punkt-3"><span class="miscHeadline"><i>Karakter</i></span><article class="legalP" id="kapittel-1-foreslåttparagraf-9-punkt-3-ledd-1">Enhver eksamen skal føre fram til et vurderingsuttrykk (karakter). Karakteren skal angis på en av to måter; enten <ul class="defaultList"><li data-li-identifier="1)" data-name="1)"><article class="listArticle" id="kapittel-1-foreslåttparagraf-9-punkt-3-ledd-1-punkt-1"><article class="legalP" id="kapittel-1-foreslåttparagraf-9-punkt-3-ledd-1-punkt-1-ledd-1">Som «Bestått» eller «Ikke bestått», ev. «Pass/Fail», eller</article></article></li><li data-li-identifier="2)" data-name="2)"><article class="listArticle" id="kapittel-1-foreslåttparagraf-9-punkt-3-ledd-1-punkt-2"><article class="legalP" id="kapittel-1-foreslåttparagraf-9-punkt-3-ledd-1-punkt-2-ledd-1">Som en bokstav, etter skalaen A, B, C, D, E, F. De ulike verdiene skal gis etter følgende allmenne kriterier: <table><caption data-caption-placement="before"><i>Bokmål:</i></caption><thead><tr><th data-text-align="left" data-vertical-align="top"><i>Symbol</i></th><th data-text-align="left" data-vertical-align="top"><i>Betegnelse</i></th><th data-text-align="left" data-vertical-align="top"><i>Generell, kvalitativ beskrivelse av vurderingskriterier</i></th></tr></thead><tbody><tr><td data-text-align="left" data-vertical-align="top">A</td><td data-text-align="left" data-vertical-align="top">Fremragende</td><td data-text-align="left" data-vertical-align="top">Fremragende prestasjon som klart utmerker seg. Viser stor grad av selvstendighet.</td></tr><tr><td data-text-align="left" data-vertical-align="top">B</td><td data-text-align="left" data-vertical-align="top">Meget god</td><td data-text-align="left" data-vertical-align="top">Meget god prestasjon som ligger over gjennomsnittet. Viser evne til selvstendighet.</td></tr><tr><td data-text-align="left" data-vertical-align="top">C</td><td data-text-align="left" data-vertical-align="top">God</td><td data-text-align="left" data-vertical-align="top">Gjennomsnittlig prestasjon som er tilfredsstillende på de fleste områder.</td></tr><tr><td data-text-align="left" data-vertical-align="top">D</td><td data-text-align="left" data-vertical-align="top">Nokså god</td><td data-text-align="left" data-vertical-align="top">Prestasjon under gjennomsnittet, med en del vesentlige mangler.</td></tr><tr><td data-text-align="left" data-vertical-align="top">E</td><td data-text-align="left" data-vertical-align="top">Tilstrekkelig</td><td data-text-align="left" data-vertical-align="top">Prestasjon som tilfredsstiller minimumskravene, men heller ikke mer.</td></tr><tr><td data-text-align="left" data-vertical-align="top">F</td><td data-text-align="left" data-vertical-align="top">Ikke bestått</td><td data-text-align="left" data-vertical-align="top">Prestasjon som ikke tilfredsstiller minimumskravene.</td></tr></tbody></table><table><caption data-caption-placement="before"><i>Nynorsk:</i></caption><thead><tr><th data-text-align="left" data-vertical-align="top"><i>Symbol</i></th><th data-text-align="left" data-vertical-align="top"><i>Nemning</i></th><th data-text-align="left" data-vertical-align="top"><i>Generell, kvalitativ omtale av vurderingskriterium</i></th></tr></thead><tbody><tr><td data-text-align="left" data-vertical-align="top">A</td><td data-text-align="left" data-vertical-align="top">Framifrå</td><td data-text-align="left" data-vertical-align="top">Ein framifrå prestasjon som skil seg klart ut. Syner stor grad av sjølvstende.</td></tr><tr><td data-text-align="left" data-vertical-align="top">B</td><td data-text-align="left" data-vertical-align="top">Mykje god</td><td data-text-align="left" data-vertical-align="top">Ein mykje god prestasjon som ligg over gjennomsnittet. Syner evne til sjølvstende.</td></tr><tr><td data-text-align="left" data-vertical-align="top">C</td><td data-text-align="left" data-vertical-align="top">God</td><td data-text-align="left" data-vertical-align="top">Ein gjennomsnittleg prestasjon som er tilfredsstillande på dei fleste områda.</td></tr><tr><td data-text-align="left" data-vertical-align="top">D</td><td data-text-align="left" data-vertical-align="top">Nokså god</td><td data-text-align="left" data-vertical-align="top">Ein prestasjon under gjennomsnittet, med ein del vesentlege manglar.</td></tr><tr><td data-text-align="left" data-vertical-align="top">E</td><td data-text-align="left" data-vertical-align="top">Tilstrekkeleg</td><td data-text-align="left" data-vertical-align="top">Ein prestasjon som tilfredsstiller minstekrava, men heller ikkje meir.</td></tr><tr><td data-text-align="left" data-vertical-align="top">F</td><td data-text-align="left" data-vertical-align="top">Ikkje greidd</td><td data-text-align="left" data-vertical-align="top">Ein prestasjon som ikkje tilfredsstiller minstekrava.</td></tr></tbody></table><table><caption data-caption-placement="before"><i>English:</i></caption><thead><tr><th data-text-align="left" data-vertical-align="top"><i>Symbol</i></th><th data-text-align="left" data-vertical-align="top"><i>Description</i></th><th data-text-align="left" data-vertical-align="top"><i>General, qualitative description of valuation criteria</i></th></tr></thead><tbody><tr><td data-text-align="left" data-vertical-align="top">A</td><td data-text-align="left" data-vertical-align="top">Excellent</td><td data-text-align="left" data-vertical-align="top">An excellent performance, clearly outstanding. Shows a high degree of independence.</td></tr><tr><td data-text-align="left" data-vertical-align="top">B</td><td data-text-align="left" data-vertical-align="top">Very good</td><td data-text-align="left" data-vertical-align="top">A very good performance, above average. Shows a certain degree of independence.</td></tr><tr><td data-text-align="left" data-vertical-align="top">C</td><td data-text-align="left" data-vertical-align="top">Good</td><td data-text-align="left" data-vertical-align="top">An average performance, satisfactory in most areas.</td></tr><tr><td data-text-align="left" data-vertical-align="top">D</td><td data-text-align="left" data-vertical-align="top">Fair</td><td data-text-align="left" data-vertical-align="top">A performance below average, and with some significant shortcomings.</td></tr><tr><td data-text-align="left" data-vertical-align="top">E</td><td data-text-align="left" data-vertical-align="top">Sufficient</td><td data-text-align="left" data-vertical-align="top">A performance that meets the minimum criteria</td></tr><tr><td data-text-align="left" data-vertical-align="top">F</td><td data-text-align="left" data-vertical-align="top">Fail</td><td data-text-align="left" data-vertical-align="top">A performance that does not meet the minimum criteria.</td></tr></tbody></table></article></article></li></ul></article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-9-punkt-4"><span class="miscHeadline"><i>Vekting</i></span><article class="legalP" id="kapittel-1-foreslåttparagraf-9-punkt-4-ledd-1">Den vekt den enkelte karakter skal gis ved utregning av gjennomsnittskarakter i et emne eller en emnegruppe, eller ved utregning av hovedkarakter. Vekten skal angis i studieplanen som en brøk av den samlede karakteren.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-9-punkt-5"><span class="miscHeadline"><i>Gjennomsnittskarakter</i></span><article class="legalP" id="kapittel-1-foreslåttparagraf-9-punkt-5-ledd-1">En samlet karakter for et emne eller en emnegruppe. For emner skal gjennomsnittskarakteren regnes ut slik: <ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-9-punkt-5-ledd-1-punkt-1"><article class="legalP" id="kapittel-1-foreslåttparagraf-9-punkt-5-ledd-1-punkt-1-ledd-1">Hver bokstavkarakter erstattes av en tallekvivalent, slik at A=5; B=4; C=3; D=2; E=1.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-9-punkt-5-ledd-1-punkt-2"><article class="legalP" id="kapittel-1-foreslåttparagraf-9-punkt-5-ledd-1-punkt-2-ledd-1">For hver eksamen multipliseres tallekvivalenten med den vekten vedkommende eksamen skal ha i henhold til studieplanen, og alle produktene summeres.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-9-punkt-5-ledd-1-punkt-3"><article class="legalP" id="kapittel-1-foreslåttparagraf-9-punkt-5-ledd-1-punkt-3-ledd-1">Produktsummen settes opp eller ned til nærmeste hele tall, etter at vanlige forhøyningsregler er brukt.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-9-punkt-5-ledd-1-punkt-4"><article class="legalP" id="kapittel-1-foreslåttparagraf-9-punkt-5-ledd-1-punkt-4-ledd-1">Gjennomsnittskarakteren angis med det bokstavsymbolet som svarer til det tallet som kommer fram.</article></article></li></ul></article><article class="legalP" id="kapittel-1-foreslåttparagraf-9-punkt-5-ledd-2">For emnegrupper regnes gjennomsnittskarakteren ut på tilsvarende måte, likevel slik at tallekvivalenten for hvert emne som inngår, skal multipliseres med emnets studiepoeng, og produktsummen divideres med det totale antallet studiepoeng som inngår i gjennomsnittskarakteren.</article><article class="legalP" id="kapittel-1-foreslåttparagraf-9-punkt-5-ledd-3">Gjennomsnittskarakteren angis som et bokstavsymbol dersom minst 75% av eksamenene i emnet eller emnegruppen, regnet etter vekt, er gitt bokstavkarakter. Ellers skal gjennomsnittkarakteren angis som «Bestått» eller «Ikke bestått».</article><article class="legalP" id="kapittel-1-foreslåttparagraf-9-punkt-5-ledd-4">I stedet for å fastsette gjennomsnittskarakter etter reglene i 1. og 2. ledd ovenfor, kan det ved mappevurdering eller annen løpende vurdering settes en poengsum i form av en prosentangivelse på hvert arbeid. Når alle eksamensdelene er fullført, settes en endelig poengsum, som deretter omregnes til en samlet karakter etter den forhåndsfastsatte vekten for hver eksamensdel.</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-9-punkt-6"><span class="miscHeadline"><i>Hovedkarakter</i></span><article class="legalP" id="kapittel-1-foreslåttparagraf-9-punkt-6-ledd-1">En samlet karakter som kan gis ved fullført grad eller utdanningsprogram. Det skal angis i studieplanen om det gis hovedkarakter eller ikke. For mastergrader som bygger på fullført bachelorgrad eller tilsvarende skal som hovedregel bare emner som inngår i mastergradsstudiet selv telle med i hovedkarakteren.</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-9-punkt-7"><span class="miscHeadline"><i>Justerende muntlig</i></span><article class="legalP" id="kapittel-1-foreslåttparagraf-9-punkt-7-ledd-1">Med justerende muntlig menes en muntlig prøve som ifølge studieplanen har en særlig tett sammenheng med et forutgående skriftlig arbeid, så som masteroppgave, avhandling, større skriftlige skoleeksamener, mappe eller lignende.</article><article class="legalP" id="kapittel-1-foreslåttparagraf-9-punkt-7-ledd-2">Ved justerende muntlig skal kandidaten prøves i emner som er behandlet i det forutgående skriftlige arbeidet.</article><article class="legalP" id="kapittel-1-foreslåttparagraf-9-punkt-7-ledd-3">Etter at justerende muntlig er gjennomført, kan karakteren som er satt på det forutgående skriftlige arbeidet, justeres opp eller ned med en karakter, likevel slik at ved manglende frammøte til muntlig, skal den samlede karakteren settes til «F».</article></article></li></ul></article><article class="futureLegalArticle" data-name="§10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Grunnregler om eksamen</span></span><article class="legalP" id="kapittel-1-foreslåttparagraf-10-ledd-1">En eksamen anses påbegynt<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-10-ledd-1-punkt-1"><article class="legalP" id="kapittel-1-foreslåttparagraf-10-ledd-1-punkt-1-ledd-1">Ved skoleeksamen: Straks eksamensoppgaven er utlevert.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-10-ledd-1-punkt-2"><article class="legalP" id="kapittel-1-foreslåttparagraf-10-ledd-1-punkt-2-ledd-1">Ved hjemmeeksamen: På det tidspunktet som grunnenheten har oppgitt at eksamensoppgaven kan avhentes, nedlastes eller lignende.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-10-ledd-1-punkt-3"><article class="legalP" id="kapittel-1-foreslåttparagraf-10-ledd-1-punkt-3-ledd-1">Ved mappevurdering eller annen løpende vurdering: Ved utløpet av innleveringsfrist for det første av arbeidene som inngår i vurderingen. Dette gjelder også om det i studieplanen er fastsatt at studenten selv kan velge hvilke(t) av arbeidene som skal danne grunnlag for karakteren.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-10-ledd-1-punkt-4"><article class="legalP" id="kapittel-1-foreslåttparagraf-10-ledd-1-punkt-4-ledd-1">Ved andre eksamensformer: Når det aktuelle emnet, den aktuelle praksisperioden etc. er påbegynt, eller når det er angitt i studieplanen.</article></article></li></ul></article><article class="legalP" id="kapittel-1-foreslåttparagraf-10-ledd-2">Rett til å delta ved eksamen har studenter som:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-10-ledd-2-punkt-1"><article class="legalP" id="kapittel-1-foreslåttparagraf-10-ledd-2-punkt-1-ledd-1">har studierett etter § 4, og</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-10-ledd-2-punkt-2"><article class="legalP" id="kapittel-1-foreslåttparagraf-10-ledd-2-punkt-2-ledd-1">har meldt seg opp innen den fastsatte fristen, og</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-10-ledd-2-punkt-3"><article class="legalP" id="kapittel-1-foreslåttparagraf-10-ledd-2-punkt-3-ledd-1">har deltatt i eventuell obligatorisk undervisning i samsvar med studieplanen, og</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-10-ledd-2-punkt-4"><article class="legalP" id="kapittel-1-foreslåttparagraf-10-ledd-2-punkt-4-ledd-1">har oppfylt eventuelle andre obligatoriske arbeidskrav fastsatt i studieplanen</article></article></li></ul></article><article class="legalP" id="kapittel-1-foreslåttparagraf-10-ledd-3">Om rett til særskilt eksamen gjelder utfyllende regler til § 6 i reglement for gradene bachelor og master ved Universitetet i Bergen, fastsatt av Det akademiske kollegium 24. oktober 2002.</article><article class="legalP" id="kapittel-1-foreslåttparagraf-10-ledd-4">Fakultetet avgjør om det skal være adgang til å annullere en oppmelding til eksamen. Dersom det gis adgang til å annullere oppmeldingen, skal fristen for dette settes til to uker før eksamen.</article><article class="legalP" id="kapittel-1-foreslåttparagraf-10-ledd-5">Det kan gjøres unntak fra oppmeldingsfristen dersom<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-10-ledd-5-punkt-1"><article class="legalP" id="kapittel-1-foreslåttparagraf-10-ledd-5-punkt-1-ledd-1">det har vært dødsfall i studentens nærmeste familie, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-10-ledd-5-punkt-2"><article class="legalP" id="kapittel-1-foreslåttparagraf-10-ledd-5-punkt-2-ledd-1">studenten har vært syk eller har nedkommet, og dette har gjort det umulig for studenten å melde seg innen fristen, eller</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-10-ledd-5-punkt-3"><article class="legalP" id="kapittel-1-foreslåttparagraf-10-ledd-5-punkt-3-ledd-1">det er andre uforutsette hindringer som har gjort det umulig for studenten å melde seg innen fristen, eller</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-10-ledd-5-punkt-4"><article class="legalP" id="kapittel-1-foreslåttparagraf-10-ledd-5-punkt-4-ledd-1">vedkommende eksamen vil føre fram til avsluttet grad eller avsluttet studieprogram.</article></article></li></ul></article><article class="legalP" id="kapittel-1-foreslåttparagraf-10-ledd-6">Omstendigheter som nevnt i pkt. a) – d) ovenfor må dokumenteres. Sykdom og fødsel må dokumenteres med erklæring fra lege eller psykolog.</article><article class="legalP" id="kapittel-1-foreslåttparagraf-10-ledd-7">Påbudet om oppmelding gjelder uavhengig av om studenten har fått anledning til å påbegynne eksamen før fristen har gått ut eller ikke.</article></article><article class="futureLegalArticle" data-name="§11" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Andre allmenne regler om eksamen, særlig om krav til studieplanens innhold</span></span><article class="legalP" id="kapittel-1-foreslåttparagraf-11-ledd-1">I emner der flere eksamener inngår, skal som hovedregel alle være bestått for at emnet kan anses bestått. Det kan gjøres unntak fra dette i studieplanen, og det skal da angis hvor mange, ev. også hvilke, eksamener som skal være bestått for at hele emnet kan anses bestått.</article><article class="legalP" id="kapittel-1-foreslåttparagraf-11-ledd-2">For mappevurdering og annen løpende vurdering skal det enten i studieplanen eller i en særskilt plan som skal foreligge senest ved semesterstart gis regler om:<ul class="defaultList"><li data-li-identifier="A." data-name="A."><article class="listArticle" id="kapittel-1-foreslåttparagraf-11-ledd-2-punkt-1"><article class="legalP" id="kapittel-1-foreslåttparagraf-11-ledd-2-punkt-1-ledd-1">Antallet arbeider som skal være med i mappen eller som skal leveres inn</article></article></li><li data-li-identifier="B." data-name="B."><article class="listArticle" id="kapittel-1-foreslåttparagraf-11-ledd-2-punkt-2"><article class="legalP" id="kapittel-1-foreslåttparagraf-11-ledd-2-punkt-2-ledd-1">Arten og omfanget av de enkelte arbeidene</article></article></li><li data-li-identifier="C." data-name="C."><article class="listArticle" id="kapittel-1-foreslåttparagraf-11-ledd-2-punkt-3"><article class="legalP" id="kapittel-1-foreslåttparagraf-11-ledd-2-punkt-3-ledd-1">Rekkefølge for innlevering av de enkelte arbeidene, ev. om studenten selv kan velge rekkefølgen</article></article></li><li data-li-identifier="D." data-name="D."><article class="listArticle" id="kapittel-1-foreslåttparagraf-11-ledd-2-punkt-4"><article class="legalP" id="kapittel-1-foreslåttparagraf-11-ledd-2-punkt-4-ledd-1">Innleveringsfrist for de enkelte arbeidene</article></article></li><li data-li-identifier="E." data-name="E."><article class="listArticle" id="kapittel-1-foreslåttparagraf-11-ledd-2-punkt-5"><article class="legalP" id="kapittel-1-foreslåttparagraf-11-ledd-2-punkt-5-ledd-1">I hvilken form eller på hvilket medium arbeidene skal leveres inn</article></article></li><li data-li-identifier="F." data-name="F."><article class="listArticle" id="kapittel-1-foreslåttparagraf-11-ledd-2-punkt-6"><article class="legalP" id="kapittel-1-foreslåttparagraf-11-ledd-2-punkt-6-ledd-1">Hvor mange av arbeidene som skal danne grunnlag for eksamenskarakteren, og hvordan disse skal velges ut, eventuelt om studenten selv velger hvilket/hvilke arbeid(er) som skal danne grunnlag for karakteren</article></article></li><li data-li-identifier="G." data-name="G."><article class="listArticle" id="kapittel-1-foreslåttparagraf-11-ledd-2-punkt-7"><article class="legalP" id="kapittel-1-foreslåttparagraf-11-ledd-2-punkt-7-ledd-1">Innbyrdes vekt dersom to eller flere arbeider skal danne grunnlag for karakteren.</article></article></li></ul></article></article><article class="futureLegalArticle" data-name="§12" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Sensur</span></span><article class="legalP" id="kapittel-1-foreslåttparagraf-12-ledd-1">Ved sensur skal det brukes en eller flere sensorer etter fakultetets bestemmelse. Om bruk av ekstern sensor gjelder lovens § 50, pkt. 1 og 2. Om klagesensur gjelder lovens § 51 og § 52 og § 16 og § 17 i reglementet her.</article><article class="legalP" id="kapittel-1-foreslåttparagraf-12-ledd-2">Vurderingskriteriene som benyttes ved sensuren bør i størst mulig grad være tilgjengelige for studentene. Dersom det blir utarbeidet retningslinjer til bruk for sensor(ene) ved den enkelte eksamen, skal denne være tilgjengelig for enhver etter at sensurvedtaket er kunngjort.</article><article class="legalP" id="kapittel-1-foreslåttparagraf-12-ledd-3">For øvrig gjelder retningsliner for ekstern sensorordning ved Universitetet i Bergen, fastsatt 16. april 2004.</article></article><span class="futuretitle" id="kapittel-1-foreslåttittel-4">Del 4: Gjennomføring av eksamen</span><article class="futureLegalArticle" data-name="§13" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Eksamensspråk</span></span><article class="legalP" id="kapittel-1-foreslåttparagraf-13-ledd-1">Eksamensoppgaver utformes etter behov på norsk og/eller engelsk, ev. på andre språk i samsvar med studieplanen. Dersom ikke noe annet er særskilt fastsatt, kan besvarelsen skrives på norsk eller engelsk.</article><article class="legalP" id="kapittel-1-foreslåttparagraf-13-ledd-2">Dersom oppgaven er gitt på norsk, skal den foreligge på den målformen den enkelte kandidat har valgt (bokmål/nynorsk).</article></article><article class="futureLegalArticle" data-name="§14" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Forhold i eksamenslokalet m.m.</span></span><ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-14-punkt-1"><article class="legalP" id="kapittel-1-foreslåttparagraf-14-punkt-1-ledd-1">Studentene plikter å rette seg etter de anvisninger som gis av hovedvakt i eksamenslokalet.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-14-punkt-2"><article class="legalP" id="kapittel-1-foreslåttparagraf-14-punkt-2-ledd-1">Studiekort/legitimasjon må medbringes alle eksamensdager.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-14-punkt-3"><article class="legalP" id="kapittel-1-foreslåttparagraf-14-punkt-3-ledd-1">Vesker o.l. som er medbragt til eksamenslokalet må innleveres før oppgaven deles ut.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-14-punkt-4"><article class="legalP" id="kapittel-1-foreslåttparagraf-14-punkt-4-ledd-1">Mobiltelefon og personsøker kan ikke medbringes i eksamenslokalet.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-14-punkt-5"><article class="legalP" id="kapittel-1-foreslåttparagraf-14-punkt-5-ledd-1">Det skal være ro og orden i eksamenslokalet slik at ingen blir forstyrret i sitt arbeide med oppgaven. Overtredelse kan medføre øyeblikkelig utvisning fra eksamenslokalet.</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-14-punkt-6"><article class="legalP" id="kapittel-1-foreslåttparagraf-14-punkt-6-ledd-1">Fakultetet fastsetter hvilke hjelpemidler som er tillatt brukt under den enkelte eksamen og regler for gjennomføring av eventuell forhåndskontroll av disse.</article><article class="legalP" id="kapittel-1-foreslåttparagraf-14-punkt-6-ledd-2">Hjelpemidler ut over dette kan ikke benyttes under eksamen.</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-14-punkt-7"><article class="legalP" id="kapittel-1-foreslåttparagraf-14-punkt-7-ledd-1">Studentene kan arbeide med oppgaven innenfor den oppsatte tiden. Utover dette gis det 15 minutter til å klargjøre/ordne papirene for innlevering.</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-14-punkt-8"><article class="legalP" id="kapittel-1-foreslåttparagraf-14-punkt-8-ledd-1">Fakultetet gir retningslinjer for eventuell gjennomføring av universitetslærers tilstedeværelse i eksamenslokalet under skriftlig eksamen.</article></article></li></ul><article class="legalP" id="kapittel-1-foreslåttparagraf-14-ledd-1">Ved vesentlige overtredelser av pkt. a) – g) ovenfor kan fakultetet bestemme at en innlevert eksamensoppgave skal avvises.</article></article><article class="futureLegalArticle" data-name="§15" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Kunngjøring av eksamensresultater</span></span><article class="legalP" id="kapittel-1-foreslåttparagraf-15-ledd-1">Kunngjøring skjer ved oppslag på universitets område, samt eventuelt elektronisk via www eller ved telefoni. Ved kunngjøring av eksamensresultater føres det kun opp student-/kandidatnummer og karakter. Det skal også opplyses om retten til å kreve begrunnelse for karakterfastsettelsen, jf. universitets- og høgskoleloven § 52, retten til å klage på karakteren, jf. universitets- og høgskoleloven § 52, og retten til å klage på formelle feil ved eksamen, jf. universitets- og høgskoleloven § 51. Det skal videre opplyses om hvilke frister som gjelder, utgangspunkt for fristberegning, hvor studenten skal henvende seg for å få begrunnelsen og til hvem klagen skal rettes, samt at kandidatene har krav på kopi av sine besvarelser, jf. forvaltningsloven § 18. Klagefristen er tre uker. Dersom sensuren faller i perioden 15. desember – 2. januar skal fristen begynne å løpe fra 2. januar. Faller sensuren i perioden etter 20. juni, men før høstsemesteret begynner, skal fristen begynne å løpe fra mandagen i den uken høstsemesteret begynner.</article></article><article class="futureLegalArticle" data-name="§16" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Begrunnelse og klage</span></span><article class="legalP" id="kapittel-1-foreslåttparagraf-16-ledd-1">Studenten har rett til å få begrunnelse for den fastsatte karakteren, jf. lovens § 52, pkt. 1 og 2.</article><article class="legalP" id="kapittel-1-foreslåttparagraf-16-ledd-2">Krav om begrunnelse for og klage over karakterfastsettelsen skal ellers stiles til fakultetet. Klage over formelle feil ved eksamen stiles til Den sentrale klagenemnd og sendes til fakultetet.</article><article class="legalP" id="kapittel-1-foreslåttparagraf-16-ledd-3">Ved gruppeeksamen har hver enkelt student rett til å klage over sensuren. De øvrige studentene som har deltatt i gruppen, skal gis anledning til å uttale seg om alle innkomne klager. Dersom karakteren blir endret etter klagebehandlingen, gjelder endringen for alle studentene i gruppen, også for de(n) som ikke har framsatt klage.</article></article><article class="futureLegalArticle" data-name="§17" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Begrensninger i klageretten</span></span><article class="legalP" id="kapittel-1-foreslåttparagraf-17-ledd-1">For klagebehandlingen gjelder reglene i universitets- og høgskolelovens § 51 og § 52. Ved klage over vurdering av enkeltarbeider som inngår i en mappevurdering eller annen løpende vurdering med flere innleveringer, er det som hovedregel ikke adgang til å klage før resultatet for vedkommende fag, emne eller emnegruppe er kunngjort. Fakultetet kan i studieplan fastsette at det likevel skal være adgang til å klage på vurderingen av enkeltarbeider før dette tidspunktet.</article></article><article class="futureLegalArticle" data-name="§18" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Rett til ny eksamen</span></span><article class="legalP" id="kapittel-1-foreslåttparagraf-18-ledd-1">Godkjent forfallsgrunn gir etter søknad rett til ny eksamen. For emner der ordinær eksamen arrangeres hvert semester, kan fakultetet bestemme at det ikke skal arrangeres ny eksamen, men at kandidaten deltar ved ordinær eksamen.</article><article class="legalP" id="kapittel-1-foreslåttparagraf-18-ledd-2">Fakultetet gjør vedtak om rett til å gå opp til ny eksamen.</article><article class="legalP" id="kapittel-1-foreslåttparagraf-18-ledd-3">Som godkjent forfallsgrunn regnes egen sykdom eller egne barns sykdom, dokumentert ved sykemelding eller attest utstedt av lege. I tillegg er det gyldig forfall dersom en skoleeksamen arrangeres på samme tid som en annen skoleeksamen, såfremt begge eller alle de aktuelle emnene er obligatoriske i studentens utdanningsplan. Inntrer sykdommen i eksamenslokalet etter at oppgaven(e) er gjort kjent, skal studenten gi melding til hovedvakten dersom han eller hun velger å forlate lokalet. Trekk pga. sykdom under eksamen anses bare som gyldig forfall dersom melding om trekk er gitt til hovedvakten senest to timer etter at eksamen begynte.</article><article class="legalP" id="kapittel-1-foreslåttparagraf-18-ledd-4">Forfall til eksamen av andre grunner enn nevnt i foregående ledd godtas bare i helt spesielle tilfelle.</article><article class="legalP" id="kapittel-1-foreslåttparagraf-18-ledd-5">Fakultetet kan vedta at også andre studenter som ønsker det, kan gis adgang til ny eksamen, etter særskilt søknad eller ved selv å melde seg til eksamen. Fakultetet kan også i utfyllende regler eller i studieplan bestemme at studenter har plikt til å gå opp til ny eksamen.</article></article><article class="futureLegalArticle" data-name="§19" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Krav til dokumentasjon</span></span><article class="legalP" id="kapittel-1-foreslåttparagraf-19-ledd-1">Dersom sykdom oppstår før en eksamensdag eller før fristen for innlevering av en eksamensoppgave, delarbeid i en mappe, eller lignende, må Utdanningsavdelingen orienteres om dette før utløpet av den første eksamensdagen studenten ikke møter/før utløpet av den dagen innleveringsfristen løper ut. Legeattest må være innlevert på fakultetssekretariatet senest dagen deretter.</article><article class="legalP" id="kapittel-1-foreslåttparagraf-19-ledd-2">Inntreffer sykdommen i eksamenslokalet, må studenten gjøre hovedvakten ved eksamen oppmerksom på forholdet og straks søke lege, jf. § 18, 2. ledd, siste punktum.</article><article class="legalP" id="kapittel-1-foreslåttparagraf-19-ledd-3">Legeattest må i alle tilfelle innleveres fakultetssekretariatet i løpet av den første dagen etter at studenten ble eksamensufør. Dette gjelder også ved hjemmeeksamen og ved mappevurdering eller lignende. Legeattesten skal inneholde opplysninger om hvilket tidsrom den gjelder for. Blir legeattest som nevnt i de to foregående ledd ikke innlevert innen de omtalte fristene, anses forholdet som avbrutt eksamen uten godkjent forfallsgrunn. Slikt avbrudd regnes som stryk.</article><article class="legalP" id="kapittel-1-foreslåttparagraf-19-ledd-4">Går en eksamen over flere dager og gyldig forfallsgrunn inntrer etter at en eller flere eksamensoppgaver er innlevert, skal kandidaten bare gå opp til ny eksamen i de øvrige delene.</article></article><article class="futureLegalArticle" data-name="§20" id="kapittel-1-foreslåttparagraf-20"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Tidspunkt for ny eksamen</span></span><article class="legalP" id="kapittel-1-foreslåttparagraf-20-ledd-1">Ny eksamen skal avholdes så snart som mulig etter at studenten er friskmeldt, og senest i begynnelsen av neste semester/termin. Dersom en student avbryter en ny eksamen, gis det ikke rett til ny eksamen flere ganger, med mindre fakultetet har bestemt at det skal være rett eller plikt til ny eksamen.</article></article><article class="futureLegalArticle" data-name="§21" id="kapittel-1-foreslåttparagraf-21"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Trekk under eksamen</span></span><article class="legalP" id="kapittel-1-foreslåttparagraf-21-ledd-1">En student som har gått opp til eksamen, kan frivillig avbryte denne (trekke seg) innen studenten forlater sin plass siste eksamensdag. Trekk i løpet av en skriftlig eksamensdag skal meldes skriftlig til hovedvakten ved eksamen. Trekk under eksamen anses som stryk. Likestilt med stryk er det når en student ikke har møtt frem til eksamen uten å annullere sin eksamensmelding innen trekkfristens utløp eller når en student har unnlatt å møte til en eksamen studenten etter studieplanen skulle gå opp til. Ved eksamen uten annulleringsordning teller ikke manglende oppmøte som forsøk, hvis ikke annet er bestemt i fakultetenes utfyllende regler.</article><article class="legalP" id="kapittel-1-foreslåttparagraf-21-ledd-2">En student anses også for å ha strøket når studenten forlater eksamenslokalet uten å ha levert besvarelse. En student som har levert besvarelse, kan ikke unndra seg sensur.</article></article><article class="futureLegalArticle" data-name="§22" id="kapittel-1-foreslåttparagraf-22"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Tregangersregelen</span></span><article class="legalP" id="kapittel-1-foreslåttparagraf-22-ledd-1">Fakultetet kan vedta at det ikke skal være adgang til å fremstille seg til eksamen i et fag/emne mer enn tre ganger.</article></article><article class="futureLegalArticle" data-name="§23" id="kapittel-1-foreslåttparagraf-23"><span class="futureLegalArticleHeader"><span class="legalArticleValue">§ 23</span>. <span class="legalArticleTitle">Særordninger</span></span><article class="legalP" id="kapittel-1-foreslåttparagraf-23-ledd-1">Har en student fysisk eller psykisk vanskelighet med å gjennomføre eksamen på vanlig måte, kan fakultetet etter søknad fra studenten i nødvendig utstrekning vedta en avvikende ordning for så vel skriftlig som muntlig eksamen. Særordningen skal ha som formål å oppveie de ulemper funksjonshemmingen/sykdommen/skaden medfører, samtidig som man i størst mulig utstrekning skal sørge for at studentene prøves likt.</article><article class="legalP" id="kapittel-1-foreslåttparagraf-23-ledd-2">De ulike ordningene kan være:<ul class="defaultList"><li data-li-identifier="A." data-name="A."><article class="listArticle" id="kapittel-1-foreslåttparagraf-23-ledd-2-punkt-1"><article class="legalP" id="kapittel-1-foreslåttparagraf-23-ledd-2-punkt-1-ledd-1">utvidet eksamenstid ved skoleeksamen</article></article></li><li data-li-identifier="B." data-name="B."><article class="listArticle" id="kapittel-1-foreslåttparagraf-23-ledd-2-punkt-2"><article class="legalP" id="kapittel-1-foreslåttparagraf-23-ledd-2-punkt-2-ledd-1">utsatt innleveringsfrist ved hjemmeeksamen og lignende prøveformer</article></article></li><li data-li-identifier="C." data-name="C."><article class="listArticle" id="kapittel-1-foreslåttparagraf-23-ledd-2-punkt-3"><article class="legalP" id="kapittel-1-foreslåttparagraf-23-ledd-2-punkt-3-ledd-1">anledning til lengre pauser, eventuelt med mulighet til å hvile</article></article></li><li data-li-identifier="D." data-name="D."><article class="listArticle" id="kapittel-1-foreslåttparagraf-23-ledd-2-punkt-4"><article class="legalP" id="kapittel-1-foreslåttparagraf-23-ledd-2-punkt-4-ledd-1">skriftlig eksamen i stedet for muntlig</article></article></li><li data-li-identifier="E." data-name="E."><article class="listArticle" id="kapittel-1-foreslåttparagraf-23-ledd-2-punkt-5"><article class="legalP" id="kapittel-1-foreslåttparagraf-23-ledd-2-punkt-5-ledd-1">muntlig eksamen i stedet for skriftlig</article></article></li><li data-li-identifier="F." data-name="F."><article class="listArticle" id="kapittel-1-foreslåttparagraf-23-ledd-2-punkt-6"><article class="legalP" id="kapittel-1-foreslåttparagraf-23-ledd-2-punkt-6-ledd-1">eget eksamenslokale med egen inspektør</article></article></li><li data-li-identifier="G." data-name="G."><article class="listArticle" id="kapittel-1-foreslåttparagraf-23-ledd-2-punkt-7"><article class="legalP" id="kapittel-1-foreslåttparagraf-23-ledd-2-punkt-7-ledd-1">eksamen i kandidatens hjem</article></article></li><li data-li-identifier="H." data-name="H."><article class="listArticle" id="kapittel-1-foreslåttparagraf-23-ledd-2-punkt-8"><article class="legalP" id="kapittel-1-foreslåttparagraf-23-ledd-2-punkt-8-ledd-1">bruk av skrivemaskin, datamaskin og andre tekniske hjelpemidler</article></article></li><li data-li-identifier="I." data-name="I."><article class="listArticle" id="kapittel-1-foreslåttparagraf-23-ledd-2-punkt-9"><article class="legalP" id="kapittel-1-foreslåttparagraf-23-ledd-2-punkt-9-ledd-1">skrivehjelp, døvetolk og annen praktisk hjelp</article></article></li><li data-li-identifier="J." data-name="J."><article class="listArticle" id="kapittel-1-foreslåttparagraf-23-ledd-2-punkt-10"><article class="legalP" id="kapittel-1-foreslåttparagraf-23-ledd-2-punkt-10-ledd-1">overføring av oppgavene til punktskrift eller forstørret skrift</article></article></li><li data-li-identifier="K." data-name="K."><article class="listArticle" id="kapittel-1-foreslåttparagraf-23-ledd-2-punkt-11"><article class="legalP" id="kapittel-1-foreslåttparagraf-23-ledd-2-punkt-11-ledd-1">høytlesning av oppgaveteksten</article></article></li><li data-li-identifier="L." data-name="L."><article class="listArticle" id="kapittel-1-foreslåttparagraf-23-ledd-2-punkt-12"><article class="legalP" id="kapittel-1-foreslåttparagraf-23-ledd-2-punkt-12-ledd-1">høytlesning av besvarelsen for korrektur.</article></article></li></ul></article></article><article class="futureLegalArticle" data-name="§24" id="kapittel-1-foreslåttparagraf-24"><span class="futureLegalArticleHeader"><span class="legalArticleValue">§ 24</span>. <span class="legalArticleTitle">Frist og dokumentasjon</span></span><article class="legalP" id="kapittel-1-foreslåttparagraf-24-ledd-1">Frist for å søke om særordning er en måned før eksamen eller samtidig med eksamensoppmelding hvis fristen for oppmelding er mindre enn en måned før eksamen. Er funksjonshemmingen oppstått etter fristens utløp, eller hvis andre særlige grunner tilsier det, kan denne fravikes.</article><article class="legalP" id="kapittel-1-foreslåttparagraf-24-ledd-2">Behovet for de omsøkte særordningene må dokumenteres ved attest fra lege eller annen sakkyndig. Attesten skal inneholde de opplysningene som trengs for å avgjøre hvilke(n) særordning(er) som trengs.</article><article class="legalP" id="kapittel-1-foreslåttparagraf-24-ledd-3">Behovet må dokumenteres hver gang studenten foretar en eksamensoppmelding. For kroniske lidelser kan det gjøres unntak fra dette.</article><article class="legalP" id="kapittel-1-foreslåttparagraf-24-ledd-4">Det enkelte fakultet kommer i samråd med studenten og eventuelt konsulenttjenesten for funksjonshemmete studenter, frem til hvilke særordninger som er nødvendige.</article><article class="legalP" id="kapittel-1-foreslåttparagraf-24-ledd-5">Attest for dysleksi (anonymisert) legges ved kandidatens skriftlige besvarelse ved sensur, dersom dette har vært grunnlag for en særordning.</article></article><article class="futureLegalArticle" data-name="§25" id="kapittel-1-foreslåttparagraf-25"><span class="futureLegalArticleHeader"><span class="legalArticleValue">§ 25</span>. <span class="legalArticleTitle">Utfyllende regler</span></span><article class="legalP" id="kapittel-1-foreslåttparagraf-25-ledd-1">Universitetsdirektøren eller det enkelte fakultet kan gi utfyllende regler.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-06-03-1167/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft en måned etter kunngjøring i Norsk Lovtidend.</article></section></main></body></html>