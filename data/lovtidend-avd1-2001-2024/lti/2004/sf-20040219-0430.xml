<!DOCTYPE html><html lang="no"><head><title>Forskrift om endring i forskrift (Nr. 31) om avgiftsfri transport direkte til eller fra utlandet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-02-19-430</dd><dt class="dokid">DokumentID</dt><dd class="dokid">LTI/forskrift/2004-02-19-430</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 4 s 568</dd><dt class="dateInForce">I kraft fra</dt><dd class="dateInForce">2004-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1970-05-26-3</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1969-06-19-66/§16</li></ul></dd><dt class="dateOfPublication">Kunngjort</dt><dd class="dateOfPublication">2004-03-02</dd><dt class="journalNumber">Journalnummer</dt><dd class="journalNumber">2004-0413</dd><dt class="titleShort">Korttittel</dt><dd class="titleShort">Endr. i forskrift om avgiftsfri transport mv.</dd><dt class="title">Tittel</dt><dd class="title">Forskrift om endring i forskrift (Nr. 31) om avgiftsfri transport direkte til eller fra utlandet.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 19. februar 2004 med hjemmel i lov 19. juni 1969 nr. 66 om merverdiavgift § 16.</dd><dt class="refid">RefID</dt><dd class="refid">forskrift/2004-02-19-430</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift (Nr. 31) om avgiftsfri transport direkte til eller fra utlandet.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-02-19-430" id="dokument"><h1>Forskrift om endring i forskrift (Nr. 31) om avgiftsfri transport direkte til eller fra utlandet.</h1><section class="section" data-name="kapI" id="kapittel-1" data-lovdata-URL="LTI/forskrift/2004-02-19-430/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift (Nr. 31) 26. mai 1970 nr. 3 om avgiftsfri transport direkte til eller fra utlandet gjøres følgende endringer:</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-2">Det skal ikke svares merverdiavgift (utgående avgift) av transporttjenester her i landet når transporten skjer direkte til eller fra utlandet.</article><article class="legalP" id="kapittel-1-ledd-3">Direkte transport som nevnt i første ledd foreligger når det er sluttet en avtale om sammenhengende transport fra et sted her i landet til et sted i utlandet eller omvendt.</article><article class="legalP" id="kapittel-1-ledd-4">Når det gjelder tilknytningstransport (transport av transitt- og transferpassasjerer) til eller fra utlandet, gjelder avgiftsfritaket bare hvis<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">det på forhånd er inngått avtale om gjennomgående transport,</article></article></li><li data-li-identifier="b." data-name="b."><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">billett er utstedt fra første avreisested her i landet til endelig bestemmelsessted i utlandet, eller omvendt,</article></article></li><li data-li-identifier="c." data-name="c."><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">påfølgende transport skjer med samme type transportmiddel,</article></article></li><li data-li-identifier="d." data-name="d."><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">påfølgende transport påbegynnes innen 24 timer og står i direkte forbindelse med den første, og</article></article></li><li data-li-identifier="e." data-name="e."><article class="listArticle" id="kapittel-1-ledd-4-punkt-5"><article class="legalP" id="kapittel-1-ledd-4-punkt-5-ledd-1">eventuell innsjekket bagasje er sjekket inn fra start.</article></article></li></ul></article><article class="legalP" id="kapittel-1-ledd-5">Bestemmelsen i tredje ledd gjelder uten hensyn til om transporten skjer med transportmiddel som går i rute og/eller er chartret, og uten hensyn til om påfølgende transport innebærer skifte av stasjon, lufthavn, båthavn mv. så fremt vilkårene for øvrig er oppfylt.</article><article class="legalP" id="kapittel-1-ledd-6">Avgiftsfritaket gjelder ikke for noen del av rundreiser her i landet utover 24 timer.</article> <article class="defaultP" margin-top="true">§ 3 skal lyde:</article><article class="legalP" id="kapittel-1-ledd-7">Tjenester som nevnt i § 1 og § 2 og som gjelder varetransport, kan bare faktureres avgiftsfritt i henhold til transportdokument og bare til varemottaker/varesender eller utenlandsk transportør, speditør o.l. Næringsdrivende som utfører varetransport direkte mellom sted i Norge og sted i utlandet, kan fakturere avgiftsfritt også til norsk speditør.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-02-19-430/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. mars 2004.</article></section></main></body></html>