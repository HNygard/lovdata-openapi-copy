<!DOCTYPE html><html lang="no"><head><title>Forskrift om eksport av flymateriell (eksportforskriften), (BSL B 1-4).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-02-24-435</dd><dt class="dokid">DokumentID</dt><dd class="dokid">LTI/forskrift/2004-02-24-435</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 4 s 574</dd><dt class="dateInForce">I kraft fra</dt><dd class="dateInForce">2004-03-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§4-1</li><li>lov/1993-06-11-101/§15-4</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2004-03-02</dd><dt class="journalNumber">Journalnummer</dt><dd class="journalNumber">2004-0438</dd><dt class="titleShort">Korttittel</dt><dd class="titleShort">Eksportforskriften</dd><dt class="title">Tittel</dt><dd class="title">Forskrift om eksport av flymateriell (eksportforskriften), (BSL B 1-4).</dd><dt class="miscInformation">Annet om dokumentet</dt><dd class="miscInformation">Fastsatt av Luftfartstilsynet 24. februar 2004 med hjemmel i lov 11. juni 1993 nr. 101 om luftfart (luftfartsloven) § 4-1, § 15-4, jf. delegeringsvedtak 10. desember 1999 nr. 1273.</dd><dt class="refid">RefID</dt><dd class="refid">forskrift/2004-02-24-435</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om eksport av flymateriell (eksportforskriften), (BSL B 1-4).<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Avvik</li><li>§ 5. Luftdyktighetskrav for utstedelse av eksportluftdyktighetsgodkjennelser</li><li>§ 6. Krav til søknad om eksportluftdyktighetsbevis</li><li>§ 7. Utstedelse av eksportluftdyktighetsbevis</li><li>§ 8. Spesielt utstyr for overføringsflyging</li><li>§ 9. Eksportluftdyktighetsgodkjennelse for annet flymateriell enn luftfartøy</li><li>§ 10. Tilbakekall av eksportluftdyktighetsbevis</li><li>§ 11. Gebyrer</li><li>§ 12. Dispensasjon</li><li>§ 13. Overgangsordning</li><li>§ 14. Ikrafttredelse</li><li>Vedlegg 1. Krav til søknad om eksportluftdyktighetsbevis for brukt luftfartøy</li></ul></li></ul></dd></dl></header><main class="documentBody" data-lovdata-URL="LTI/forskrift/2004-02-24-435" id="dokument"><h1>Forskrift om eksport av flymateriell (eksportforskriften), (BSL B 1-4).</h1><article class="legalArticle" data-lovdata-URL="LTI/forskrift/2004-02-24-435/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å sikre at alt flymateriell som eksporteres fra Norge er dokumentert luftdyktig.</article></article><article class="legalArticle" data-lovdata-URL="LTI/forskrift/2004-02-24-435/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="numberedLegalP" data-numerator="1" id="paragraf-2-nummer-1">(1) Forskriften gjelder eksport av flymateriell omfattet av ICAO Annex 8, fra Norge til land som er medlem av ICAO og andre land som Norge har avtale med.</article><article class="numberedLegalP" data-numerator="2" id="paragraf-2-nummer-2">(2) Forskriften fastsetter krav til prosedyrer og dokumentasjon ved utstedelse av luftdyktighetsgodkjennelser for eksport og krav til innehavere av slike godkjennelser.</article><article class="numberedLegalP" data-numerator="3" id="paragraf-2-nummer-3">(3) Forskriften gjelder ikke flymateriell hvor importlandets luftfartsmyndighet har tillatt import uten at det foreligger eksportluftdyktighetsgodkjennelse.</article></article><article class="legalArticle" data-lovdata-URL="LTI/forskrift/2004-02-24-435/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I forskriften her gjelder definisjoner i vedlegg 1 til dokumentasjonsforskriften.</article></article><article class="legalArticle" data-lovdata-URL="LTI/forskrift/2004-02-24-435/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Avvik</span></h2><article class="legalP" id="paragraf-4-ledd-1">Krav som ikke er oppfylt og forskjeller i konfigurasjon mellom flymateriell og tilsvarende typegodkjent flymateriell, angis som avvik på eksportluftdyktighetsgodkjennelsen dersom importstaten har utstedt en erklæring i samsvar med § 7 annet ledd.</article></article><article class="legalArticle" data-lovdata-URL="LTI/forskrift/2004-02-24-435/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Luftdyktighetskrav for utstedelse av eksportluftdyktighetsgodkjennelser</span></h2><article class="numberedLegalP" data-numerator="1" id="paragraf-5-nummer-1">(1) Før eksportluftdyktighetsgodkjennelse kan utstedes skal alt nødvendig vedlikehold være utført. Luftfartøy skal være i henhold til typespesifikasjon og ha gyldig luftdyktighetsbevis. Annet flymateriell skal ha attestasjon for utført vedlikehold.</article><article class="numberedLegalP" data-numerator="2" id="paragraf-5-nummer-2">(2) I tillegg skal flymateriell oppfylle spesielle betingelser som følger av avtale med importlandet.</article></article><article class="legalArticle" data-lovdata-URL="LTI/forskrift/2004-02-24-435/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til søknad om eksportluftdyktighetsbevis</span></h2><article class="numberedLegalP" data-numerator="1" id="paragraf-6-nummer-1">(1) Søknad om eksportluftdyktighetsbevis for motordrevne luftfartøy, seilfly, motordrevne seilfly og bemannede ballonger sendes Luftfartstilsynet. Ved slik søknad benyttes Luftfartstilsynets skjema.</article><article class="numberedLegalP" data-numerator="2" id="paragraf-6-nummer-2">(2) I søknaden skal det angis hvordan luftfartøyet skal transporteres til importlandet, og om en eventuell overføringsflyging skal skje med norsk eller utenlandsk registrering og merking.</article><article class="numberedLegalP" data-numerator="3" id="paragraf-6-nummer-3">(3) Ved søknad om eksportluftdyktighetsbevis for brukt luftfartøy skal dokumenter i henhold til vedlegg 1 til denne forskrift være vedlagt søknaden.</article></article><article class="legalArticle" data-lovdata-URL="LTI/forskrift/2004-02-24-435/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utstedelse av eksportluftdyktighetsbevis</span></h2><article class="numberedLegalP" data-numerator="1" id="paragraf-7-nummer-1">(1) I forbindelse med utstedelse av eksportluftdyktighetsbevis kan Luftfartstilsynet kreve besiktelse og prøveflyging i henhold til luftdyktighetsforskriften.</article><article class="numberedLegalP" data-numerator="2" id="paragraf-7-nummer-2">(2) Luftfartøy behøver ikke oppfylle kravene i § 5 og § 6 dersom importstaten godtar og skriftlig bekrefter dette.</article></article><article class="legalArticle" data-lovdata-URL="LTI/forskrift/2004-02-24-435/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Spesielt utstyr for overføringsflyging</span></h2><article class="legalP" id="paragraf-8-ledd-1">Installeres det spesielt utstyr for overføringsflyging i luftfartøyet, for eksempel ekstra drivstofftanker og radioutstyr, skal dette være godkjent av Luftfartstilsynet og inngå i masse- og balanseunderlaget. Prosedyrer for bruken av dette utstyret skal kunne fremlegges.</article></article><article class="legalArticle" data-lovdata-URL="LTI/forskrift/2004-02-24-435/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Eksportluftdyktighetsgodkjennelse for annet flymateriell enn luftfartøy</span></h2><article class="numberedLegalP" data-numerator="1" id="paragraf-9-nummer-1">(1) Eksportluftdyktighetsgodkjennelse for annet flymateriell enn luftfartøy utstedes av vedlikeholdsinstans i form av attest for utført vedlikehold.</article><article class="numberedLegalP" data-numerator="2" id="paragraf-9-nummer-2">(2) Flymateriell behøver ikke oppfylle kravene i § 5 dersom importstaten godtar og skriftlig bekrefter dette.</article></article><article class="legalArticle" data-lovdata-URL="LTI/forskrift/2004-02-24-435/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Tilbakekall av eksportluftdyktighetsbevis</span></h2><article class="legalP" id="paragraf-10-ledd-1">Dersom innehaveren av et eksportluftdyktighetsbevis gitt i henhold til denne forskriften ikke overholder forskriften og Luftfartstilsynet anser at hensynet til flysikkerhet ikke er ivaretatt, kan Luftfartstilsynet tilbakekalle eksportluftdyktighetsbeviset.</article></article><article class="legalArticle" data-lovdata-URL="LTI/forskrift/2004-02-24-435/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Gebyrer</span></h2><article class="legalP" id="paragraf-11-ledd-1">Gebyr for godkjennelser i henhold til denne forskrift må være innbetalt i samsvar med forskrift om gebyr for luftfartens offentlige forretninger, BSL A 1-2.</article></article><article class="legalArticle" data-lovdata-URL="LTI/forskrift/2004-02-24-435/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Dispensasjon</span></h2><article class="legalP" id="paragraf-12-ledd-1">Luftfartstilsynet kan, når særlige grunner tilsier det, dispensere fra bestemmelsene i denne forskrift.</article></article><article class="legalArticle" data-lovdata-URL="LTI/forskrift/2004-02-24-435/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Overgangsordning</span></h2><article class="legalP" id="paragraf-13-ledd-1">Ved eksport av luftfartøy til land innen EU-området gjelder forskriften for de luftfartøy hvor det ikke er utstedt Airworthiness Review Certificate (ARC) i henhold til vedlikeholdsforskriften (EASA) Part M.</article></article><article class="legalArticle" data-lovdata-URL="LTI/forskrift/2004-02-24-435/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h2><article class="legalP" id="paragraf-14-ledd-1">Denne forskriften gjelder fra 1. mars 2004.</article></article><section class="section" data-name="vedlegg1" id="kapittel-1" data-lovdata-URL="LTI/forskrift/2004-02-24-435/KAPITTEL_1"><h2>Vedlegg 1. Krav til søknad om eksportluftdyktighetsbevis for brukt luftfartøy</h2><article class="legalP" id="kapittel-1-ledd-1">Dette vedlegget gjelder som forskrift, jf. eksportforskriften.</article> <article class="defaultP" margin-top="true"><i>Søknad om eksportluftdyktighetsbevis for brukt luftfartøy.</i></article><article class="legalP" id="kapittel-1-ledd-2">Ved søknad om eksportluftdyktighetsbevis for brukt luftfartøy, skal følgende dokumenter vedlegges søknaden eller på annen måte fremlegges:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">gyldig norsk luftdyktighetsbevis eller særskilt flygetillatelse, jf. luftdyktighetsforskriften,</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">godkjent flygehåndbok med tilhørende sjekklister,</article></article></li><li data-li-identifier="c)" data-name="c)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">miljødyktighetsbevis, jf. støyforskriften,</article></article></li><li data-li-identifier="d)" data-name="d)"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">masse- og balansedokument, jf. masseforskriften, eller tilsvarende dokumenter i henhold til importlandets bestemmelser,</article></article></li><li data-li-identifier="e)" data-name="e)"><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">vedlikeholdsrapport som ikke er eldre enn 30 dager, jf. luftdyktighetsforskriften,</article></article></li><li data-li-identifier="f)" data-name="f)"><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1">reisedagbok eller tilsvarende, jf. dokumentasjonsforskriften,</article></article></li><li data-li-identifier="g)" data-name="g)"><article class="listArticle" id="kapittel-1-ledd-2-punkt-7"><article class="legalP" id="kapittel-1-ledd-2-punkt-7-ledd-1">tekniske journaler eller tilsvarende, jf. dokumentasjonsforskriften,</article></article></li><li data-li-identifier="h)" data-name="h)"><article class="listArticle" id="kapittel-1-ledd-2-punkt-8"><article class="legalP" id="kapittel-1-ledd-2-punkt-8-ledd-1">liste som viser oversikt over gjeldende myndighetspåbud, modifikasjoner og reparasjoner samt når de er utført, jf. dokumentasjonsforskriften,</article></article></li><li data-li-identifier="i)" data-name="i)"><article class="listArticle" id="kapittel-1-ledd-2-punkt-9"><article class="legalP" id="kapittel-1-ledd-2-punkt-9-ledd-1">dokumentasjon vedrørende eventuelt endringer av flymateriellets merking,</article></article></li><li data-li-identifier="j)" data-name="j)"><article class="listArticle" id="kapittel-1-ledd-2-punkt-10"><article class="legalP" id="kapittel-1-ledd-2-punkt-10-ledd-1">prøveflygingsskjema.</article></article></li></ul></article></section></main></body></html>