<!DOCTYPE html><html lang="no"><head><title>Forskrift om endring i forskrift om gjødselvarer mv. av organisk opphav.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-01-09-162</dd><dt class="dokid">DokumentID</dt><dd class="dokid">LTI/forskrift/2004-01-09-162</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 2 s 271</dd><dt class="dateInForce">I kraft fra</dt><dd class="dateInForce">2004-01-09</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-07-04-951</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§33</li><li>lov/2003-12-19-124/§36</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2004-01-27</dd><dt class="lastupdated">Rettet</dt><dd class="lastupdated">2004-02-09 (ledetekst til § 24)</dd><dt class="journalNumber">Journalnummer</dt><dd class="journalNumber">2004-0148</dd><dt class="titleShort">Korttittel</dt><dd class="titleShort">Endr. i forskrift om organisk gjødsel</dd><dt class="title">Tittel</dt><dd class="title">Forskrift om endring i forskrift om gjødselvarer mv. av organisk opphav.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 9. januar 2004 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790.</dd><dt class="refid">RefID</dt><dd class="refid">forskrift/2004-01-09-162</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om gjødselvarer mv. av organisk opphav.<ul class="tocSubUl"><li>I<ul class="tocSubUl"><li>§ 34. Virksomhetsforbud</li><li>§ 36. Klage</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-01-09-162" id="dokument"><h1>Forskrift om endring i forskrift om gjødselvarer mv. av organisk opphav.</h1><section class="section" data-name="kapI" id="kapittel-1" data-lovdata-URL="LTI/forskrift/2004-01-09-162/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 4. juli 2003 nr. 951 om gjødselvarer mv. av organisk opphav gjøres følgende endringer:</article> <article class="defaultP" margin-top="true">Forskriftens hjemmelsfelt første punktum skal lyde:</article><article class="legalP" id="kapittel-1-ledd-2">Fastsatt Landbruksdepartement, Miljøverndepartementet og Helsedepartementet 4. juli 2003 med hjemmel i lov av 12. mai 1995 nr. 23 om jord (jordlova) § 3 og § 11 første ledd, lov av 13. mars 1981 nr. 6 om vern mot forurensninger og om avfall (Forurensningsloven) § 9 nr. 1-3, lov av 19. november 1982 nr. 66 om helsetjenesten i kommunene § 4a-1 andre ledd og lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790.</article> <article class="defaultP" margin-top="true">§ 7 tredje ledd skal lyde:</article><article class="legalP" id="kapittel-1-ledd-3">Mattilsynet kan bestemme at bestemte analyser skal utføres ved laboratorier som er akkrediterte for denne type prøver.</article> <article class="defaultP" margin-top="true">§ 9 skal lyde:</article><article class="legalP" id="kapittel-1-ledd-4">Det er forbudt å importere eller omsette produkter som ikke tilfredsstiller de kvalitetskrav som går fram av denne forskrift. Mattilsynet kan i alle tilfelle forby produkter som kan medføre miljørisiko ved bruk, eller som kan skade eller redusere menneskers, dyrs eller planters helse.</article> <article class="defaultP" margin-top="true">§ 10 nr. 1 siste ledd skal lyde:</article><article class="legalP" id="kapittel-1-ledd-5">Mattilsynet kan sette strengere krav til dyrkingsmedier framstilt av råvarer listet opp i vedlegg 4.</article> <article class="defaultP" margin-top="true">§ 11 første ledd skal lyde:</article><article class="legalP" id="kapittel-1-ledd-6">Alle produkter som kommer inn under denne forskrifts del II skal registreres hos Mattilsynet før import, markedsføring og omsetning starter.</article> <article class="defaultP" margin-top="true">§ 11 fjerde ledd skal lyde:</article><article class="legalP" id="kapittel-1-ledd-7">Melding om registrering skal skje på skjema fastsatt av Mattilsynet. Mattilsynet kan kreve ytterligere dokumentasjon dersom det finnes nødvendig.</article> <article class="defaultP" margin-top="true">§ 11 siste ledd skal lyde:</article><article class="legalP" id="kapittel-1-ledd-8">Mattilsynet kan unnta produkter eller produktgrupper fra kravene om registrering og rapportering.</article> <article class="defaultP" margin-top="true">§ 12 første og annet ledd skal lyde:</article><article class="legalP" id="kapittel-1-ledd-9">Alle som produserer eller importerer produkter som kommer inn under denne forskrifts del II, skal for hvert enkelt produkt gi opplysninger til Mattilsynet om omsatt mengde fra produsent eller importør.</article><article class="legalP" id="kapittel-1-ledd-10">Mattilsynet fastsetter skjema for rapportering og bestemmer hyppigheten og frister for rapportering. Mattilsynet kan pålegge ansvarlig firma å gi opplysninger om omsatt mengde av hvert enkelt produkt. Mattilsynet kan også pålegge årlig oppgave som er attestert av revisor (aksjeselskap) eller regnskapsfører (enkeltmannsforetak) over omsetning av hvert produkt.</article> <article class="defaultP" margin-top="true">§ 12 tredje ledd siste punktum skal lyde:</article><article class="legalP" id="kapittel-1-ledd-11">Mattilsynet kan utgi eget rapporteringsskjema til dette formålet og fastsette tidspunkt for rapportering.</article> <article class="defaultP" margin-top="true">§ 14 tredje ledd siste punktum skal lyde:</article><article class="legalP" id="kapittel-1-ledd-12">Mattilsynet kan forby å oppgi innholdet av et næringsstoff når det er grunn til tvil om effektiviteten.</article> <article class="defaultP" margin-top="true">§ 14 fjerde ledd første punktum skal lyde:</article><article class="legalP" id="kapittel-1-ledd-13">Mattilsynet kan tillate at innholdet for visse varer oppgis med to tall (intervall) på varedeklarasjonen.</article> <article class="defaultP" margin-top="true">§ 14 femte ledd skal lyde:</article><article class="legalP" id="kapittel-1-ledd-14">Mattilsynet kan bestemme at Norske Standarder skal gjelde i stedet for merke- og deklareringskravene angitt i § 14 – § 15.</article> <article class="defaultP" margin-top="true">§ 16 annet ledd første punktum skal lyde:</article><article class="legalP" id="kapittel-1-ledd-15">Mattilsynet kan forby omsetning av produkter som omfattes av denne forskriften, hvis vedkommende produkt omsettes under misvisende, villedende eller mangelfullt navn, eller hvis det i samband med markedsføring er gitt misvisende opplysninger om varen.</article> <article class="defaultP" margin-top="true">§ 17 skal lyde:</article><article class="legalP" id="kapittel-1-ledd-16">Mattilsynet kan ved enkeltvedtak eller forskrift forby at nærmere bestemte materialer omsettes som organisk gjødsel, organisk-mineralsk gjødsel, jordforbedringsmiddel, jorddekkingsmiddel eller dyrkingsmiddel, eller brukes ved produksjon av de produkter forskriften omfatter.</article> <article class="defaultP" margin-top="true">§ 24 nr. 2 første ledd siste punktum skal lyde:</article><article class="legalP" id="kapittel-1-ledd-17">Mattilsynet kan fastsette antall dyr pr. gjødseldyrenhet for dyreslag og produksjonsformer som ikke omfattes av denne forskriften.</article> <article class="defaultP" margin-top="true">§ 29 første ledd skal lyde:</article><article class="legalP" id="kapittel-1-ledd-18">Mattilsynet fører tilsyn og fatter vedtak for å gjennomføre bestemmelsene gitt i og i medhold av del II i denne forskriften.</article> <article class="defaultP" margin-top="true">§ 31 oppheves.</article> <article class="defaultP" margin-top="true">Nåværende § 32 blir § 31 der første og andre ledd skal lyde:</article><article class="legalP" id="kapittel-1-ledd-19">Mattilsynet kan i særlige tilfelle dispensere fra forskriftens del II.</article><article class="legalP" id="kapittel-1-ledd-20">Mattilsynet kan dispensere fra § 25, første og annet ledd, § 27, samt fra bruksbestemmelsene i vedlegg 4, dersom det kan dokumenteres at innholdet av tungmetaller er særlig lavt og/eller behandlingsprosessen har gitt en vesentlig høyere kvalitet på produktet enn det råvaren skulle tilsi.</article> <article class="defaultP" margin-top="true">Nåværende § 33 og § 34 blir § 32 og § 33.</article> <article class="defaultP" margin-top="true">Nåværende § 35 blir § 34 og skal lyde:</article><article class="futureLegalArticle" data-name="§34" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 34</span>. <span class="legalArticleTitle">Virksomhetsforbud</span></span><article class="legalP" id="kapittel-1-foreslåttparagraf-1-ledd-1">Produsent eller importør som ikke følger bestemmelsene om registrering, rapportering, avgiftsinnbetaling og bokførsel, jf. § 5, § 11, § 12 og § 32, kan av Mattilsynet for kortere eller lengre tid nektes å innføre eller omsette vedkommende vare.</article></article> <article class="defaultP" margin-top="true">Nåværende § 36 blir § 35 der første ledd skal lyde:</article><article class="legalP" id="kapittel-1-ledd-21">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til matloven § 28, forurensingsloven kapittel 10 og kommunehelsetjenesteloven § 4a-11, dersom overtredelsen ikke rammes av strengere straffebestemmelser.</article> <article class="defaultP" margin-top="true">Nåværende § 37 blir § 36 og skal lyde:</article><article class="futureLegalArticle" data-name="§36" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 36</span>. <span class="legalArticleTitle">Klage</span></span><article class="legalP" id="kapittel-1-foreslåttparagraf-2-ledd-1">Vedtak fattet av kommunen kan påklages til fylkesmannen.</article></article> <article class="defaultP" margin-top="true">Nåværende § 38 blir § 37.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-01-09-162/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>