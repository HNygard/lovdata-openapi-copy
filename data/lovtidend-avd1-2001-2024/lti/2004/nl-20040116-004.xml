<!DOCTYPE html><html lang="no"><head><title>Lov om endringer i luftfartsloven og om samtykke til at Norge tiltrer Montreal-konvensjonen av 28. mai 1999 om visse ensartede regler for internasjonal luftbefordring.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2004-01-16-4</dd><dt class="dokid">DokumentID</dt><dd class="dokid">LTI/lov/2004-01-16-4</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 1 s 2</dd><dt class="dateInForce">I kraft fra</dt><dd class="dateInForce">2004-01-16, Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1993-06-11-101</li></ul></dd><dt class="dateOfPublication">Kunngjort</dt><dd class="dateOfPublication">2004-01-16</dd><dt class="lastupdated">Rettet</dt><dd class="lastupdated">2004-06-03 (hjemmelsfelt)</dd><dt class="journalNumber">Journalnummer</dt><dd class="journalNumber">2003-1407</dd><dt class="titleShort">Korttittel</dt><dd class="titleShort">Endringslov til luftfartsloven mv.</dd><dt class="title">Tittel</dt><dd class="title">Lov om endringer i luftfartsloven og om samtykke til at Norge tiltrer Montreal-konvensjonen av 28. mai 1999 om visse ensartede regler for internasjonal luftbefordring.</dd><dt class="miscInformation">Annet om dokumentet</dt><dd class="miscInformation">Ot.prp.nr.20 (2003–2004), Innst.O.nr.38 (2003–2004) og Besl.O.nr.49 (2003–2004). Odels- og lagtingsvedtak hhv. 15. og 18. desember 2003. Fremmet av Justis- og politidepartementet. Jf. EØS-avtalen vedlegg XIII (forordning (EF) nr. 889/2002).</dd><dt class="refid">RefID</dt><dd class="refid">lov/2004-01-16-4</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i luftfartsloven og om samtykke til at Norge tiltrer Montreal-konvensjonen av 28. mai 1999 om visse ensartede regler for internasjonal luftbefordring.<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2004-01-16-4" id="dokument"><h1>Lov om endringer i luftfartsloven og om samtykke til at Norge tiltrer Montreal-konvensjonen av 28. mai 1999 om visse ensartede regler for internasjonal luftbefordring.</h1><section class="section" data-name="kapI" id="kapittel-1" data-lovdata-URL="LTI/lov/2004-01-16-4/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov om luftfart av 11. juni 1993 nr. 101 (luftfartsloven) gjøres følgende endringer:</article> <article class="defaultP" margin-top="true">I § 10-3 gjøres følgende endringer:</article> <article class="defaultP" margin-top="true">Overskriften skal lyde:<p class="leddfortsettelse">Om utstedelse av billett m.v.</p></article> <article class="defaultP" margin-top="true">Annet ledd skal lyde:</article><article class="legalP" id="kapittel-1-ledd-2">Billetter behøver ikke utstedes dersom opplysninger etter første ledd nr. 1 og 2 registreres på annen måte. I så fall skal fraktføreren gi passasjeren tilbud om et skriftlig dokument som inneholder opplysninger som nevnt.</article> <article class="defaultP" margin-top="true">Nytt tredje ledd skal lyde:</article><article class="legalP" id="kapittel-1-ledd-3">Passasjeren skal opplyses skriftlig om at Montreal-konvensjonen, når denne kommer til anvendelse, regulerer fraktførerens erstatningsansvar ved død og personskade, ved tap av eller skade på reisegods, samt ved forsinkelse. Det skal videre opplyses om at Montreal-konvensjonens regler kan medføre en begrensning av fraktførerens ansvar.</article> <article class="defaultP" margin-top="true">Nåværende tredje ledd blir fjerde ledd.</article> <article class="defaultP" margin-top="true">§ 10-4 skal lyde:</article> <article class="defaultP" margin-top="true">Om reisegodsbevis</article><article class="legalP" id="kapittel-1-ledd-4">Fraktføreren skal utstede reisegodsbevis til passasjeren for hvert stykke innskrevet reisegods.</article><article class="legalP" id="kapittel-1-ledd-5">Transportavtalen og bestemmelsene i kapitlet her gjelder selv om bestemmelsene i paragrafen her ikke er overholdt.</article> <article class="defaultP" margin-top="true">I § 10-5 gjøres følgende endringer:</article> <article class="defaultP" margin-top="true">Annet ledd første punktum skal lyde:</article><article class="legalP" id="kapittel-1-ledd-6">Luftfraktbrev behøver ikke å utferdiges dersom opplysningene om befordringen registreres på annen måte.</article> <article class="defaultP" margin-top="true">Tredje ledd oppheves.</article> <article class="defaultP" margin-top="true">I § 10-10 gjøres følgende endringer:</article> <article class="defaultP" margin-top="true">Første ledd nytt tredje punktum skal lyde:</article><article class="legalP" id="kapittel-1-ledd-7">Avsenderen er ansvarlig etter første og annet punktum selv om den som har opptrådt på hans vegne, også er agent for fraktføreren.</article> <article class="defaultP" margin-top="true">Første ledd nåværende tredje punktum blir nytt fjerde punktum.</article> <article class="defaultP" margin-top="true">I § 10-16 gjøres følgende endringer:</article> <article class="defaultP" margin-top="true">Nytt første ledd skal lyde:</article><article class="legalP" id="kapittel-1-ledd-8">Fraktføreren kan forlange at avsenderen skal utstede et dokument som angir godsets art, dersom slik dokumentasjon kreves av tollvesenet, politiet eller andre offentlige myndigheter. Dette skal ikke medføre noen forpliktelser eller ansvar for fraktføreren.</article> <article class="defaultP" margin-top="true">Nåværende første ledd blir annet ledd.</article> <article class="defaultP" margin-top="true">Annet ledd første punktum skal lyde:</article><article class="legalP" id="kapittel-1-ledd-9">Avsenderen plikter å gi opplysninger og legge frem dokumenter som er nødvendige for å oppfylle krav fra tollmyndighetene, politi eller andre offentlige myndigheter, før godset kan utleveres til mottakeren.</article> <article class="defaultP" margin-top="true">Nåværende annet ledd blir tredje ledd.</article> <article class="defaultP" margin-top="true">I § 10-17 gjøres følgende endringer:</article> <article class="defaultP" margin-top="true">Første punktum skal lyde:</article><article class="legalP" id="kapittel-1-ledd-10">Blir en passasjer drept eller skadd på legeme eller helse, er fraktføreren ansvarlig, såfremt den ulykken som har forårsaket skaden, er inntruffet om bord i luftfartøyet eller i sammenheng med at passasjeren går om bord eller forlater fartøyet.</article> <article class="defaultP" margin-top="true">Annet punktum oppheves.</article> <article class="defaultP" margin-top="true">I § 10-17 a gjøres følgende endringer:</article> <article class="defaultP" margin-top="true">Første punktum skal lyde:</article><article class="legalP" id="kapittel-1-ledd-11">EØS-avtalen vedlegg XIII (rådsforordning (EF) nr. 2027/97 om luftfartsselskapers erstatningsansvar ved ulykker som endret ved rådsforordning (EF) nr. 889/2002) gjelder som lov, med den EØS-tilpasning som følger av vedlegg XIII, protokoll 1 til avtalen og avtalen for øvrig.</article> <article class="defaultP" margin-top="true">Annet punktum oppheves.</article> <article class="defaultP" margin-top="true">§ 10-18 skal lyde:</article> <article class="defaultP" margin-top="true">Ansvar for reisegods</article><article class="legalP" id="kapittel-1-ledd-12">Blir innskrevet reisegods skadd, eller går det helt eller delvis tapt, er fraktføreren ansvarlig, såfremt den hendelse som har forårsaket skaden, er inntruffet om bord på luftfartøy eller mens godset var i fraktførerens varetekt. Fraktføreren er likevel ikke ansvarlig i den utstrekning skaden skyldes reisegodsets egen beskaffenhet eller av feil eller mangler ved reisegodset.</article><article class="legalP" id="kapittel-1-ledd-13">For ikke innskrevet reisegods, herunder personlige eiendeler, er fraktføreren ansvarlig dersom skaden er forårsaket av feil begått av fraktføreren, dennes ansatte eller andre som fraktføreren svarer for.</article><article class="legalP" id="kapittel-1-ledd-14">Passasjeren kan gjøre gjeldende sine rettigheter etter første og annet ledd dersom innskrevet reisegods ikke er kommet frem senest 21 dager etter at det skulle ha kommet frem, eller dersom fraktføreren erkjenner at innskrevet reisegods er gått tapt.</article> <article class="defaultP" margin-top="true">I § 10-19 gjøres følgende endringer:</article> <article class="defaultP" margin-top="true">Overskriften skal lyde:<p class="leddfortsettelse">Ansvar for gods</p></article> <article class="defaultP" margin-top="true">Første ledd annet punktum skal lyde:</article><article class="legalP" id="kapittel-1-ledd-15">Han blir likevel ikke ansvarlig i den utstrekning han godtgjør at skaden er en følge av:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-15-punkt-1"><article class="legalP" id="kapittel-1-ledd-15-punkt-1-ledd-1">godsets egen beskaffenhet eller feil eller mangler ved godset,</article></article></li><li data-li-identifier="2." data-name="2."><article class="listArticle" id="kapittel-1-ledd-15-punkt-2"><article class="legalP" id="kapittel-1-ledd-15-punkt-2-ledd-1">mangelfull pakking av godset som er utført av noen annen enn fraktføreren, dennes ansatte eller noen som denne svarer for,</article></article></li><li data-li-identifier="3." data-name="3."><article class="listArticle" id="kapittel-1-ledd-15-punkt-3"><article class="legalP" id="kapittel-1-ledd-15-punkt-3-ledd-1">krigshandling eller væpnet konflikt, eller</article></article></li><li data-li-identifier="4." data-name="4."><article class="listArticle" id="kapittel-1-ledd-15-punkt-4"><article class="legalP" id="kapittel-1-ledd-15-punkt-4-ledd-1">utøvelse av offentlig myndighet i forbindelse med at godset innføres, utføres eller omlastes.</article></article></li></ul></article> <article class="defaultP" margin-top="true">Annet ledd første punktum skal lyde:</article><article class="legalP" id="kapittel-1-ledd-16">Som lufttransport regnes i paragrafen her den tid som godset er i fraktførerens varetekt.</article> <article class="defaultP" margin-top="true">Annet ledd nytt fjerde punktum skal lyde:</article><article class="legalP" id="kapittel-1-ledd-17">Dersom fraktføreren uten avsenderens samtykke helt eller delvis erstatter den avtalte lufttransportbefordringen med en annen form for befordring, skal slik annen befordring også ved anvendelsen av denne lov regnes som en del av lufttransporten.</article> <article class="defaultP" margin-top="true">§ 10-20 skal lyde:</article> <article class="defaultP" margin-top="true">Ansvar for forsinkelser</article><article class="legalP" id="kapittel-1-ledd-18">Fraktføreren er ansvarlig for tap som følge av forsinkelse ved lufttransport av passasjerer, reisegods og gods, med mindre han godtgjør at han selv og hans folk har tatt alle forholdsregler som med rimelighet kan kreves for å unngå tapet, eller at dette ikke har vært mulig for dem.</article> <article class="defaultP" margin-top="true">I § 10-21 gjøres følgende endringer:</article> <article class="defaultP" margin-top="true">Første ledd skal lyde:</article><article class="legalP" id="kapittel-1-ledd-19">Erstatning etter kapitlet her skal settes ned eller helt falle bort dersom fraktføreren godtgjør at den skadelidte, eller den som skadelidte utleder sin rett fra, ved egen skyld har medvirket til skaden. Blir en passasjer drept eller skadd og noen annen enn passasjeren selv krever erstatning, skal erstatningen også settes ned eller helt falle bort dersom fraktføreren godtgjør at passasjeren ved egen skyld har medvirket til skaden.</article> <article class="defaultP" margin-top="true">Annet ledd oppheves.</article> <article class="defaultP" margin-top="true">Nåværende tredje ledd blir annet ledd og skal lyde:</article><article class="legalP" id="kapittel-1-ledd-20">Nedsetting eller bortfall av erstatning etter første ledd skjer etter en vurdering av hva som er rimelig hensett til graden av medvirkning.</article> <article class="defaultP" margin-top="true">Nåværende fjerde ledd blir tredje ledd.</article> <article class="defaultP" margin-top="true">§ 10-22 skal lyde:</article> <article class="defaultP" margin-top="true">Begrensninger i fraktførers ansvar</article><article class="legalP" id="kapittel-1-ledd-21">Fraktføreren kan ikke fraskrive seg eller begrense ansvar etter § 10-17 ved befordring av passasjerer, som ikke overstiger et erstatningsbeløp på 100.000 SDR for hver enkelt passasjer. For beløp som overstiger 100.000 SDR for hver enkelt passasjer, er fraktføreren ikke ansvarlig etter § 10-17 dersom fraktføreren godtgjør at:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-21-punkt-1"><article class="legalP" id="kapittel-1-ledd-21-punkt-1-ledd-1">skaden ikke er forårsaket ved skyld utvist av fraktføreren, hans tilsatte eller andre han svarer for, eller</article></article></li><li data-li-identifier="2." data-name="2."><article class="listArticle" id="kapittel-1-ledd-21-punkt-2"><article class="legalP" id="kapittel-1-ledd-21-punkt-2-ledd-1">skaden utelukkende er forårsaket av tredjemanns skyld.</article></article></li></ul></article><article class="legalP" id="kapittel-1-ledd-22">Fraktførerens ansvar for tap som følge av forsinkelse ved befordring av passasjer er begrenset til 4.150 SDR for hver passasjer.</article><article class="legalP" id="kapittel-1-ledd-23">Ved befordring av reisegods er fraktførerens ansvar for tap på grunn av at reisegodset forsinkes, skades eller helt eller delvis går tapt, begrenset til 1.000 SDR for hver passasjer. Dersom passasjeren ved overlevering av innskrevet reisegods til fraktføreren særskilt angir verdien av reisegodset og betaler fastsatte tilleggsavgifter, gjelder det oppgitte beløp som grense for fraktførerens ansvar. Dette gjelder likevel ikke dersom fraktføreren godtgjør at verdien er lavere enn det oppgitte beløp.</article><article class="legalP" id="kapittel-1-ledd-24">Ved befordring av gods er fraktførerens ansvar for tap på grunn av at godset forsinkes, skades eller helt eller delvis går tapt, begrenset til 17 SDR pr. kg. Dersom avsenderen ved overlevering av godset til fraktføreren særskilt angir verdien av godset og betaler fastsatte tilleggsavgifter, gjelder det oppgitte beløp som grense for fraktførerens ansvar. Dette gjelder likevel ikke dersom fraktføreren godtgjør at verdien er lavere enn det oppgitte beløp. Dersom bare en del av godset forsinkes, skades eller helt eller delvis går tapt, regnes bare den sammenlagte vekten av de berørte kolli med når grensen for fraktførerens ansvar skal bestemmes. Dersom verdien av andre kolli som omfattes av samme luftfraktbrev, godskvittering eller registrering på annen måte jf. § 10-5 annet ledd påvirkes, skal disse kolliene regnes med.</article><article class="legalP" id="kapittel-1-ledd-25">Ansvarsbegrensningene i annet og tredje ledd kommer ikke til anvendelse dersom det godgjøres at fraktføreren selv eller hans tilsatte eller andre han svarer for, under utførelse av deres tjeneste eller verv har forårsaket skaden med forsett eller grovt uaktsomt med forståelse av at skade sannsynligvis ville bli voldt.</article><article class="legalP" id="kapittel-1-ledd-26">Sakskostnader inkludert renter kan tilkjennes saksøkeren uten hinder av ansvarsgrensene i denne paragraf. Dette gjelder likevel ikke dersom fraktføreren innen 6 måneder fra tidspunktet for skadehendelsen eller innen saksanlegget skriftlig har tilbudt skadelidte en erstatning som ikke er mindre enn domsbeløpet bortsett fra sakskostnadene.</article><article class="legalP" id="kapittel-1-ledd-27">Med «SDR» menes i loven her den spesielle trekkkrettighet som er fastsatt av Det internasjonale valutafond. I tilfelle søksmål skal ansvarsgrensene regnes til norske penger etter kronens verdi uttrykt i spesielle trekkrettigheter på dagen for domsavsigelsen.</article> <article class="defaultP" margin-top="true">Ny § 10-22 a skal lyde:</article> <article class="defaultP" margin-top="true">Utbetaling av forskudd</article><article class="legalP" id="kapittel-1-ledd-28">Ved flyulykke som medfører at en passasjer omkommer eller blir skadd på legeme eller helbred, skal fraktføreren omgående, og senest 15 dager etter at vedkommende passasjer er identifisert, utbetale et forskudd på erstatningen til fysiske personer som har rett til å kreve erstatning, til dekning av deres umiddelbare behov. Forskuddets størrelse skal stå i forhold til den skaden som er lidt. Slik forskuddsutbetaling innebærer ikke erkjennelse av ansvar, og forskuddet kan trekkes fra i senere erstatningsutbetalinger fra fraktføreren.</article><article class="legalP" id="kapittel-1-ledd-29">Har passasjeren omkommet, skal forskuddet utgjøre minst 16.000 SDR per passasjer.</article><article class="legalP" id="kapittel-1-ledd-30">Forskuddet skal tilbakebetales bare i tilfelle som nevnt i § 10-21 første ledd, eller det godtgjøres at den som har mottatt forskuddet, ikke var den person som har rett til erstatning.</article> <article class="defaultP" margin-top="true">§ 10-23 skal lyde:</article> <article class="defaultP" margin-top="true">Om adgangen til å fravike ansvarsgrensene ved avtale</article><article class="legalP" id="kapittel-1-ledd-31">Fraktføreren kan avtale at det for befordringen ikke skal gjelde noen ansvarsgrenser, eller at det skal gjelde høyere ansvarsgrenser enn det som følger av § 10-22.</article><article class="legalP" id="kapittel-1-ledd-32">Ethvert forbehold som tilsikter å frita fraktføreren for ansvar eller å fastsette en lavere ansvarsgrense enn bestemt i § 10-22 er ugyldig.</article> <article class="defaultP" margin-top="true">§ 10-24 annet ledd oppheves.</article> <article class="defaultP" margin-top="true">§ 10-25 nytt annet ledd skal lyde:</article><article class="legalP" id="kapittel-1-ledd-33">Unntatt ved befordring av gods, kommer bestemmelsen i første ledd ikke til anvendelse dersom det godtgjøres at person som nevnt i første ledd har forårsaket skaden med forsett eller grovt uaktsomt med forståelse av at skade sannsynligvis ville bli voldt.</article> <article class="defaultP" margin-top="true">§ 10-26 skal lyde:</article> <article class="defaultP" margin-top="true">Om mottakers reklamasjon</article><article class="legalP" id="kapittel-1-ledd-34">Mottas innskrevet reisegods eller gods uten klage fra mottakerens side, formodes godset å være utlevert i god stand og overensstemmende med befordringsdokumentet eller de på annen måte registrerte opplysninger jf. § 10-5 annet ledd første punktum, om ikke annet blir godtgjort.</article><article class="legalP" id="kapittel-1-ledd-35">Er godset skadd eller delvis tapt, må mottakeren klage om det til fraktføreren umiddelbart etter at skaden eller tapet oppdages, og senest innen 7 dager for innskrevet reisegods og 14 dager for gods, regnet fra mottakelsen. Ved forsinkelse må det klages senest innen 21 dager fra den dag da godset ble stilt til rådighet for mottakeren.</article><article class="legalP" id="kapittel-1-ledd-36">Enhver klage skal være skriftlig og overlevert eller avsendt innen fristens utløp.</article> <article class="defaultP" margin-top="true">§ 10-28 skal lyde:</article> <article class="defaultP" margin-top="true">Om verneting</article><article class="legalP" id="kapittel-1-ledd-37">Erstatningssøksmål etter dette kapittel må reises ved norsk domstol eller ved domstol i annen stat som er tilsluttet Montreal-konvensjonen, enten på fraktførerens bosted eller på det sted hvor bedriften har sitt hovedsete eller den forretningsavdeling som har sluttet fraktavtalen, eller på bestemmelsesstedet.</article><article class="legalP" id="kapittel-1-ledd-38">Ved død eller personskade på passasjer kan erstatningssøksmål også reises i den stat hvor passasjeren hadde sin faste bopel på ulykkestidspunktet, dersom fraktføreren:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-38-punkt-1"><article class="legalP" id="kapittel-1-ledd-38-punkt-1-ledd-1">driver lufttransport til eller fra den staten, enten med egne luftfartøy eller med luftfartøy tilhørende en annen fraktfører, etter forretningsavtale med denne, og</article></article></li><li data-li-identifier="2." data-name="2."><article class="listArticle" id="kapittel-1-ledd-38-punkt-2"><article class="legalP" id="kapittel-1-ledd-38-punkt-2-ledd-1">fraktføreren også i den staten utøver lufttransportvirksomheten i lokaler som eies eller leies av fraktføreren selv, eller av en annen fraktfører som denne har en forretningsavtale med. Søksmål etter første punktum må reises ved passasjerens hjemting på ulykkestidspunktet.</article></article></li></ul></article> <article class="defaultP" margin-top="true">§ 10-37 første ledd nytt annet punktum skal lyde:</article><article class="legalP" id="kapittel-1-ledd-39">Kapitlet gjelder likevel for befordring med annet befordringsmiddel etter § 10-19 annet ledd fjerde punktum.</article> <article class="defaultP" margin-top="true">§ 10-38 annet ledd skal lyde:</article><article class="legalP" id="kapittel-1-ledd-40">Ved godsbefordring kan det dog uten hinder av første ledd skriftlig avtales at tvist skal avgjøres ved voldgift, forutsatt at voldgiftsbehandlingen etter saksøkerens valg skal skje på et sted som er rett verneting etter § 10-28, og at saken skal avgjøres i samsvar med Montreal-konvensjonens bestemmelser. En voldgiftsbestemmelse i strid med dette er ugyldig.</article> <article class="defaultP" margin-top="true">Ny § 10-38 a skal lyde:</article> <article class="defaultP" margin-top="true">Forsikringsplikt</article><article class="legalP" id="kapittel-1-ledd-41">Norske fraktførere skal tegne tilstrekkelig forsikring til å dekke sitt erstatningsansvar etter dette kapittel. Den norske stat, når denne er fraktfører, kan være selvassurandør.</article><article class="legalP" id="kapittel-1-ledd-42">Utenlandske fraktførere som transporterer passasjerer, reisegods eller gods til, fra eller innom Norge, skal kunne dokumentere at man innehar tilstrekkelig forsikring til å dekke sitt erstatningsansvar etter dette kapittel. Første ledd annet punktum gjelder tilsvarende når en fremmed stat er fraktfører.</article><article class="legalP" id="kapittel-1-ledd-43">Departementet kan gi nærmere forskrifter om forsikringsplikten, herunder om størrelsen på forsikringen og om virkningen av at forsikringen ikke holdes i kraft. Departementet kan i forskrift sette vilkår for at en stat kan stå som selvassurandør etter første og annet ledd, herunder krav om dokumentasjon.</article> <article class="defaultP" margin-top="true">§ 10-40 skal lyde:</article> <article class="defaultP" margin-top="true">Om Montreal-konvensjonen</article><article class="legalP" id="kapittel-1-ledd-44">Med Montreal-konvensjonen forstås overenskomst om innføring av visse ensartede regler for internasjonal luftbefordring, undertegnet i Montreal 28. mai 1999.</article><article class="legalP" id="kapittel-1-ledd-45">Med Warszawa-konvensjonen forstås den overenskomst om internasjonal luftbefordring som ble undertegnet i Warszawa 12. oktober 1929, slik den er endret ved protokoll avsluttet i Haag 28. september 1955.</article> <article class="defaultP" margin-top="true">I § 10-41 gjøres følgende endringer:</article> <article class="defaultP" margin-top="true">Første ledd skal lyde:</article><article class="legalP" id="kapittel-1-ledd-46">Bestemmelsene i dette kapittel gjelder ikke for luftbefordring som er unntatt fra Montreal-konvensjonens virkeområde i henhold til forbehold som en stat har tatt etter Montreal-konvensjonens artikkel 57.</article> <article class="defaultP" margin-top="true">Annet ledd oppheves.</article> <article class="defaultP" margin-top="true">Overskriften til kapittel XI skal lyde:<p class="leddfortsettelse">Ansvar og forsikring for skade og tap på tredjeperson</p></article> <article class="defaultP" margin-top="true">§ 11-1 skal lyde:</article> <article class="defaultP" margin-top="true">Objektivt ansvar for skade på tredjeperson mv</article><article class="legalP" id="kapittel-1-ledd-47">Eieren av et luftfartøy er uansett skyld ansvarlig for skade eller tap som oppstår utenfor fartøyet som følge av at fartøyet brukes til luftfart. Dersom fartøyet er registrert i luftfartøyregisteret, anses den som eier som står oppført i registeret som luftfartøyets eier.</article><article class="legalP" id="kapittel-1-ledd-48">Når luftfartøyet i henhold til en leieavtale godkjent av luftfartsmyndigheten benyttes i ervervsmessig luftfartsvirksomhet av en annen enn eieren, hefter den som etter leieavtalen innehar luftfartøyet solidarisk med eieren etter første ledd.</article><article class="legalP" id="kapittel-1-ledd-49">Første og annet ledd gjelder ikke:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-49-punkt-1"><article class="legalP" id="kapittel-1-ledd-49-punkt-1-ledd-1">skade på annet luftfartøy, eller på person eller ting i slikt fartøy,</article></article></li><li data-li-identifier="2." data-name="2."><article class="listArticle" id="kapittel-1-ledd-49-punkt-2"><article class="legalP" id="kapittel-1-ledd-49-punkt-2-ledd-1">skade på person eller ting som faller innenfor området for fraktførerens ansvar etter kapittel X.</article></article></li></ul></article> <article class="defaultP" margin-top="true">§ 11-2 annet ledd oppheves.</article> <article class="defaultP" margin-top="true">§ 19-3 skal lyde:</article> <article class="defaultP" margin-top="true">Om Warszawa-konvensjonen m.v. og ikrafttredelse</article><article class="legalP" id="kapittel-1-ledd-50">Så lenge den opprinnelige Warszawa-konvensjon av 12. oktober 1929 ikke er trådt ut av kraft i forhold til Norge, skal lov av 12. juni 1936 om befordring med luftfartøy og forskrifter gitt i medhold av denne lov vedbli å gjelde for internasjonal luftbefordring når avgangsstedet og bestemmelsesstedet etter fraktavtalen ligger i konvensjonsstater som ikke begge har sluttet seg til Haag-protokollen, eller når disse steder ligger i en konvensjonsstat som ikke har sluttet seg til Haag-protokollen, og mellomlandingssted i en annen stat er avtalt, selv om dette ikke er en konvensjonsstat. Videre får reglene i luftfartsloven § 10-25, slik paragrafen lød ved vedtakelsen 11. juni 1993, tilsvarende anvendelse i tilfelle som omhandlet i dette ledd. Det samme gjelder §§ 10-31 – 10-36 og 10-38 annet ledd annet punktum slik den lød ved vedtakelsen 11. juni 1993. Likeledes får § 10-23 annet ledd, slik den lød ved vedtakelsen 11. juni 1993, anvendelse for så vidt gjelder befordring utført av en annen fraktfører enn den som har sluttet fraktavtalen. Henvisningene i §§ 10-25, slik paragrafen lød ved vedtakelsen av loven 11. juni 1993, og 10-31 – 10-36 til bestemmelsene i kap. X gjelder i stedet de tilsvarende bestemmelser i nevnte lov av 12. juni 1936 med tilhørende forskrifter.</article><article class="legalP" id="kapittel-1-ledd-51">I den utstrekning loven av 12. juni 1936 fortsatt gjelder, skal annet punktum i dens § 8 annet ledd lyde: «I tilfelle av forsinkelse skal meddelelsen gis senest 14 dager regnet fra den dag da godset ble utlevert.»</article><article class="legalP" id="kapittel-1-ledd-52">Så lenge Warszawa-konvensjonen med endringer etter Haag-protokollen 28. september 1955 ikke er trådt ut av kraft i forhold til Norge, skal luftbefordring som omfattes av konvensjonen, reguleres av bestemmelsene i lov av 16. desember 1960 om luftfart kapittel IX, slik de lød før endringene ved lov av 18. desember 1987 nr. 94.</article><article class="legalP" id="kapittel-1-ledd-53">I forhold til en stat som er bundet av Warszawa-konvensjonen slik den lyder etter Montreal-protokoll nr. 4 av 25. september 1975, skal for så vidt gjelder befordring av passasjerer og reisegodsreglene i lov 16. desember 1960 om luftfart kapittel IX gjelde, slik de lød før endringene ved lov av 18. desember 1987 nr. 94. Hva gjelder befordring av gods skal reglene i lov 16. desember 1960 om luftfart kapittel IX gjelde, slik de lød etter endringene av 18. desember 1987 nr. 94.</article><article class="legalP" id="kapittel-1-ledd-54">Opphører Warszawa-konvensjonen slik den lyder i sin opprinnelige form 12. oktober 1929 eller i sin endrede form gjennom Haag-protokollen 28. september 1955 å gjelde mellom Norge og andre stater som følge av oppsiing fra norsk side, skal departementet kunngjøre dette.</article></section><section class="section" data-name="kapII" id="kapittel-2" data-lovdata-URL="LTI/lov/2004-01-16-4/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Stortinget samtykker i at Norge tiltrer Montreal-konvensjonen av 28. mai 1999 om visse ensartede regler for internasjonal luftbefordring.</article></section><section class="section" data-name="kapIII" id="kapittel-3" data-lovdata-URL="LTI/lov/2004-01-16-4/KAPITTEL_3"><h2 data-text-align="center">III</h2><ul class="defaultList"><li data-li-identifier="1." data-name="1."><article class="listArticle" id="kapittel-3-punkt-1"><article class="legalP" id="kapittel-3-punkt-1-ledd-1">Del I trer i kraft fra den tid Kongen bestemmer. Endringen i luftfartsloven § 10-17 a kan settes i kraft fra et annet tidspunkt enn de øvrige endringene.</article></article></li><li data-li-identifier="2." data-name="2."><article class="listArticle" id="kapittel-3-punkt-2"><article class="legalP" id="kapittel-3-punkt-2-ledd-1">Del II trer i kraft straks.</article></article></li></ul></section></main></body></html>