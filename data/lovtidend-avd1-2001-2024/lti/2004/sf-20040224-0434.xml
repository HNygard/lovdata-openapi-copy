<!DOCTYPE html><html lang="no"><head><title>Forskrift om luftfartøyers masse og balanse (masseforskriften), (BSL B 1-3).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-02-24-434</dd><dt class="dokid">DokumentID</dt><dd class="dokid">LTI/forskrift/2004-02-24-434</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 4 s 572</dd><dt class="dateInForce">I kraft fra</dt><dd class="dateInForce">2004-03-01, 2005-03-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§4-1</li><li>lov/1993-06-11-101/§15-4</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2004-03-02</dd><dt class="journalNumber">Journalnummer</dt><dd class="journalNumber">2004-0437</dd><dt class="titleShort">Korttittel</dt><dd class="titleShort">Masseforskriften</dd><dt class="title">Tittel</dt><dd class="title">Forskrift om luftfartøyers masse og balanse (masseforskriften), (BSL B 1-3).</dd><dt class="miscInformation">Annet om dokumentet</dt><dd class="miscInformation">Fastsatt av Luftfartstilsynet 24. februar 2004 med hjemmel i lov 11. juni 1993 nr. 101 om luftfart (luftfartsloven) § 4-1, jf. § 15-4, jf. delegeringsvedtak 10. desember 1999 nr. 1273.</dd><dt class="refid">RefID</dt><dd class="refid">forskrift/2004-02-24-434</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om luftfartøyers masse og balanse (masseforskriften), (BSL B 1-3).<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Generelt</li><li>§ 5. Utstyrsliste (Equipment List)</li><li>§ 6. Generelt om tommasse og balanse</li><li>§ 7. Fastsettelse av tommasse og tyngdepunkt ved veiing</li><li>§ 8. Fastsettelse av tommasse og balanse ved beregning</li><li>§ 9. System for oppfølging av masse og tyngdepunktsberegning</li><li>§ 10. Dispensasjon</li><li>§ 11. Ikrafttredelse</li><li>Vedlegg 1. Fremgangsmåte ved veiing<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2004-02-24-434" id="dokument"><h1>Forskrift om luftfartøyers masse og balanse (masseforskriften), (BSL B 1-3).</h1><article class="legalArticle" data-lovdata-URL="LTI/forskrift/2004-02-24-434/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskrift er å sikre at et luftfartøy til enhver tid opereres innenfor de masse- og tyngdepunktsbegrensninger det er sertifisert for.</article></article><article class="legalArticle" data-lovdata-URL="LTI/forskrift/2004-02-24-434/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Denne forskrift gjelder for luftfartøy i klasse NORMAL eller SPESIAL. Forskriften gjelder ikke for luftfartøy som opereres i henhold til BSL JAR-OPS 1 eller 3.</article></article><article class="legalArticle" data-lovdata-URL="LTI/forskrift/2004-02-24-434/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I forskriften her gjelder definisjoner i vedlegg 1 til dokumentasjonsforskriften.</article></article><article class="legalArticle" data-lovdata-URL="LTI/forskrift/2004-02-24-434/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Generelt</span></h2><article class="numberedLegalP" data-numerator="1" id="paragraf-4-nummer-1">(1) Eier eller bruker av luftfartøy er ansvarlig for at dokumentasjon av tommasse til enhver tid er korrekt. Dokumentasjonen skal inneholde tommasse- og balanserapport samt utstyrsliste.</article><article class="numberedLegalP" data-numerator="2" id="paragraf-4-nummer-2">(2) Luftfartsforetak som har et godkjent system for teknisk bokføring i henhold til dokumentasjonsforskriften kan erstatte utstyrsliste med likeverdig dokumentasjon. Det samme gjelder for luftfartøy med bruksområde PRIVAT, dersom utstyrslisten fremgår av fabrikantens flygehåndbok eller «Pilot's Operating Handbook», og er tilpasset luftfartøyindividet.</article><article class="numberedLegalP" data-numerator="3" id="paragraf-4-nummer-3">(3) Veiing og utarbeidelse av tommasse- og balanserapport skal utføres av vedlikeholdsinstans. Masse- og balanseberegning kan utføres av eier eller bruker.</article><article class="numberedLegalP" data-numerator="4" id="paragraf-4-nummer-4">(4) Tommasse- og balanserapport samt utstyrsliste skal finnes om bord under flyging.</article><article class="numberedLegalP" data-numerator="5" id="paragraf-4-nummer-5">(5) Eier eller bruker er ansvarlig for å sende kopi av gjeldende utstyrsliste samt tommasse- og balanserapport til Luftfartstilsynet, jf. § 4 første ledd.</article></article><article class="legalArticle" data-lovdata-URL="LTI/forskrift/2004-02-24-434/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utstyrsliste (Equipment List)</span></h2><article class="numberedLegalP" data-numerator="1" id="paragraf-5-nummer-1">(1) Utstyrsliste skal foreligge i utfylt stand før utstedelse av første luftdyktighetsbevis. Listen skal til enhver tid holdes oppdatert med utstyr i luftfartøyet.</article><article class="numberedLegalP" data-numerator="2" id="paragraf-5-nummer-2">(2) Utstyrslisten skal inneholde følgende opplysninger:<ul class="defaultList"><li data-li-identifier="a)" data-name="a)"><article class="listArticle" id="paragraf-5-nummer-2-punkt-1"><article class="legalP" id="paragraf-5-nummer-2-punkt-1-ledd-1">luftfartøyets nasjonalitets- og registreringsmerke, serienummer, fabrikasjonsår, fabrikant, luftfartøytype, navn på vedlikeholdsinstans samt sted og dato for opprettelsen,</article></article></li><li data-li-identifier="b)" data-name="b)"><article class="listArticle" id="paragraf-5-nummer-2-punkt-2"><article class="legalP" id="paragraf-5-nummer-2-punkt-2-ledd-1">oversikt over fast og løst utstyr som normalt er om bord i luftfartøyet, angitt av fabrikant eller luftfartsmyndighet,</article></article></li><li data-li-identifier="c)" data-name="c)"><article class="listArticle" id="paragraf-5-nummer-2-punkt-3"><article class="legalP" id="paragraf-5-nummer-2-punkt-3-ledd-1">oversikt over alternativ utstyr som kan inngå i luftfartøyet.</article></article></li></ul></article><article class="numberedLegalP" data-numerator="3" id="paragraf-5-nummer-3">(3) Dersom det foreligger utstyrsliste fra fabrikanten i flygehåndboken eller «Pilot's Operating Handbook», kan denne benyttes jf. § 4 annet ledd.</article></article><article class="legalArticle" data-lovdata-URL="LTI/forskrift/2004-02-24-434/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Generelt om tommasse og balanse</span></h2><article class="numberedLegalP" data-numerator="1" id="paragraf-6-nummer-1">(1) Tommasse og balanse kan fastsettes ved veiing eller beregning.</article><article class="numberedLegalP" data-numerator="2" id="paragraf-6-nummer-2">(2) Ved veiing skal rapporten inneholde luftfartøyets nasjonalitets- og registreringsmerke, serienummer, luftfartøytype og aktuell versjon (hjul, flottører, ski e.l.), sted og dato for veiingen og underskrift fra vedlikeholdsinstansen.</article><article class="numberedLegalP" data-numerator="3" id="paragraf-6-nummer-3">(3) Ved beregning skal rapporten i tillegg inneholde informasjon om utstyr som tas inn eller ut av luftfartøyet med tilhørende masse, arm og moment slik at luftfartøyets gjeldende tommasse og tyngdepunkt kan fastlegges. Beregningen kan eier eller bruker selv utføre og rapporten skal gjenspeile luftfartøyets konfigurasjon.</article><article class="numberedLegalP" data-numerator="4" id="paragraf-6-nummer-4">(4) Luftfartøyets tommasse inkluderer massen av:<ul class="defaultList"><li data-li-identifier="a)" data-name="a)"><article class="listArticle" id="paragraf-6-nummer-4-punkt-1"><article class="legalP" id="paragraf-6-nummer-4-punkt-1-ledd-1">luftfartøyets aktuelle utstyr i samsvar med utstyrsliste, jf. § 5.</article></article></li><li data-li-identifier="b)" data-name="b)"><article class="listArticle" id="paragraf-6-nummer-4-punkt-2"><article class="legalP" id="paragraf-6-nummer-4-punkt-2-ledd-1">ikke nyttbar brennstoff i følge typespesifikasjon eller flygehåndbok.</article></article></li><li data-li-identifier="c)" data-name="c)"><article class="listArticle" id="paragraf-6-nummer-4-punkt-3"><article class="legalP" id="paragraf-6-nummer-4-punkt-3-ledd-1">olje i motor og ikke drenerbar olje i motorsystem i følge typespesifikasjon eller flygehåndbok. For luftfartøy som ikke har separat oljetank skal full oljemengde inkluderes i tommassen.</article></article></li><li data-li-identifier="d)" data-name="d)"><article class="listArticle" id="paragraf-6-nummer-4-punkt-4"><article class="legalP" id="paragraf-6-nummer-4-punkt-4-ledd-1">full væskemengde i hydrauliske system og andre væsker som er nødvendig for driften av luftfartøyet.</article></article></li><li data-li-identifier="e)" data-name="e)"><article class="listArticle" id="paragraf-6-nummer-4-punkt-5"><article class="legalP" id="paragraf-6-nummer-4-punkt-5-ledd-1">fastmontert ballast.</article></article></li></ul></article></article><article class="legalArticle" data-lovdata-URL="LTI/forskrift/2004-02-24-434/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Fastsettelse av tommasse og tyngdepunkt ved veiing</span></h2><article class="numberedLegalP" data-numerator="1" id="paragraf-7-nummer-1">(1) Fastsettelse av tommasse og tyngdepunkt ved veiing skal gjennomføres som følger:<ul class="defaultList"><li data-li-identifier="a)" data-name="a)"><article class="listArticle" id="paragraf-7-nummer-1-punkt-1"><article class="legalP" id="paragraf-7-nummer-1-punkt-1-ledd-1">før utstedelse av første norske luftdyktighetsbevis på fabrikknytt luftfartøy med mindre fabrikanten benytter en statistisk godkjent metode, for å sikre korrekt tommasse med tyngdepunkt,</article></article></li><li data-li-identifier="b)" data-name="b)"><article class="listArticle" id="paragraf-7-nummer-1-punkt-2"><article class="legalP" id="paragraf-7-nummer-1-punkt-2-ledd-1">før utstedelse av norsk luftdyktighetsbevis for brukt luftfartøy, dersom det ikke foreligger dokumentasjon av tommasse som er akseptabel for Luftfartstilsynet,</article></article></li><li data-li-identifier="c)" data-name="c)"><article class="listArticle" id="paragraf-7-nummer-1-punkt-3"><article class="legalP" id="paragraf-7-nummer-1-punkt-3-ledd-1">etter reparasjoner eller modifikasjoner dersom ikke endringen kan fastsettes ved beregning,</article></article></li><li data-li-identifier="d)" data-name="d)"><article class="listArticle" id="paragraf-7-nummer-1-punkt-4"><article class="legalP" id="paragraf-7-nummer-1-punkt-4-ledd-1">etter at luftfartøyet er lakkert, foliert eller innvendig preservert,</article></article></li><li data-li-identifier="e)" data-name="e)"><article class="listArticle" id="paragraf-7-nummer-1-punkt-5"><article class="legalP" id="paragraf-7-nummer-1-punkt-5-ledd-1">når Luftfartstilsynet av spesielle grunner finner det nødvendig.</article></article></li></ul></article><article class="numberedLegalP" data-numerator="2" id="paragraf-7-nummer-2">(2) Veiing skal ellers utføres ved følgende intervaller:<ul class="defaultList"><li data-li-identifier="a)" data-name="a)"><article class="listArticle" id="paragraf-7-nummer-2-punkt-1"><article class="legalP" id="paragraf-7-nummer-2-punkt-1-ledd-1">luftfartøy med bruksområde ERVERV – hvert 5 år.</article></article></li><li data-li-identifier="b)" data-name="b)"><article class="listArticle" id="paragraf-7-nummer-2-punkt-2"><article class="legalP" id="paragraf-7-nummer-2-punkt-2-ledd-1">luftfartøy med bruksområde PRIVAT – hvert 10 år.</article></article></li></ul></article><article class="numberedLegalP" data-numerator="3" id="paragraf-7-nummer-3">(3) Rapporten skal i tillegg til opplysningene i § 6 inneholde følgende:<ul class="defaultList"><li data-li-identifier="a)" data-name="a)"><article class="listArticle" id="paragraf-7-nummer-3-punkt-1"><article class="legalP" id="paragraf-7-nummer-3-punkt-1-ledd-1">luftfartøyets referanseplan (datum).</article></article></li><li data-li-identifier="b)" data-name="b)"><article class="listArticle" id="paragraf-7-nummer-3-punkt-2"><article class="legalP" id="paragraf-7-nummer-3-punkt-2-ledd-1">avlest verdi på alle vektene, tara og netto.</article></article></li><li data-li-identifier="c)" data-name="c)"><article class="listArticle" id="paragraf-7-nummer-3-punkt-3"><article class="legalP" id="paragraf-7-nummer-3-punkt-3-ledd-1">angivelse av vektenes plassering (arm) i forhold til tyngdepunktets referanseplan (datum).</article></article></li><li data-li-identifier="d)" data-name="d)"><article class="listArticle" id="paragraf-7-nummer-3-punkt-4"><article class="legalP" id="paragraf-7-nummer-3-punkt-4-ledd-1">tommasse og tyngdepunkt.</article></article></li><li data-li-identifier="e)" data-name="e)"><article class="listArticle" id="paragraf-7-nummer-3-punkt-5"><article class="legalP" id="paragraf-7-nummer-3-punkt-5-ledd-1">typen vekter som er benyttet med angivelse av dato for siste kalibrering.</article></article></li><li data-li-identifier="f)" data-name="f)"><article class="listArticle" id="paragraf-7-nummer-3-punkt-6"><article class="legalP" id="paragraf-7-nummer-3-punkt-6-ledd-1">referanse til tidligere rapport som angjeldende rapport erstatter.</article></article></li></ul></article><article class="numberedLegalP" data-numerator="4" id="paragraf-7-nummer-4">(4) Fremgangsmåte ved veiing fremgår av vedlegg 1.</article></article><article class="legalArticle" data-lovdata-URL="LTI/forskrift/2004-02-24-434/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Fastsettelse av tommasse og balanse ved beregning</span></h2><article class="numberedLegalP" data-numerator="1" id="paragraf-8-nummer-1">(1) Tommasse og tyngdepunkt kan beregnes i de tilfeller hvor det ikke stilles krav til veiing.</article><article class="numberedLegalP" data-numerator="2" id="paragraf-8-nummer-2">(2) Rapport skal inneholde opplysninger om de endringer som er gjort, med angivelse av ny tommasse og tyngdepunkt.</article></article><article class="legalArticle" data-lovdata-URL="LTI/forskrift/2004-02-24-434/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">System for oppfølging av masse og tyngdepunktsberegning</span></h2><article class="numberedLegalP" data-numerator="1" id="paragraf-9-nummer-1">(1) Luftfartsvirksomhet som har et dokumentert system som beskriver en systematisk oppfølging av alle masse- og tyngdepunktsberegninger skal fastsette tommasse og tyngdepunkt ved beregning eller veiing når;<ul class="defaultList"><li data-li-identifier="a)" data-name="a)"><article class="listArticle" id="paragraf-9-nummer-1-punkt-1"><article class="legalP" id="paragraf-9-nummer-1-punkt-1-ledd-1">den sammenlagte masseendringen overskrider ± 0,5% av flyets maksimale tillatte landingsmasse eller,</article></article></li><li data-li-identifier="b)" data-name="b)"><article class="listArticle" id="paragraf-9-nummer-1-punkt-2"><article class="legalP" id="paragraf-9-nummer-1-punkt-2-ledd-1">den samlede endring av tommassens tyngdepunkt overskrider 0,5% av vingens aerodynamiske middelkorde (MAC).</article></article></li></ul></article><article class="numberedLegalP" data-numerator="2" id="paragraf-9-nummer-2">(2) For helikopter må ikke den sammenlagte masseendringen overstige ± 0,5% av helikopterets tillatte landingsmasse eller 1,0% av tillatt tyngdepunktsområde.</article></article><article class="legalArticle" data-lovdata-URL="LTI/forskrift/2004-02-24-434/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Dispensasjon</span></h2><article class="legalP" id="paragraf-10-ledd-1">Luftfartstilsynet kan, når særlige grunner tilsier det, dispensere fra bestemmelsene i denne forskrift.</article></article><article class="legalArticle" data-lovdata-URL="LTI/forskrift/2004-02-24-434/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Denne forskrift gjelder fra 1. mars 2004, med unntak av § 5 og § 7 annet ledd som trer i kraft 1. mars 2005.</article></article><section class="section" data-name="vedlegg1" id="kapittel-1" data-lovdata-URL="LTI/forskrift/2004-02-24-434/KAPITTEL_1"><h2>Vedlegg 1. Fremgangsmåte ved veiing</h2><article class="legalP" id="kapittel-1-ledd-1">Dette vedlegget gjelder som forskrift, jf. masseforskriften.</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>.</span><article class="legalP" id="kapittel-1-foreslåttparagraf-1-ledd-1">Veieresultatet og beregningen av tommassetyngdepunktet skal kontrolleres av en annen person en den som utfører selve veiingen og beregningen.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>.</span><article class="legalP" id="kapittel-1-foreslåttparagraf-2-ledd-1">Veiingen skal gjennomføres i hangar, slik at vind ikke kan påvirke veieresultatet.</article></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>.</span><article class="legalP" id="kapittel-1-foreslåttparagraf-3-ledd-1">Veieutstyret skal være kalibrert i henhold til anerkjent standard hvert år dersom ikke fabrikanten av utstyret ikke har angitt kortere tid.</article></article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>.</span><article class="legalP" id="kapittel-1-foreslåttparagraf-4-ledd-1">Luftfartøyet skal være rengjort og tørt.</article></article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>.</span><article class="legalP" id="kapittel-1-foreslåttparagraf-5-ledd-1">Luftfartøyet skal veies i den stilling som er angitt av fabrikanten og vektene skal være plassert ved samtlige aktuelle veiepunkter samtidig. Andre bestemmelser om veiing skal følges, jf. for eksempel Pilot's Operating Handbook, Aeroplane Flight Manual og Aeroplane Maintenance Manual.</article></article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6</span>.</span><article class="legalP" id="kapittel-1-foreslåttparagraf-6-ledd-1">Luftfartøyets bremser skal være av og plassert slik at ingen sidebelastninger kan påvirke veieresultatet for eksempel på grunn av understellets fjæring.</article></article><article class="futureLegalArticle" data-name="§7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7</span>.</span><article class="legalP" id="kapittel-1-foreslåttparagraf-7-ledd-1">Brennstoff- og oljetanker skal være tomme med unntakelse av ikke drenerbar kvantitet, eller fylt med en bestemt vektmengde eller fulle tanker.</article></article><article class="futureLegalArticle" data-name="§8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8</span>.</span><article class="legalP" id="kapittel-1-foreslåttparagraf-8-ledd-1">Andre tanker, beholdere og systemer enn de som fremgår av § 7 og som inngår i utstyrslisten skal være fulle.</article></article><article class="futureLegalArticle" data-name="§9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 9</span>.</span><article class="legalP" id="kapittel-1-foreslåttparagraf-9-ledd-1">Fastmontert ballast skal være om bord.</article></article><article class="futureLegalArticle" data-name="§10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 10</span>.</span><article class="legalP" id="kapittel-1-foreslåttparagraf-10-ledd-1">Alt utstyr som fremgår av utstyrslisten skal normalt være om bord.</article></article><article class="futureLegalArticle" data-name="§11" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 11</span>.</span><article class="legalP" id="kapittel-1-foreslåttparagraf-11-ledd-1">Ved omveiing skal man kontrollere veieresultatet mot foregående veiing med hensyn til eventuelle endringer i utstyrslisten.</article></article></section></main></body></html>