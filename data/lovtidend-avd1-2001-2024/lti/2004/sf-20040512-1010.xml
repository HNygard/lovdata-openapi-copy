<!DOCTYPE html><html lang="no"><head><title>Forskrift om opptak til lokalbasert psykisk helsearbeid – videreutdanning i nettverksintervensjon (30 studiepoeng) ved Høgskolen i Agder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-05-12-1010</dd><dt class="dokid">DokumentID</dt><dd class="dokid">LTI/forskrift/2004-05-12-1010</dd><dt class="ministry">Departement</dt><dd class="ministry"><ul><li>Utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 10 s 1482</dd><dt class="dateInForce">I kraft fra</dt><dd class="dateInForce">Studieåret 2004/2005</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§37</li><li>lov/1995-05-12-22/§39</li></ul></dd><dt class="dateOfPublication">Kunngjort</dt><dd class="dateOfPublication">2004-07-01</dd><dt class="journalNumber">Journalnummer</dt><dd class="journalNumber">2004-0924</dd><dt class="titleShort">Korttittel</dt><dd class="titleShort">Forskrift om opptak til videreutd ved HiAgder</dd><dt class="title">Tittel</dt><dd class="title">Forskrift om opptak til lokalbasert psykisk helsearbeid – videreutdanning i nettverksintervensjon (30 studiepoeng) ved Høgskolen i Agder.</dd><dt class="miscInformation">Annet om dokumentet</dt><dd class="miscInformation">Fastsatt av Styret for Høgskolen i Agder 12. mai 2004 med hjemmel i lov 12. mai 1995 nr. 22 om universiteter og høgskoler § 37 og § 39.</dd><dt class="refid">RefID</dt><dd class="refid">forskrift/2004-05-12-1010</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak til lokalbasert psykisk helsearbeid – videreutdanning i nettverksintervensjon (30 studiepoeng) ved Høgskolen i Agder.<ul class="tocSubUl"><li>§ 1. Opptaksgrunnlag</li><li>§ 2. Rangering av søkere</li><li>§ 3. Styringsgruppe</li><li>§ 4. Opptakshyppighet og søknadsfrist</li><li>§ 5. Klage</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2004-05-12-1010" id="dokument"><h1>Forskrift om opptak til lokalbasert psykisk helsearbeid – videreutdanning i nettverksintervensjon (30 studiepoeng) ved Høgskolen i Agder.</h1><article class="legalArticle" data-lovdata-URL="LTI/forskrift/2004-05-12-1010/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Opptaksgrunnlag</span></h2><article class="legalP" id="paragraf-1-ledd-1">Det kreves 3-årig utdanning/180 studiepoeng i helse- eller sosialfag, og minst to års yrkespraksis fra arbeid med psykisk helse/psykososiale problemer og/eller sosiale nettverk etter fullført utdanning. Søkere med annen høgskole- eller universitetsbakgrunn på tilsvarende utdannings- og praksisnivå kan etter særskilt vurdering bli tatt opp som student.</article></article><article class="legalArticle" data-lovdata-URL="LTI/forskrift/2004-05-12-1010/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Rangering av søkere</span></h2><article class="legalP" id="paragraf-2-ledd-1">Styringsgruppen – jf. § 3, fastsetter kriterier for rangering av søkere etter forslag fra oppdragsgiver. Oppdragsgiver prioriterer sine søkere i henhold til fastsatte kriterier etter at høgskolen har godkjent søkernes kompetanse.</article></article><article class="legalArticle" data-lovdata-URL="LTI/forskrift/2004-05-12-1010/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Styringsgruppe</span></h2><article class="legalP" id="paragraf-3-ledd-1">Det oppnevnes en styringsgruppe som består av 2 representanter fra oppdragsgiver, 2 studenter, studiekoordinator og studieleder fra Høgskolen i Agder. Studentene velger selv sine representanter til styringsgruppen. Dersom det ikke er valgt studentrepresentanter fra studiet, er studentrepresentantene i studieråd for tverrfaglige videreutdanninger medlemmer av styringsgruppa. Styringsgruppa er opptakskomité for studiet.</article></article><article class="legalArticle" data-lovdata-URL="LTI/forskrift/2004-05-12-1010/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Opptakshyppighet og søknadsfrist</span></h2><article class="legalP" id="paragraf-4-ledd-1">Opptakshyppighet, søknadsfrist og opptaksprosedyrer fastsettes av styringsgruppen.</article></article><article class="legalArticle" data-lovdata-URL="LTI/forskrift/2004-05-12-1010/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Klage</span></h2><article class="legalP" id="paragraf-5-ledd-1">Eventuell klage behandles av styrets klagenemnd.</article></article><article class="legalArticle" data-lovdata-URL="LTI/forskrift/2004-05-12-1010/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Forskriften gjelder f.o.m. opptak til studieåret 2004/2005.</article></article></main></body></html>