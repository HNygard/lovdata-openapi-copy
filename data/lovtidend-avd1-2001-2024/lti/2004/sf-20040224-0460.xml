<!DOCTYPE html><html lang="no"><head><title>Forskrift om tilleggskrav for autorisasjon for helsepersonell.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-02-24-460</dd><dt class="dokid">DokumentID</dt><dd class="dokid">LTI/forskrift/2004-02-24-460</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 4 s 614</dd><dt class="dateInForce">I kraft fra</dt><dd class="dateInForce">2004-03-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-07-02-64/§48</li></ul></dd><dt class="dateOfPublication">Kunngjort</dt><dd class="dateOfPublication">2004-03-05</dd><dt class="journalNumber">Journalnummer</dt><dd class="journalNumber">2004-0447</dd><dt class="titleShort">Korttittel</dt><dd class="titleShort">Forskrift om autorisasjon for helsepersonell</dd><dt class="title">Tittel</dt><dd class="title">Forskrift om tilleggskrav for autorisasjon for helsepersonell.</dd><dt class="miscInformation">Annet om dokumentet</dt><dd class="miscInformation">Fastsatt av Helsedepartementet 24. februar 2004 med hjemmel i lov 2. juli 1999 nr. 64 om helsepersonell m.v. (helsepersonelloven) § 48 femte ledd.</dd><dt class="refid">RefID</dt><dd class="refid">forskrift/2004-02-24-460</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilleggskrav for autorisasjon for helsepersonell.<ul class="tocSubUl"><li>§ 1. Formål</li><li>§ 2. Forskriftens virkeområde</li><li>§ 3. Tilleggskrav</li><li>§ 4. Testing av søkere</li><li>§ 5. Ikrafttredelse</li><li>Merknader til forskrift om tilleggskrav for autorisasjon</li></ul></li></ul></dd></dl></header><main class="documentBody" data-lovdata-URL="LTI/forskrift/2004-02-24-460" id="dokument"><h1>Forskrift om tilleggskrav for autorisasjon for helsepersonell.</h1><article class="legalArticle" data-lovdata-URL="LTI/forskrift/2004-02-24-460/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriftens formål er å sørge for at personer som ikke er omfattet av internasjonale avtaler og som søker om autorisasjon etter helsepersonelloven § 48 tredje ledd bokstavene a) og c), sikres kunnskap på områder som fremgår av § 3 første ledd.</article></article><article class="legalArticle" data-lovdata-URL="LTI/forskrift/2004-02-24-460/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forskriftens virkeområde</span></h2><article class="legalP" id="paragraf-2-ledd-1">Forskriften gjelder for de helsepersonellgruppene som fremgår av § 3 første ledd bokstavene a) til e).</article></article><article class="legalArticle" data-lovdata-URL="LTI/forskrift/2004-02-24-460/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilleggskrav</span></h2><article class="legalP" id="paragraf-3-ledd-1">Følgende tilleggskrav gjøres gjeldende for:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><span class="miscHeadline"><i>Sykepleiere:</i></span><article class="legalP" id="paragraf-3-ledd-1-punkt-1-ledd-1">Bestått kurs i oppbygningen og organiseringen av helsetjenesten, helse- og sosialrett, håndtering av legemidler, kulturforståelse og nasjonale satsningsområder.</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><span class="miscHeadline"><i>Hjelpepleiere:</i></span><article class="legalP" id="paragraf-3-ledd-1-punkt-2-ledd-1">Bestått kurs i oppbygningen og organiseringen av helsetjenesten, helse- og sosialrett, kulturforståelse og nasjonale satsningsområder.</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><span class="miscHeadline"><i>Farmasøyter:</i></span><article class="legalP" id="paragraf-3-ledd-1-punkt-3-ledd-1">Bestått kurs i oppbygningen og organiseringen av helsetjenesten, helse- og sosialrett, håndtering av legemidler, kulturforståelse og nasjonale satsningsområder.</article></article></li><li data-li-identifier="d)" data-name="d)"><article class="listArticle" id="paragraf-3-ledd-1-punkt-4"><span class="miscHeadline"><i>Leger:</i></span><article class="legalP" id="paragraf-3-ledd-1-punkt-4-ledd-1">Bestått kurs i oppbygningen og organiseringen av helsetjenesten, helse- og sosialrett, håndtering av legemidler, kulturforståelse og nasjonale satsningsområder.</article></article></li><li data-li-identifier="e)" data-name="e)"><article class="listArticle" id="paragraf-3-ledd-1-punkt-5"><span class="miscHeadline"><i>Tannleger:</i></span><article class="legalP" id="paragraf-3-ledd-1-punkt-5-ledd-1">Bestått kurs i oppbygningen og organiseringen av helsetjenesten, helse- og sosialrett, håndtering av legemidler, kulturforståelse og nasjonale satsningsområder.</article></article></li></ul></article><article class="legalP" id="paragraf-3-ledd-2">Statens autorisasjonskontor for helsepersonell kan gi fritak for tilleggskrav etter denne bestemmelsen når tilsvarende kunnskap som kreves etter første ledd kan dokumenteres.</article></article><article class="legalArticle" data-lovdata-URL="LTI/forskrift/2004-02-24-460/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Testing av søkere</span></h2><article class="legalP" id="paragraf-4-ledd-1">Sosial- og helsedirektoratet, eller den som gis myndighet, kan fastsette innhold og fremgangsmåte for å teste kunnskap som kreves etter § 3 første ledd.</article></article><article class="legalArticle" data-lovdata-URL="LTI/forskrift/2004-02-24-460/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Forskriften trer i kraft 1. mars 2004.</article></article><section class="section" id="kapittel-1" data-lovdata-URL="LTI/forskrift/2004-02-24-460/KAPITTEL_1"><h2>Merknader til forskrift om tilleggskrav for autorisasjon</h2><article class="defaultP"><i>Til § 1 Formål</i></article><article class="legalP" id="kapittel-1-ledd-1">Når det gjelder helsepersonells rettigheter etter internasjonale avtaler, er det følgende avtaler som er de viktigste:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Overenskomst om felles nordisk arbeidsmarked for visse yrkesgrupper innen helsevesenet og for veterinærer</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">EØS-avtalen</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">Revidert konvensjon om opprettelsen av Det europeiske frihandelsforbund, hvor Sveits likestilles med EØS-land i forhold til gjensidig godkjenning av diplomer.</article></article></li></ul></article> <article class="defaultP" margin-top="true"><i>Til § 3 Tilleggskrav</i></article><article class="legalP" id="kapittel-1-ledd-2">Med tilleggskrav menes krav som stilles utover vurderingen av at en søker er funnet å ha en eksamen som er jevngod med norsk eksamen eller på annen måte kan dokumentere å ha nødvendig kyndighet på linje med krav for autorisasjon for den aktuelle helsepersonellgruppen.</article><article class="legalP" id="kapittel-1-ledd-3">De tilleggskravene som stilles er:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">bestått kurs i oppbygningen og organiseringen av helsetjenesten</article></article></li><li data-li-identifier="-" data-name="-"><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">helse- og sosialrett</article></article></li><li data-li-identifier="-" data-name="-"><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">håndtering av legemidler</article></article></li><li data-li-identifier="-" data-name="-"><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1">kulturforståelse og</article></article></li><li data-li-identifier="-" data-name="-"><article class="listArticle" id="kapittel-1-ledd-3-punkt-5"><article class="legalP" id="kapittel-1-ledd-3-punkt-5-ledd-1">nasjonale satsningsområder.</article></article></li></ul></article><article class="legalP" id="kapittel-1-ledd-4"><i>Kurset i oppbygning og organisering av helsetjenesten</i> omhandler struktur, definisjoner og begreper, finansiering og prioriteringer, forebyggende helsearbeid samt yrkesspesifikk rolle og funksjon.</article><article class="legalP" id="kapittel-1-ledd-5"><i>Helse- og sosialrett</i> omhandler relevante lover og forskrifter med spesiell vekt på dokumentasjon, taushetsplikt og pasientrettigheter samt relevante trygdeordninger.</article><article class="legalP" id="kapittel-1-ledd-6"><i>Håndtering av legemidler</i> omhandler regelverk, rekvireringsrett og trening i å løse aktuelle legemiddelregneoppgaver.</article><article class="legalP" id="kapittel-1-ledd-7"><i>Kulturforståelse</i> omhandler yrkesetiske retningslinjer, norske tradisjoner, kosthold og norsk væremåte.</article><article class="legalP" id="kapittel-1-ledd-8"><i>Nasjonale satsningsområder</i> omhandler prioriterte områder innen helsetjenesten som psykisk helsearbeid, rusomsorg, eldreomsorg, kreftomsorg m.m.</article></section></main></body></html>