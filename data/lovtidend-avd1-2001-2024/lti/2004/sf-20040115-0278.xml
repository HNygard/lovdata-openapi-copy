<!DOCTYPE html><html lang="no"><head><title>Forskrift om helsekontroll med akvakulturdyr.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-01-15-278</dd><dt class="dokid">DokumentID</dt><dd class="dokid">LTI/forskrift/2004-01-15-278</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 3 s 408</dd><dt class="dateInForce">I kraft fra</dt><dd class="dateInForce">2004-01-15</dd><dt class="changesToDocuments">Endrer</dt><dd class="changesToDocuments"><ul><li>forskrift/1991-07-04-509</li><li>forskrift/1998-12-18-1409</li><li>forskrift/2000-12-20-1397</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§3</li><li>lov/2003-12-19-124/§7</li><li>lov/2003-12-19-124/§8</li><li>lov/2003-12-19-124/§19</li><li>lov/2003-12-19-124/§26</li><li>forskrift/2003-12-19-1790</li><li>lov/1974-12-20-73/§30</li><li>lov/1974-12-20-73/§31</li><li>lov/1974-12-20-73/§5a</li></ul></dd><dt class="dateOfPublication">Kunngjort</dt><dd class="dateOfPublication">2004-02-06</dd><dt class="lastupdated">Rettet</dt><dd class="lastupdated">2004-02-11 (hjemmelsfelt)</dd><dt class="journalNumber">Journalnummer</dt><dd class="journalNumber">2004-0324</dd><dt class="titleShort">Korttittel</dt><dd class="titleShort">Forskrift om helsekontroll med akvakulturdyr</dd><dt class="title">Tittel</dt><dd class="title">Forskrift om helsekontroll med akvakulturdyr.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 15. januar 2004 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 3, § 7, § 8, § 19 og § 26, jf. delegeringsvedtak av 19. desember 2003 nr. 1790, og lov av 20. desember 1974 nr. 73 om dyrevern § 30 og § 31, jf. § 5a nr. 4. Jf. EØS-avtalen vedlegg I (direktiv 95/70/EF).</dd><dt class="refid">RefID</dt><dd class="refid">forskrift/2004-01-15-278</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om helsekontroll med akvakulturdyr.<ul class="tocSubUl"><li>Kapittel I. Formål, virkeområde og definisjoner<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li></ul></li><li>Kapittel II. Generelle krav<ul class="tocSubUl"><li>§ 4. Minstekrav til helsekontroll</li><li>§ 5. Helsekontrollens innhold</li><li>§ 6. Helsejournal</li></ul></li><li>Kapittel III. Særskilte krav om helsekontroll med ulike typer akvakulturdyr<ul class="tocSubUl"><li>§ 7. Særskilte krav til helsekontroll med stamfisk</li><li>§ 8. Særskilte krav til helsekontroll med settefisk</li><li>§ 9. Særskilte krav til helsekontroll med matfisk</li><li>§ 10. Særskilte krav til helsekontroll med skjell, kreps og pigghuder</li><li>§ 11. Særskilte krav til helsekontroll med kultiveringsanlegg</li></ul></li><li>Kapittel IV. Andre bestemmelser<ul class="tocSubUl"><li>§ 12. Tilsyn og vedtak</li><li>§ 13. Dispensasjon</li><li>§ 14. Straffebestemmelser</li><li>§ 15. Ikrafttreden og opphevelser</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2004-01-15-278" id="dokument"><h1>Forskrift om helsekontroll med akvakulturdyr.</h1><section class="section" data-name="kapI" id="kapittel-1" data-lovdata-URL="LTI/forskrift/2004-01-15-278/KAPITTEL_1"><h2>Kapittel I. Formål, virkeområde og definisjoner</h2><article class="legalArticle" data-lovdata-URL="LTI/forskrift/2004-01-15-278/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med forskriften er å fremme god helse hos akvatiske dyr og å sikre at akvatiske dyr ikke utsettes for unødig lidelse.</article></article><article class="legalArticle" data-lovdata-URL="LTI/forskrift/2004-01-15-278/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder for norsk land- og sjøterritorium, norske luft- og sjøfartøyer, innretninger på norsk kontinentalsokkel, Svalbard, Jan Mayen, bilandene, i Norges økonomiske sone, fiskerisonen ved Jan Mayen og fiskevernsonen ved Svalbard.</article><article class="legalP" id="kapittel-1-paragraf-2-ledd-2">Forskriften fastsetter krav om helsekontroll med akvakulturdyr. Akvatiske dyr som oppbevares midlertidig ved slakteri eller tilvirkningsanlegg, og forsøkslaboratorium til vitenskapelig bruk, omfattes ikke av denne forskriften.</article><article class="legalP" id="kapittel-1-paragraf-2-ledd-3">Forskriften retter seg mot enhver som driver akvakulturanlegg.</article></article><article class="legalArticle" data-lovdata-URL="LTI/forskrift/2004-01-15-278/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I denne forskriften menes med:<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1"><i>Akvakulturanlegg:</i> Lokalitet der en fôrer eller behandler levende akvatiske dyr med sikte på konsum, fôr, reproduksjon, utsetting, herunder havbeite, forskning eller undervisning. Oppbevaring av levende akvatiske dyr som ledd i oppdrettsvirksomhet faller også inn under begrepet akvakulturanlegg.</article></article></li><li data-li-identifier="2." data-name="2."><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1"><i>Akvakulturdyr:</i> Levende akvatiske dyr i akvakulturanlegg.</article></article></li><li data-li-identifier="3." data-name="3."><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1"><i>Havbeite:</i> Lokalitet for utsett og gjenfangst av krepsdyr, bløtdyr og pigghuder til næringsformål.</article></article></li><li data-li-identifier="4." data-name="4."><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1"><i>Kultiveringsfisk:</i> Anadrom fisk og/eller innlandsfisk som holdes med sikte på senere utsetting i naturen.</article></article></li><li data-li-identifier="5." data-name="5."><article class="listArticle" id="kapittel-1-paragraf-3-ledd-1-punkt-5"><article class="legalP" id="kapittel-1-paragraf-3-ledd-1-punkt-5-ledd-1"><i>Matfisk:</i> Fisk som holdes med sikte på slakting til konsum og som ikke kommer inn under definisjon av settefisk eller stamfisk.</article></article></li><li data-li-identifier="6." data-name="6."><article class="listArticle" id="kapittel-1-paragraf-3-ledd-1-punkt-6"><article class="legalP" id="kapittel-1-paragraf-3-ledd-1-punkt-6-ledd-1"><i>Produksjonsenhet:</i> Merd, kar, dam, bur eller havbeitelokalitet.</article></article></li><li data-li-identifier="7." data-name="7."><article class="listArticle" id="kapittel-1-paragraf-3-ledd-1-punkt-7"><article class="legalP" id="kapittel-1-paragraf-3-ledd-1-punkt-7-ledd-1"><i>Settefisk:</i> Yngel, settefisk og/eller smolt som holdes med sikte på overføring til andre akvakulturanlegg.</article></article></li><li data-li-identifier="8." data-name="8."><article class="listArticle" id="kapittel-1-paragraf-3-ledd-1-punkt-8"><article class="legalP" id="kapittel-1-paragraf-3-ledd-1-punkt-8-ledd-1"><i>Stamdyr:</i> Akvatiske dyr, unntatt fisk, som skal strykes eller som reproduserer på annen måte.</article></article></li><li data-li-identifier="9." data-name="9."><article class="listArticle" id="kapittel-1-paragraf-3-ledd-1-punkt-9"><article class="legalP" id="kapittel-1-paragraf-3-ledd-1-punkt-9-ledd-1"><i>Stamfisk:</i> Fisk som skal strykes eller som reproduserer på annen måte.</article></article></li><li data-li-identifier="10." data-name="10."><article class="listArticle" id="kapittel-1-paragraf-3-ledd-1-punkt-10"><article class="legalP" id="kapittel-1-paragraf-3-ledd-1-punkt-10-ledd-1"><i>Sykdom:</i> Smittsom og ikke-smittsom sykdom.</article></article></li><li data-li-identifier="11." data-name="11."><article class="listArticle" id="kapittel-1-paragraf-3-ledd-1-punkt-11"><article class="legalP" id="kapittel-1-paragraf-3-ledd-1-punkt-11-ledd-1"><i>Vassdrag:</i> Alt stillestående eller rennende overflatevann med årssikker vannføring, med tilhørende bunn og bredder inntil høyeste flomvannstand, inkludert hoved- og sidevassdrag med tilhørende nedslagsfelt. Selv om et vassdrag på enkelte strekninger renner under jorden eller under breer, regnes det i sin helhet som vassdrag. Som vassdrag regnes også vannløp uten sikker årssikker vannføring dersom det atskiller seg tydelig fra omgivelsene.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-01-15-278/KAPITTEL_2"><h2>Kapittel II. Generelle krav</h2><article class="legalArticle" data-lovdata-URL="LTI/forskrift/2004-01-15-278/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Minstekrav til helsekontroll</span></h3><article class="legalP" id="kapittel-2-paragraf-1-ledd-1">Det skal gjennomføres risikobasert helsekontroll med alle akvakulturdyr.</article><article class="legalP" id="kapittel-2-paragraf-1-ledd-2">Ved forøket dødelighet eller mistanke om sykdom i en eller flere produksjonsenheter skal veterinær eller fiskehelsebiolog varsles umiddelbart, og helsekontroll gjennomføres for å avklare årsaksforhold.</article><article class="legalP" id="kapittel-2-paragraf-1-ledd-3">Ved vedvarende forøket dødelighet skal ny helsekontroll gjennomføres innen 14 dager, med mindre årsaksforhold er entydig og avklart.</article><article class="legalP" id="kapittel-2-paragraf-1-ledd-4">Når det er tatt inn akvakulturdyr i et akvakulturanlegg skal det gjennomføres minst én helsekontroll før akvakulturdyr tas ut av anlegget.</article></article><article class="legalArticle" data-lovdata-URL="LTI/forskrift/2004-01-15-278/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Helsekontrollens innhold</span></h3><article class="legalP" id="kapittel-2-paragraf-2-ledd-1">Helsekontrollen skal utføres av veterinær eller fiskehelsebiolog. Akvakulturanlegg kan benytte annet personell med tilsvarende kompetanse etter tillatelse fra Mattilsynet.</article><article class="legalP" id="kapittel-2-paragraf-2-ledd-2">Ved hver helsekontroll skal anleggets driftsjournal gjennomgås. Ut fra en risikovurdering skal et representativt utvalg av produksjonsenhetene inspiseres. Et representativt utvalg av nylig døde dyr eller dyr med unormal adferd skal obduseres og relevante undersøkelser skal gjennomføres.</article><article class="legalP" id="kapittel-2-paragraf-2-ledd-3">Ved forøket dødelighet eller mistanke om sykdom skal i tillegg alle produksjonsenheter inspiseres. Det skal tas ut prøver og foretas undersøkelser for å fastslå årsaken.</article></article><article class="legalArticle" data-lovdata-URL="LTI/forskrift/2004-01-15-278/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Helsejournal</span></h3><article class="legalP" id="kapittel-2-paragraf-3-ledd-1">Det skal føres journal som minimum gir opplysninger om antall gjennomførte helsekontroller, antall obduserte dyr, prøveuttak, foretatte undersøkelser, diagnoser og gjennomførte behandlinger.</article><article class="legalP" id="kapittel-2-paragraf-3-ledd-2">Gjenpart av journalen skal oppbevares på anlegget i minst 5 år, og kan kreves fremlagt eller tilsendt av den som er tillagt tilsynsmyndighet etter denne forskrift.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2004-01-15-278/KAPITTEL_3"><h2>Kapittel III. Særskilte krav om helsekontroll med ulike typer akvakulturdyr</h2><article class="legalArticle" data-lovdata-URL="LTI/forskrift/2004-01-15-278/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Særskilte krav til helsekontroll med stamfisk</span></h3><article class="legalP" id="kapittel-3-paragraf-1-ledd-1">I akvakulturanlegg med stamfisk skal det foretas minst 12 rutinemessige helsekontroller per år. Disse skal fordeles slik at det er maksimum 8 uker mellom hver helsekontroll.</article><article class="legalP" id="kapittel-3-paragraf-1-ledd-2">All stamfisk som dør og stamfisk med unormal adferd, som ikke klart er forårsaket av tekniske uhell eller lignende, skal obduseres og relevante undersøkelser skal gjennomføres.</article><article class="legalP" id="kapittel-3-paragraf-1-ledd-3">Ved stryking av atlantisk laks, regnbueørret, villfanget atlantisk laks og villfisk for innlegging av rogn i levende genbank, skal;<ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-1-ledd-3-punkt-1"><article class="legalP" id="kapittel-3-paragraf-1-ledd-3-punkt-1-ledd-1">samtlige hunnfisk obduseres etter stryking,</article></article></li><li data-li-identifier="2." data-name="2."><article class="listArticle" id="kapittel-3-paragraf-1-ledd-3-punkt-2"><article class="legalP" id="kapittel-3-paragraf-1-ledd-3-punkt-2-ledd-1">samtlige hannfisk obduseres etter at de er benyttet siste gang, og</article></article></li><li data-li-identifier="3." data-name="3."><article class="listArticle" id="kapittel-3-paragraf-1-ledd-3-punkt-3"><article class="legalP" id="kapittel-3-paragraf-1-ledd-3-punkt-3-ledd-1">relevante undersøkelser gjennomføres.</article></article></li></ul></article><article class="legalP" id="kapittel-3-paragraf-1-ledd-4">Atlantisk laks som er klekket og fremfôret til stamfisk i levende genbank er unntatt fra bestemmelsen i tredje ledd.</article><article class="legalP" id="kapittel-3-paragraf-1-ledd-5">All villfanget anadrom fisk som strykes skal testes for bakteriell nyresyke og furunkulose. Villfisk som strykes for innlegging av rogn i levende genbank skal i tillegg testes for infeksiøs pankreasnekrosevirus.</article></article><article class="legalArticle" data-lovdata-URL="LTI/forskrift/2004-01-15-278/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Særskilte krav til helsekontroll med settefisk</span></h3><article class="legalP" id="kapittel-3-paragraf-2-ledd-1">I akvakulturanlegg med settefisk skal det foretas minst 12 rutinemessige helsekontroller per år. Disse skal fordeles slik at det er maksimum 8 uker mellom hver helsekontroll.</article><article class="legalP" id="kapittel-3-paragraf-2-ledd-2">Siste helsekontroll før levende settefisk tas ut av akvakulturanlegg skal gjennomføres tidligst 3 uker før levering.</article><article class="legalP" id="kapittel-3-paragraf-2-ledd-3">Ved hver helsekontroll skal et representativt utvalg av minst 30 nylig død fisk eller svimere obduseres og relevante undersøkelser skal gjennomføres. Dersom det ikke finnes så mye død fisk eller svimere skal all død fisk og alle svimere obduseres.</article><article class="legalP" id="kapittel-3-paragraf-2-ledd-4">I løpet av de tre siste månedene før levende settefisk tas ut av akvakulturanlegg med atlantisk laks eller regnbueørret skal minst 30 fisk undersøkes for <i>Gyrodactylus salaris</i>.</article></article><article class="legalArticle" data-lovdata-URL="LTI/forskrift/2004-01-15-278/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Særskilte krav til helsekontroll med matfisk</span></h3><article class="legalP" id="kapittel-3-paragraf-3-ledd-1">I akvakulturanlegg med mer enn 3.000 og mindre enn 50.000 matfisk skal det foretas minst 4 rutinemessige helsekontroller per år. Disse skal fordeles slik at det er maksimum 4 måneder mellom hver helsekontroll.</article><article class="legalP" id="kapittel-3-paragraf-3-ledd-2">I akvakulturanlegg med mer enn 50.000 matfisk skal det foretas minst 6 rutinemessige helsekontroller per år. Disse skal fordeles slik at det er maksimum 3 måneder mellom hver helsekontroll.</article><article class="legalP" id="kapittel-3-paragraf-3-ledd-3">I akvakulturanlegg med matfisk av atlantisk laks eller regnbueørret i ferskvann skal minst 30 fisk per år undersøkes for <i>Gyrodactylus salaris</i>.</article></article><article class="legalArticle" data-lovdata-URL="LTI/forskrift/2004-01-15-278/§10" data-name="§10" id="kapittel-3-paragraf-4"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Særskilte krav til helsekontroll med skjell, kreps og pigghuder</span></h3><article class="legalP" id="kapittel-3-paragraf-4-ledd-1">I akvakulturanlegg med stamdyr og larver av skjell, kreps og pigghuder skal det foretas minst 6 rutinemessige helsekontroller per år. Disse skal fordeles slik at det er maksimum 3 måneder mellom hver helsekontroll.</article><article class="legalP" id="kapittel-3-paragraf-4-ledd-2">I akvakulturanlegg med andre stadier av skjell, kreps og pigghuder, unntatt havbeite og akvakulturanlegg med naturlig påslag og hele vekstperioden i samme anlegg, skal det foretas minst 4 rutinemessige helsekontroller per år. Disse skal fordeles slik at det er maksimum 4 måneder mellom hver helsekontroll.</article></article><article class="legalArticle" data-lovdata-URL="LTI/forskrift/2004-01-15-278/§11" data-name="§11" id="kapittel-3-paragraf-5"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Særskilte krav til helsekontroll med kultiveringsanlegg</span></h3><article class="legalP" id="kapittel-3-paragraf-5-ledd-1">I akvakulturanlegg med anadrom fisk som skal settes ut i flere vassdrag gjelder samme særskilte krav til helsekontroll som for settefisk i denne forskriftens § 8.</article><article class="legalP" id="kapittel-3-paragraf-5-ledd-2">I akvakulturanlegg med innlandsfisk som skal settes ut i flere vassdrag, og i akvakulturanlegg med kultiveringsfisk som overvintres og skal settes ut i ett vassdrag, skal det foretas minst 4 rutinemessige helsekontroller per år.</article><article class="legalP" id="kapittel-3-paragraf-5-ledd-3">I akvakulturanlegg med kultiveringsfisk som ikke overvintres og skal settes ut i ett vassdrag skal det foretas minst 2 rutinemessige helsekontroller før utsett.</article><article class="legalP" id="kapittel-3-paragraf-5-ledd-4">Siste helsekontroll før levende kultiveringsfisk tas ut av akvakulturanlegget skal gjennomføres tidligst 3 uker før levering.</article><article class="legalP" id="kapittel-3-paragraf-5-ledd-5">I løpet av de tre siste månedene før levende kultiveringsfisk tas ut av akvakulturanlegg med atlantisk laks skal minst 30 fisk undersøkes for <i>Gyrodactylus salaris</i>.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2004-01-15-278/KAPITTEL_4"><h2>Kapittel IV. Andre bestemmelser</h2><article class="legalArticle" data-lovdata-URL="LTI/forskrift/2004-01-15-278/§12" data-name="§12" id="kapittel-4-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Tilsyn og vedtak</span></h3><article class="legalP" id="kapittel-4-paragraf-1-ledd-1">Mattilsynet fører tilsyn og fatter vedtak for å gjennomføre bestemmelsene gitt i og i medhold av denne forskriften i samsvar med matloven § 23 om tilsyn og vedtak og kan herunder treffe vedtak etter § 24 om særskilt smittesanering, § 25 om stenging og virksomhetskarantene og § 26 om tvangsmulkt.</article><article class="legalP" id="kapittel-4-paragraf-1-ledd-2">Mattilsynet fører tilsyn og fatter vedtak for å gjennomføre bestemmelsene gitt i og i medhold av denne forskriften i samsvar med dyrevernloven § 25 om vedtak og klage og kan herunder treffe vedtak etter § 26 om tvangsmulkt.</article></article><article class="legalArticle" data-lovdata-URL="LTI/forskrift/2004-01-15-278/§13" data-name="§13" id="kapittel-4-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Dispensasjon</span></h3><article class="legalP" id="kapittel-4-paragraf-2-ledd-1">Mattilsynet kan i særlige tilfeller dispensere fra bestemmelsene i denne forskriften forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="LTI/forskrift/2004-01-15-278/§14" data-name="§14" id="kapittel-4-paragraf-3"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Straffebestemmelser</span></h3><article class="legalP" id="kapittel-4-paragraf-3-ledd-1">Forsettlig og uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til matloven § 28 og dyrevernloven § 31.</article></article><article class="legalArticle" data-lovdata-URL="LTI/forskrift/2004-01-15-278/§15" data-name="§15" id="kapittel-4-paragraf-4"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttreden og opphevelser</span></h3><article class="legalP" id="kapittel-4-paragraf-4-ledd-1">Denne forskrift trer i kraft straks.</article><article class="legalP" id="kapittel-4-paragraf-4-ledd-2">Samtidig oppheves:<ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-4-ledd-2-punkt-1"><article class="legalP" id="kapittel-4-paragraf-4-ledd-2-punkt-1-ledd-1">Forskrift av 18. desember 1998 nr. 1409 om etablering, drift og sykdomsforebyggende tiltak ved oppdrettsanlegg (drifts- og sykdomsforskriften) § 10 første ledd.</article></article></li><li data-li-identifier="2." data-name="2."><article class="listArticle" id="kapittel-4-paragraf-4-ledd-2-punkt-2"><article class="legalP" id="kapittel-4-paragraf-4-ledd-2-punkt-2-ledd-1">Forskrift av 20. desember 2000 nr. 1397 om tildeling, etablering, drift- og sykdomsforebyggende tiltak ved settefiskanlegg for laksefisk og annen ferskvannsfisk (settefiskforskriften) § 16.</article></article></li><li data-li-identifier="3." data-name="3."><article class="listArticle" id="kapittel-4-paragraf-4-ledd-2-punkt-3"><article class="legalP" id="kapittel-4-paragraf-4-ledd-2-punkt-3-ledd-1">Forskrift av 4. juli 1991 nr. 509 om forebygging, begrensning og utrydding av sykdommer hos akvatiske organismer § 8.</article></article></li></ul></article></article></section></main></body></html>