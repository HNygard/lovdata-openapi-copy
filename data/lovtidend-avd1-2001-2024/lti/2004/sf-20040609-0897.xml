<!DOCTYPE html><html lang="no"><head><title>Forskrift om endring i forskrift om dyrehelsemessige betingelser for innførsel og utførsel av embryo av storfe.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-06-09-897</dd><dt class="dokid">DokumentID</dt><dd class="dokid">LTI/forskrift/2004-06-09-897</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 7 s 1025</dd><dt class="dateInForce">I kraft fra</dt><dd class="dateInForce">2004-06-09</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-12-31-1486</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§12</li><li>lov/2003-12-19-124/§19</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2004-06-22</dd><dt class="lastupdated">Rettet</dt><dd class="lastupdated">2004-06-28 (§ 7)</dd><dt class="journalNumber">Journalnummer</dt><dd class="journalNumber">2004-0781</dd><dt class="titleShort">Korttittel</dt><dd class="titleShort">Endr. i forskrift om storfeembryo</dd><dt class="title">Tittel</dt><dd class="title">Forskrift om endring i forskrift om dyrehelsemessige betingelser for innførsel og utførsel av embryo av storfe.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 9. juni 2004 med hjemmel i lov 19. desember 2003 nr. 124 om matproduksjon og mattrygghet mv. (matloven) § 12 og § 19, jf. delegeringsvedtak 19. desember 2003 nr. 1790. Jf. EØS-avtalen vedlegg I (vedtak 92/471/EØF, vedtak 2004/52/EF og vedtak 2004/205/EF).</dd><dt class="refid">RefID</dt><dd class="refid">forskrift/2004-06-09-897</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om dyrehelsemessige betingelser for innførsel og utførsel av embryo av storfe.<ul class="tocSubUl"><li>I<ul class="tocSubUl"><li>§ 9. Krav til donor av sæd</li><li>§ 10. Helsesertifikat</li><li>§ 11. Godkjente innsamlings- og produksjonsgrupper</li><li>§ 12. Godkjente tredjeland eller regioner av tredjeland</li><li>§ 16. Godkjenning, tilsyn og vedtak</li><li>§ 21. Ikrafttredelse og overgangsordninger</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-06-09-897" id="dokument"><h1>Forskrift om endring i forskrift om dyrehelsemessige betingelser for innførsel og utførsel av embryo av storfe.</h1><section class="section" data-name="kapI" id="kapittel-1" data-lovdata-URL="LTI/forskrift/2004-06-09-897/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 31. desember 1998 nr. 1486 om dyrehelsemessige betingelser for innførsel og utførsel av embryo av storfe gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om dyrehelsemessige betingelser for import og eksport av embryo av storfe</i></article> <article class="defaultP" margin-top="true">I § 1 endres ordene «innførsel og utførsel» til «import og eksport».</article> <article class="defaultP" margin-top="true">§ 2 skal lyde:</article><article class="legalP" id="kapittel-1-ledd-2">Forskriften gjelder import og eksport innenfor EØS og import fra tredjeland eller regioner av tredjeland, av ferske og dypfryste embryo av storfe. Unntatt er import av embryo fra Storbritannia og Nord-Irland, også via andre land.</article><article class="legalP" id="kapittel-1-ledd-3">Forskriften gjelder ikke import av embryo som har vært gjenstand for nucleusoverføring.</article> <article class="defaultP" margin-top="true">§ 4 skal lyde:</article><article class="legalP" id="kapittel-1-ledd-4">Innenfor EØS er det bare tillatt å importere og eksportere embryo av storfe som er innsamlet og produsert av embryoinnsamlings- og produksjonsgrupper som er godkjent av kompetent myndighet i avsenderlandet, og som utøver virksomheten i samsvar med de krav som er nedfelt i denne forskriften. Det samme gjelder for import av embryo av storfe fra tredjeland.</article><article class="legalP" id="kapittel-1-ledd-5">Embryo som importeres eller eksporteres innenfor EØS skal være innsamlet, behandlet og oppbevart:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">etter 1. januar 1991, hvis de stammer fra land som var EØS-stater før 1. mai 2004.</article></article></li><li data-li-identifier="2." data-name="2."><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">etter 1. mai 2004, hvis de stammer fra land som ble EØS-stater fra 1. mai 2004.</article></article></li></ul></article> <article class="defaultP" margin-top="true">§ 7 tredje ledd skal lyde:</article><article class="legalP" id="kapittel-1-ledd-6">Den kompetente myndigheten kan tillate at sæd som oppfyller vilkårene for import og eksport av oksesæd, oppbevares på de godkjente oppbevaringsstedene.</article> <article class="defaultP" margin-top="true">I § 7 fjerde ledd endres ordene «innføres eller utføres» til «importeres eller eksporteres».</article> <article class="defaultP" margin-top="true">§ 9 og § 10 skal lyde:</article><article class="futureLegalArticle" data-name="§9" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Krav til donor av sæd</span></span><article class="legalP" id="kapittel-1-foreslåttparagraf-1-ledd-1">Embryoene må være resultat av kunstig inseminering eller in vitro befruktning, med sæd fra en okse som står på en godkjent seminstasjon eller sæd som er importert i henhold til gjeldende forskrift om dyrehelsemessige vilkår for produksjon, import og eksport av oksesæd.</article></article><article class="futureLegalArticle" data-name="§10" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Helsesertifikat</span></span><article class="legalP" id="kapittel-1-foreslåttparagraf-2-ledd-1">Med hver embryoforsendelse skal det følge et helsesertifikat.</article><article class="legalP" id="kapittel-1-foreslåttparagraf-2-ledd-2">Ved import fra eller eksport til land i EØS skal helsesertifikatet være utstedt av en offentlig veterinær i avsenderlandet på et formular som er utarbeidet av kompetent myndighet i avsenderlandet etter modellen vist i vedlegg B.</article><article class="legalP" id="kapittel-1-foreslåttparagraf-2-ledd-3">Ved import fra tredjeland skal helsesertifikatet være utstedt av en offentlig veterinær på et formular som er utarbeidet av kompetent myndighet i avsenderlandet etter i modellen vist i vedlegg C eller vedlegg D.</article><article class="legalP" id="kapittel-1-foreslåttparagraf-2-ledd-4">Helsesertifikater skal være skrevet på minst ett av de offisielle språkene i avsenderlandet og ett av de offisielle språkene i mottakerlandet. Gjelder sertifikatet embryo fra et tredjeland, skal det i tillegg være skrevet på ett av de offisielle språkene i det landet hvor grensekontrollen skal foretas.</article><article class="legalP" id="kapittel-1-foreslåttparagraf-2-ledd-5">Helsesertifikater skal foreligge i original, følge med forsendelsen til det endelige bestemmelsesstedet, bestå av ett ark og være utstedt til én enkelt mottaker.</article></article> <article class="defaultP" margin-top="true">I overskriften til kapittel III endres ordet «innførsel» til «import».</article> <article class="defaultP" margin-top="true">§ 11 og § 12 skal lyde:</article><article class="futureLegalArticle" data-name="§11" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Godkjente innsamlings- og produksjonsgrupper</span></span><article class="legalP" id="kapittel-1-foreslåttparagraf-3-ledd-1">Det kan bare importeres embryo fra godkjente embryoinnsamlings- og embryoproduksjonsgrupper som er oppført på listen i vedtak 92/452/EF.</article></article><article class="futureLegalArticle" data-name="§12" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Godkjente tredjeland eller regioner av tredjeland</span></span><article class="legalP" id="kapittel-1-foreslåttparagraf-4-ledd-1">Det kan bare importeres embryo fra tredjeland eller regioner av tredjeland som er oppført på listen i vedlegg A.</article></article> <article class="defaultP" margin-top="true">I § 13 annet ledd endres ordet «innføre» til «importere».</article> <article class="defaultP" margin-top="true">I § 15 endres ordet «innførsel» i paragrafens tittel og tekst til «import».</article> <article class="defaultP" margin-top="true">§ 16 skal lyde:</article><article class="futureLegalArticle" data-name="§16" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Godkjenning, tilsyn og vedtak</span></span><article class="legalP" id="kapittel-1-foreslåttparagraf-5-ledd-1">Mattilsynet kan godkjenne embryoinnsamlingsgrupper, embryoproduksjonsgrupper og oppbevaringssteder for embryo i Norge. Godkjente embryoinnsamlingsgrupper og embryoproduksjonsgrupper tildeles et veterinært registreringsnummer.</article><article class="legalP" id="kapittel-1-foreslåttparagraf-5-ledd-2">Mattilsynet kan trekke godkjenningen tilbake dersom embryoinnsamlingsgruppen, embryoproduksjonsgruppen eller oppbevaringsstedet ikke lenger oppfyller vilkårene for godkjenning eller virksomheten foregår i strid med denne forskriften.</article><article class="legalP" id="kapittel-1-foreslåttparagraf-5-ledd-3">Godkjente embryoinnsamlingsgrupper og embryoproduksjonsgrupper skal varsle Mattilsynet ved vesentlige endringer i gruppens sammensetning. Ved utskifting av gruppeveterinær eller vesentlige endringer av gruppens sammensetning, laboratorier eller utstyr må gruppen søke om ny godkjenning.</article><article class="legalP" id="kapittel-1-foreslåttparagraf-5-ledd-4">Mattilsynet fører tilsyn med at bestemmelsene i denne forskriften etterleves og kan fatte de vedtak som er nødvendige for å sikre dette.</article><article class="legalP" id="kapittel-1-foreslåttparagraf-5-ledd-5">Ved import og eksport av embryo kommer gjeldende bestemmelser om tilsyn og kontroll til anvendelse.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. forskrift 31. desember 1998 nr. 1484 om tilsyn og kontroll ved innførsel og utførsel av levende dyr, annet avlsmateriale og animalsk avfall innen EØS, og ved innførsel av levende dyr fra land utenfor EØS, forskrift 18. oktober 1999 nr. 1163 om tilsyn og kontroll ved import og transitt mv. av levende dyr, animalske næringsmidler og produkter av animalsk opprinnelse mv. fra tredjeland og forskrift 20. januar 2000 nr. 47 om gebyr ved tilsyn og kontroll ved import og transitt mv. av levende dyr, animalske næringsmidler og produkter av animalsk opprinnelse mv. fra tredjeland.</article></footer></article> <article class="defaultP" margin-top="true">I § 17 endres ordene «innførsel og utførsel» til «import og eksport».</article> <article class="defaultP" margin-top="true">I § 18 endres ordet «Landbruksdepartementet» til «Mattilsynet» og ordet «innførsel» til «import eller eksport».</article> <article class="defaultP" margin-top="true">§ 21 skal lyde:</article><article class="futureLegalArticle" data-name="§21" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Ikrafttredelse og overgangsordninger</span></span><article class="legalP" id="kapittel-1-foreslåttparagraf-6-ledd-1">Denne forskriften trer i kraft 1. januar 1999.</article><article class="legalP" id="kapittel-1-foreslåttparagraf-6-ledd-2">Fra samme dato oppheves forskrift 23. juni 1994 nr. 693 om dyrehelsemessige betingelser for innførsel og utførsel av ferske og dypfrosne embryo av storfe innenfor EØS.</article><article class="legalP" id="kapittel-1-foreslåttparagraf-6-ledd-3">Til og med 31. desember 2004 kan storfeembryo som er produsert før 1. mai 2004 i land som fra da av ble EØS-stater importeres dersom de:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-6-ledd-3-punkt-1"><article class="legalP" id="kapittel-1-foreslåttparagraf-6-ledd-3-punkt-1-ledd-1">er samlet inn, behandlet og oppbevart av en embryoinnsamlingsgruppe som var godkjent for eksport til EØS og er merket med godkjenningsnummeret gruppen var tildelt, og</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-6-ledd-3-punkt-2"><article class="legalP" id="kapittel-1-foreslåttparagraf-6-ledd-3-punkt-2-ledd-1">følges av et helsesertifikat, jf. § 18, som er påført tilleggsattestasjon fra den offentlige veterinæren om at embryoene oppfyller vilkårene i vedtak 2004/205/EF og er produsert før 1. mai 2004.</article></article></li></ul></article></article> <article class="defaultP" margin-top="true">Forskriftens nåværende vedlegg skal lyde:</article><span class="futuretitle" id="kapittel-1-foreslåttittel-1">Vedlegg A. Liste over tredjeland og regioner i tredjeland som det er tillatt å importere embryo av storfe fra</span><article class="defaultP"><table><thead><tr><th data-text-align="left" data-vertical-align="top"><i>ISO-kode</i></th><th data-text-align="left" data-vertical-align="top"><i>Land</i></th><th data-text-align="left" data-vertical-align="top"><i>Merknad</i></th></tr></thead><tbody><tr><td data-text-align="left" data-vertical-align="top">AR</td><td data-text-align="left" data-vertical-align="top">Argentina</td><td data-text-align="left" data-vertical-align="top" /></tr><tr><td data-text-align="left" data-vertical-align="top">AU</td><td data-text-align="left" data-vertical-align="top">Australia</td><td data-text-align="left" data-vertical-align="top" /></tr><tr><td data-text-align="left" data-vertical-align="top">CA</td><td data-text-align="left" data-vertical-align="top">Canada</td><td data-text-align="left" data-vertical-align="top" /></tr><tr><td data-text-align="left" data-vertical-align="top">CH</td><td data-text-align="left" data-vertical-align="top">Sveits</td><td data-text-align="left" data-vertical-align="top" /></tr><tr><td data-text-align="left" data-vertical-align="top">HR</td><td data-text-align="left" data-vertical-align="top">Kroatia</td><td data-text-align="left" data-vertical-align="top" /></tr><tr><td data-text-align="left" data-vertical-align="top">IL</td><td data-text-align="left" data-vertical-align="top">Israel</td><td data-text-align="left" data-vertical-align="top" /></tr><tr><td data-text-align="left" data-vertical-align="top">MK</td><td data-text-align="left" data-vertical-align="top">Makedonia</td><td data-text-align="left" data-vertical-align="top"><sup class="footnotereference" data-footnotereferencevalue="*" data-unique-footnote-counter="2">*</sup></td></tr><tr><td data-text-align="left" data-vertical-align="top">NZ</td><td data-text-align="left" data-vertical-align="top">New Zealand</td><td data-text-align="left" data-vertical-align="top" /></tr><tr><td data-text-align="left" data-vertical-align="top">RO</td><td data-text-align="left" data-vertical-align="top">Romania</td><td data-text-align="left" data-vertical-align="top" /></tr><tr><td data-text-align="left" data-vertical-align="top">US</td><td data-text-align="left" data-vertical-align="top">USA</td><td data-text-align="left" data-vertical-align="top" /></tr></tbody></table></article><footer class="footnotes"><article class="footnote" data-name="*" data-unique-footnote-counter="2"><span class="footnoteLabel">*</span> Midlertidig ISO-kode som ikke har betydning for den endelige koden som vil bli fastsatt etter forhandlinger i FN.</article></footer> <article class="defaultP" margin-top="true">Nytt vedlegg B, C og D skal lyde:</article><span class="futuretitle" id="kapittel-1-foreslåttittel-2">Vedlegg B. Modell for helsesertifikat som skal følge med embryo av storfe som importeres fra eller eksporteres til land i EØS</span><article class="legalP" id="kapittel-1-ledd-7">(pdf)</article><span class="futuretitle" id="kapittel-1-foreslåttittel-3">Vedlegg C</span><span class="futuretitle" id="kapittel-1-foreslåttittel-4">Del 1. Modell for helsesertifikat som skal følge med embryo av storfe som importeres fra tredjeland som er oppført på listen i del 2</span><article class="legalP" id="kapittel-1-ledd-8">(pdf)</article><span class="futuretitle" id="kapittel-1-foreslåttittel-5">Del 2. Liste over tredjeland som skal bruke helsesertifikatmodellen i del 1</span><article class="defaultP"><table><thead><tr><th data-text-align="left" data-vertical-align="top"><i>ISO-kode</i></th><th data-text-align="left" data-vertical-align="top"><i>Land</i></th><th data-text-align="left" data-vertical-align="top"><i>Merknad</i></th></tr></thead><tbody><tr><td data-text-align="left" data-vertical-align="top">AR</td><td data-text-align="left" data-vertical-align="top">Argentina</td><td data-text-align="left" data-vertical-align="top" /></tr><tr><td data-text-align="left" data-vertical-align="top">CA</td><td data-text-align="left" data-vertical-align="top">Canada</td><td data-text-align="left" data-vertical-align="top" /></tr><tr><td data-text-align="left" data-vertical-align="top">CH</td><td data-text-align="left" data-vertical-align="top">Sveits</td><td data-text-align="left" data-vertical-align="top" /></tr><tr><td data-text-align="left" data-vertical-align="top">HR</td><td data-text-align="left" data-vertical-align="top">Kroatia</td><td data-text-align="left" data-vertical-align="top" /></tr><tr><td data-text-align="left" data-vertical-align="top">MK</td><td data-text-align="left" data-vertical-align="top">Makedonia</td><td data-text-align="left" data-vertical-align="top"><sup class="footnotereference" data-footnotereferencevalue="*" data-unique-footnote-counter="2">*</sup></td></tr><tr><td data-text-align="left" data-vertical-align="top">NZ</td><td data-text-align="left" data-vertical-align="top">New Zealand</td><td data-text-align="left" data-vertical-align="top" /></tr><tr><td data-text-align="left" data-vertical-align="top">RO</td><td data-text-align="left" data-vertical-align="top">Romania</td><td data-text-align="left" data-vertical-align="top" /></tr><tr><td data-text-align="left" data-vertical-align="top">US</td><td data-text-align="left" data-vertical-align="top">USA</td><td data-text-align="left" data-vertical-align="top" /></tr></tbody></table></article><footer class="footnotes"><article class="footnote" data-name="*" data-unique-footnote-counter="3"><span class="footnoteLabel">*</span> Midlertidig ISO-kode som ikke har betydning for den endelige koden som vil bli fastsatt etter forhandlinger i FN.</article></footer><span class="futuretitle" id="kapittel-1-foreslåttittel-6">Vedlegg D</span><span class="futuretitle" id="kapittel-1-foreslåttittel-7">Del 1. Modell for helsesertifikat som skal følge med embryo av storfe som importeres fra tredjeland som er oppført på listen i del 2</span><article class="legalP" id="kapittel-1-ledd-9">(pdf)</article><span class="futuretitle" id="kapittel-1-foreslåttittel-8">Del 2. Liste over tredjeland som skal bruke helsesertifikatmodellen i del 1</span><article class="defaultP"><table><thead><tr><th data-text-align="left" data-vertical-align="top"><i>ISO-kode</i></th><th data-text-align="left" data-vertical-align="top"><i>Land</i></th><th data-text-align="left" data-vertical-align="top"><i>Merknad</i></th></tr></thead><tbody><tr><td data-text-align="left" data-vertical-align="top">AU</td><td data-text-align="left" data-vertical-align="top">Australia</td><td data-text-align="left" data-vertical-align="top" /></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2004-06-09-897/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>