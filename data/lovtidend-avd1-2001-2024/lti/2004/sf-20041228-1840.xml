<!DOCTYPE html><html lang="no"><head><title>Forskrift om merking ved elektronisk omsetning av videogram.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-12-28-1840</dd><dt class="dokid">DokumentID</dt><dd class="dokid">LTI/forskrift/2004-12-28-1840</dd><dt class="ministry">Departement</dt><dd class="ministry"><ul><li>Kultur- og kirkedepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 17 s 2646</dd><dt class="dateInForce">I kraft fra</dt><dd class="dateInForce">2005-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-12-17-1663</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1999-12-20-1515/§8-1</li></ul></dd><dt class="dateOfPublication">Kunngjort</dt><dd class="dateOfPublication">2005-01-06</dd><dt class="journalNumber">Journalnummer</dt><dd class="journalNumber">2004-1612</dd><dt class="titleShort">Korttittel</dt><dd class="titleShort">Forskrift om merking av elektronisk videogram</dd><dt class="title">Tittel</dt><dd class="title">Forskrift om merking ved elektronisk omsetning av videogram.</dd><dt class="miscInformation">Annet om dokumentet</dt><dd class="miscInformation">Fastsatt av Statens filmtilsyn 28. desember 2004 med hjemmel i forskrift 20. desember 1999 nr. 1515 om film og videogram § 8-1.</dd><dt class="refid">RefID</dt><dd class="refid">forskrift/2004-12-28-1840</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om merking ved elektronisk omsetning av videogram.<ul class="tocSubUl"><li>§ 1. Virkeområde og definisjoner</li><li>§ 2. Søknad om tillatelse</li><li>§ 3. Krav til merking</li><li>§ 4. Kun registrerte videogram kan omsettes</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2004-12-28-1840" id="dokument"><h1>Forskrift om merking ved elektronisk omsetning av videogram.</h1><article class="legalArticle" data-lovdata-URL="LTI/forskrift/2004-12-28-1840/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde og definisjoner</span></h2><article class="legalP" id="paragraf-1-ledd-1">Denne forskriften gir nærmere regler om merking i forbindelse med elektronisk omsetning av videogram fra tjenestetilbydere i Norge. Aktører etablert i andre land som omsetter slike tjenester direkte til norske forbrukere er ikke omfattet av loven.</article><article class="legalP" id="paragraf-1-ledd-2">Med <i>elektronisk omsetning av videogram</i> menes i denne forskrift nettbasert salg eller utleie av videogram i næring direkte til forbrukere. Definisjonen gjelder kun tjenester der videogrammet bestilles og overføres elektronisk via ulike typer bredbåndsteknologi, og der kunden selv kan bestemme starttidspunkt for avspilling av videogrammet, herunder i en tidsbegrenset periode.</article><article class="legalP" id="paragraf-1-ledd-3">Med <i>tjenestetilbyder</i> menes i denne forskrift den som gjennom etablert virksomhet i Norge driver elektronisk omsetning av videogram.</article><article class="legalP" id="paragraf-1-ledd-4">Med <i>distributør</i> menes i denne forskriften den som er registrert som distributør av en spesifikk videogramtittel i Medietilsynets videogramregister, jf. forskrift 20. desember 1999 nr. 1515 om film og videogram § 2-1. Distributør og tjenestetilbyder kan i noen tilfeller være samme aktør, avhengig av hvem som registrerer videogrammet og hvem som omsetter dette elektronisk til forbruker.</article><article class="legalP" id="paragraf-1-ledd-5">Forskriften gjelder ikke aktører som kun har befatning med den tekniske tilrettelegging av omsetningen, som kabelselskaper, nett- eller aksessleverandører, o.l.</article></article><article class="legalArticle" data-lovdata-URL="LTI/forskrift/2004-12-28-1840/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Søknad om tillatelse</span></h2><article class="legalP" id="paragraf-2-ledd-1">Tjenestetilbyder skal søke Medietilsynet om tillatelse til å publisere elektroniske kopier av registreringsmerket for videogram. Dette skjer på eget skjema, der Medietilsynet skal få nødvendig dokumentasjon på hvordan kravet til merking blir ivaretatt. Medietilsynet kan pålegge tjenestetilbyder å gjennomføre merkingen på en annen måte dersom Medietilsynet finner at de gjennomførte eller planlagte tiltak ikke fyller kravene til merking.</article></article><article class="legalArticle" data-lovdata-URL="LTI/forskrift/2004-12-28-1840/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til merking</span></h2><article class="legalP" id="paragraf-3-ledd-1">Følgende opplysninger skal på en tydelig måte gjøres kjent for den som bestiller videogrammet før endelig bestilling kan finne sted:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Videogrammets registreringsnummer fra Medietilsynet</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Anbefalt aldersgrense</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Ansvarlig distributør</article></article></li><li data-li-identifier="d)" data-name="d)"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">Medietilsynets navn og logo.</article></article></li></ul></article></article><article class="legalArticle" data-lovdata-URL="LTI/forskrift/2004-12-28-1840/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kun registrerte videogram kan omsettes</span></h2><article class="legalP" id="paragraf-4-ledd-1">Alle videogram som omsettes skal være registrert i Medietilsynet. Dette ansvaret hviler på distributøren, som etter § 7 i lov om film og videogram står ansvarlig for innholdet.</article></article><article class="legalArticle" data-lovdata-URL="LTI/forskrift/2004-12-28-1840/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Forskriften trer i kraft fra 1. januar 2005. Fra samme tid oppheves eksisterende forskrift 17. desember 2002 nr. 1663 om merking ved elektronisk omsetning av videogram. Fra samme tid fusjonerer Statens filmtilsyn, Eierskapstilsynet og Statens medieforvaltning og endrer navn til Medietilsynet, jf. Ot.prp.nr.40 (2003–2004).</article></article></main></body></html>