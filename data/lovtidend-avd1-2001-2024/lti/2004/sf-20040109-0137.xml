<!DOCTYPE html><html lang="no"><head><title>Forskrift om endring i forskrift om såvarer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-01-09-137</dd><dt class="dokid">DokumentID</dt><dd class="dokid">LTI/forskrift/2004-01-09-137</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 2 s 241</dd><dt class="dateInForce">I kraft fra</dt><dd class="dateInForce">2004-01-09</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-09-13-1052</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§33</li><li>lov/2003-12-19-124/§36</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2004-01-23</dd><dt class="lastupdated">Rettet</dt><dd class="lastupdated">2004-02-02 (§ 27 annet ledd)</dd><dt class="journalNumber">Journalnummer</dt><dd class="journalNumber">2004-0141</dd><dt class="titleShort">Korttittel</dt><dd class="titleShort">Endr. i forskrift om såvarer</dd><dt class="title">Tittel</dt><dd class="title">Forskrift om endring i forskrift om såvarer.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 9. januar 2004 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790.</dd><dt class="refid">RefID</dt><dd class="refid">forskrift/2004-01-09-137</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om såvarer.<ul class="tocSubUl"><li>I<ul class="tocSubUl"><li>§ 13. Kvalitetskrav</li><li>§ 14. Prøvetaking og analyse</li><li>§ 21. Vilkår for omsetning</li><li>§ 22. Omsetningssesong</li><li>§ 23. Forsegling</li><li>§ 28. Frø med narkotiske stoffer</li><li>§ 29. Frø av genmodifiserte planter</li><li>§ 30. Sorts- og artsblandinger</li><li>§ 30a. Sammensatte sorter</li><li>§ 39. Straff</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-01-09-137" id="dokument"><h1>Forskrift om endring i forskrift om såvarer.</h1><section class="section" data-name="kapI" id="kapittel-1" data-lovdata-URL="LTI/forskrift/2004-01-09-137/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 13. september 1999 nr. 1052 om såvarer gjøres følgende endringer:</article> <article class="defaultP" margin-top="true">Forskriftens hjemmelsfelt skal lyde:</article><article class="legalP" id="kapittel-1-ledd-2">Fastsatt av Landbruksdepartementet 13. september 1999 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790. Jf. EØS-avtalen vedlegg I (direktiv 66/400/EØF, direktiv 66/401/EØF, direktiv 66/402/EØF, direktiv 69/208/EØF, direktiv 70/457/EØF, direktiv 70/458/EØF, direktiv 74/268/EØF, direktiv 75/502/EØF, direktiv 86/109/EØF og direktiv 2002/57/EF).</article> <article class="defaultP" margin-top="true">§ 2 første ledd skal lyde:</article><article class="legalP" id="kapittel-1-ledd-3">Denne forskriften fastsetter betingelsene for produksjon, innførsel og omsetning av såvare av arter nevnt i vedlegg A1.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Vedlegget gjengis ikke her, men kan fås ved henvendelse til Mattilsynets regionkontor på Ås, tlf. 64944400, faks. 64944410.</article></footer> <article class="defaultP" margin-top="true">§ 3 bokstav f skal lyde:<ul class="defaultList"><li data-li-identifier="f)" data-name="f)"><article class="listArticle" id="kapittel-1-ledd-3-punkt-1"><span class="miscHeadline"><i>Avlsgårder for prebasis:</i></span><article class="legalP" id="kapittel-1-ledd-3-punkt-1-ledd-1">Gårder som er spesielt godkjent av Mattilsynet for avl av prebasis.</article></article></li></ul></article> <article class="defaultP" margin-top="true">§ 3 bokstav i og j skal lyde:<ul class="defaultList"><li data-li-identifier="i)" data-name="i)"><article class="listArticle" id="kapittel-1-ledd-3-punkt-2"><span class="miscHeadline"><i>Kontrolldyrking:</i></span><article class="legalP" id="kapittel-1-ledd-3-punkt-2-ledd-1">Kontroll av såvarepartiene som blir foretatt på Mattilsynets kontrollfelt i veksttida for å undersøke sortsekthet, sortsrenhet og smitte av frøoverførte sjukdommer.</article></article></li><li data-li-identifier="j)" data-name="j)"><article class="listArticle" id="kapittel-1-ledd-3-punkt-3"><span class="miscHeadline"><i>Laboratoriekontroll:</i></span><article class="legalP" id="kapittel-1-ledd-3-punkt-3-ledd-1">Kontroll av ferdig rensede såvarepartier som blir foretatt i laboratorier autorisert av Mattilsynet.</article></article></li></ul></article> <article class="defaultP" margin-top="true">§ 3 bokstav n skal lyde:<ul class="defaultList"><li data-li-identifier="n)" data-name="n)"><article class="listArticle" id="kapittel-1-ledd-3-punkt-4"><span class="miscHeadline"><i>Omsetning:</i></span><article class="legalP" id="kapittel-1-ledd-3-punkt-4-ledd-1">Besittelse med tanke på salg, utbud, for salg, distribusjon, samt selve salget og enhver annen form for overdragelse med eller uten vederlag.</article></article></li></ul></article> <article class="defaultP" margin-top="true">§ 4 skal lyde:</article><article class="legalP" id="kapittel-1-ledd-4">Bare såvareforretninger autorisert av Mattilsynet kan innføre, eksportere, rense, blande, pakke og omsette såvare. Regler for autorisasjon er fastsatt i vedlegg A3.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" id="kapittel-1-ledd-5">Bestemmelsene i første ledd gjelder ikke for forretninger (detaljister) som utelukkende kjøper og omsetter videre såvare som er ferdigpakket her i landet eller som er innført ferdig pakket av en autorisert såvareforretning.</article><article class="legalP" id="kapittel-1-ledd-6">De autoriserte forretningene skal føre statistikk, sammenstille oversikter og avgi de rapporter som Mattilsynet krever.</article><article class="legalP" id="kapittel-1-ledd-7">Såvareforretninger som ikke følger gitte pålegg kan få autorisasjonen som såvareforretning trukket tilbake.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Vedlegget gjengis ikke her, men kan fås ved henvendelse til Mattilsynets regionkontor på Ås, tlf. 64944400, faks. 64944410.</article></footer> <article class="defaultP" margin-top="true">§ 5 første ledd første punktum skal lyde:</article><article class="legalP" id="kapittel-1-ledd-8">Bare bedrifter godkjent av Mattilsynet kan drive leierensing.</article> <article class="defaultP" margin-top="true">§ 8 annet ledd skal lyde:</article><article class="legalP" id="kapittel-1-ledd-9">Avl av klasse prebasis kan bare utføres på avlsgård som Mattilsynet har godkjent for slik avl i henhold til kravene i vedlegg A11.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Vedlegget gjengis ikke her, men kan fås ved henvendelse til Mattilsynets regionkontor på Ås, tlf. 64944400, faks. 64944410.</article></footer> <article class="defaultP" margin-top="true">§ 8 fjerde ledd skal lyde:</article><article class="legalP" id="kapittel-1-ledd-10">Mattilsynet eller personer som er autorisert av Mattilsynet har rett til å inspisere kontraktavlerens driftsenhet, maskiner, rom og anlegg som benyttes til lagring og behandling av såvare beregnet til sertifisering.</article> <article class="defaultP" margin-top="true">§ 9 skal lyde:</article><article class="legalP" id="kapittel-1-ledd-11">Autoriserte såvareforretninger skal gi skriftlig melding til Mattilsynet om utsædspartier til kontrolldyrking og om arealer til vekstkontroll etter reglene i vedlegg A6.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" id="kapittel-1-ledd-12">For sorter som ikke er registrert på norsk sortsliste, er forretningen ansvarlig for å fremskaffe en sortsbeskrivelse som Mattilsynet kan godkjenne.</article><footer class="footnotes"><article class="footnote" data-name="1" data-unique-footnote-counter="4"><span class="footnoteLabel">1</span> Vedlegget gjengis ikke her, men kan fås ved henvendelse til Mattilsynets regionkontor på Ås, tlf. 64944400, faks. 64944410.</article></footer> <article class="defaultP" margin-top="true">§ 10 tredje punktum skal lyde:</article><article class="legalP" id="kapittel-1-ledd-13">Kontrollen skal utføres av Mattilsynet eller av personer som er autorisert av Mattilsynet til å utføre slik kontroll.</article> <article class="defaultP" margin-top="true">§ 11 skal lyde:</article><article class="legalP" id="kapittel-1-ledd-14">Mattilsynet skal kontrolldyrke de såvarepartiene som nyttes i avlen etter reglene i vedlegg A7<sup class="footnotereference" data-footnotereferencevalue="1" data-unique-footnote-counter="1">1</sup> for å kontrollere at partiene oppfyller vilkårene for godkjenning.</article><footer class="footnotes"><article class="footnote" data-name="1" data-unique-footnote-counter="5"><span class="footnoteLabel">1</span> Vedlegget gjengis ikke her, men kan fås ved henvendelse til Mattilsynets regionkontor på Ås, tlf. 64944400, faks. 64944410.</article></footer> <article class="defaultP" margin-top="true">§ 12 første ledd første punktum skal lyde:</article><article class="legalP" id="kapittel-1-ledd-15">Når vekstkontrollen og kontrolldyrkingen er gjennomført, underretter Mattilsynet innmelderen skriftlig om resultatet av kontrollen.</article> <article class="defaultP" margin-top="true">§ 13 og § 14 skal lyde:</article><article class="futureLegalArticle" data-name="§13" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Kvalitetskrav</span></span><article class="legalP" id="kapittel-1-foreslåttparagraf-1-ledd-1">Jord- og hagebruksfrø for omsetning skal tilfredsstille kvalitetskravene i henholdsvis vedlegg C1<sup class="footnotereference" data-footnotereferencevalue="1" data-unique-footnote-counter="1">1</sup> eller vedlegg D1.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" id="kapittel-1-foreslåttparagraf-1-ledd-2">Såkorn for omsetning i Norge skal tilfredsstille kvalitetskravene i vedlegg B1,<sup class="footnotereference" data-footnotereferencevalue="1" data-unique-footnote-counter="1">1</sup> del 1. Såkorn for eksport til EØS-området skal tilfredsstille kvalitetskravene i vedlegg B1,<sup class="footnotereference" data-footnotereferencevalue="1" data-unique-footnote-counter="1">1</sup> del 2.</article><article class="legalP" id="kapittel-1-foreslåttparagraf-1-ledd-3">Hagebruksfrø som er tilstrekkelig sortsekte og sortsrent kan uten forutgående vekstkontroll og kontrolldyrking godkjennes for omsetning som standardfrø hvis det oppfyller kvalitetskravene i vedlegg D1.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" id="kapittel-1-foreslåttparagraf-1-ledd-4">Mattilsynet kan tillate omsetning av klasse basis av såkorn og klassene prebasis og basis for jord- og hagebruksfrø selv om kravet til spireevne ikke er oppfylt, dersom såvaren skal brukes til videre oppformering og omsetteren gir opplysninger om konstatert spireevne ved omsetning.</article><footer class="footnotes"><article class="footnote" data-name="1" data-unique-footnote-counter="6"><span class="footnoteLabel">1</span> Vedlegget gjengis ikke her, men kan fås ved henvendelse til Mattilsynets regionkontor på Ås, tlf. 64944400, faks. 64944410.</article></footer></article><article class="futureLegalArticle" data-name="§14" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Prøvetaking og analyse</span></span><article class="legalP" id="kapittel-1-foreslåttparagraf-2-ledd-1">Prøvetaking av såvarepartiene for laboratoriekontroll og for kontrolldyrking skal foretas av Mattilsynet eller av prøvetaker autorisert av Mattilsynet.</article><article class="legalP" id="kapittel-1-foreslåttparagraf-2-ledd-2">Etter avsluttet sesong offentliggjør Mattilsynet en oversikt over resultatene av den sertifiserte avlen.</article></article> <article class="defaultP" margin-top="true">§ 15 første ledd første punktum skal lyde:</article><article class="legalP" id="kapittel-1-ledd-16">Mattilsynet sertifiserer såvaren etter reglene i vedlegg A9<sup class="footnotereference" data-footnotereferencevalue="1" data-unique-footnote-counter="1">1</sup> i henhold til de fastsatte kvalitetskrav.</article><footer class="footnotes"><article class="footnote" data-name="1" data-unique-footnote-counter="7"><span class="footnoteLabel">1</span> Vedlegget gjengis ikke her, men kan fås ved henvendelse til Mattilsynets regionkontor på Ås, tlf. 64944400, faks. 64944410.</article></footer> <article class="defaultP" margin-top="true">§ 16 skal lyde:</article><article class="legalP" id="kapittel-1-ledd-17">Mot kjøpsdokumentasjon har enhver kjøper av sertifisert såvare rett til å få opplysninger fra såvareforretningen eller Mattilsynet om kontrollresultatene for det aktuelle såvarepartiet.</article> <article class="defaultP" margin-top="true">§ 17 første ledd skal lyde:</article><article class="legalP" id="kapittel-1-ledd-18">Ved omsetning skal hver pakning være offisielt merket i henhold til<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-18-punkt-1"><article class="legalP" id="kapittel-1-ledd-18-punkt-1-ledd-1">vedlegg B2<sup class="footnotereference" data-footnotereferencevalue="1" data-unique-footnote-counter="1">1</sup> (såkorn)</article></article></li><li data-li-identifier="b)" data-name="b)"><article class="listArticle" id="kapittel-1-ledd-18-punkt-2"><article class="legalP" id="kapittel-1-ledd-18-punkt-2-ledd-1">vedlegg C2,<sup class="footnotereference" data-footnotereferencevalue="1" data-unique-footnote-counter="1">1</sup> del 1, pkt. a og b (jordbruksfrø)</article></article></li><li data-li-identifier="c)" data-name="c)"><article class="listArticle" id="kapittel-1-ledd-18-punkt-3"><article class="legalP" id="kapittel-1-ledd-18-punkt-3-ledd-1">vedlegg D2,<sup class="footnotereference" data-footnotereferencevalue="1" data-unique-footnote-counter="1">1</sup> del 1, pkt. a (hagebruksfrø).</article></article></li></ul></article><footer class="footnotes"><article class="footnote" data-name="1" data-unique-footnote-counter="8"><span class="footnoteLabel">1</span> Vedlegget gjengis ikke her, men kan fås ved henvendelse til Mattilsynets regionkontor på Ås, tlf. 64944400, faks. 64944410.</article></footer> <article class="defaultP" margin-top="true">§ 18 skal lyde:</article><article class="legalP" id="kapittel-1-ledd-19">Ved omsetning skal hver pakning ha en varedeklarasjon på norsk som oppfyller kravet i<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-19-punkt-1"><article class="legalP" id="kapittel-1-ledd-19-punkt-1-ledd-1">vedlegg B2,<sup class="footnotereference" data-footnotereferencevalue="1" data-unique-footnote-counter="1">1</sup> pkt. 4 (såkorn)</article></article></li><li data-li-identifier="b)" data-name="b)"><article class="listArticle" id="kapittel-1-ledd-19-punkt-2"><article class="legalP" id="kapittel-1-ledd-19-punkt-2-ledd-1">vedlegg C2,<sup class="footnotereference" data-footnotereferencevalue="1" data-unique-footnote-counter="1">1</sup> del 1 pkt. c eller del 2 (jordbruksfrø)</article></article></li><li data-li-identifier="c)" data-name="c)"><article class="listArticle" id="kapittel-1-ledd-19-punkt-3"><article class="legalP" id="kapittel-1-ledd-19-punkt-3-ledd-1">vedlegg D2,<sup class="footnotereference" data-footnotereferencevalue="1" data-unique-footnote-counter="1">1</sup> del 2 (hagebruksfrø).</article></article></li></ul></article><footer class="footnotes"><article class="footnote" data-name="1" data-unique-footnote-counter="9"><span class="footnoteLabel">1</span> Vedlegget gjengis ikke her, men kan fås ved henvendelse til Mattilsynets regionkontor på Ås, tlf. 64944400, faks. 64944410.</article></footer> <article class="defaultP" margin-top="true">§ 20 fjerde ledd skal lyde:</article><article class="legalP" id="kapittel-1-ledd-20">Såvare som omsettes til vitenskapelig formål eller til foredlingsformål, skal ha særskilt merking som oppfyller kravene i<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-20-punkt-1"><article class="legalP" id="kapittel-1-ledd-20-punkt-1-ledd-1">vedlegg B2,<sup class="footnotereference" data-footnotereferencevalue="1" data-unique-footnote-counter="1">1</sup> pkt. 3 pkt. a (såkorn)</article></article></li><li data-li-identifier="b)" data-name="b)"><article class="listArticle" id="kapittel-1-ledd-20-punkt-2"><article class="legalP" id="kapittel-1-ledd-20-punkt-2-ledd-1">vedlegg C2,<sup class="footnotereference" data-footnotereferencevalue="1" data-unique-footnote-counter="1">1</sup> del 4, pkt. a (jordbruksfrø)</article></article></li><li data-li-identifier="c)" data-name="c)"><article class="listArticle" id="kapittel-1-ledd-20-punkt-3"><article class="legalP" id="kapittel-1-ledd-20-punkt-3-ledd-1">vedlegg D2,<sup class="footnotereference" data-footnotereferencevalue="1" data-unique-footnote-counter="1">1</sup> del 4, pkt. a (hagebruksfrø).</article></article></li></ul></article><footer class="footnotes"><article class="footnote" data-name="1" data-unique-footnote-counter="10"><span class="footnoteLabel">1</span> Vedlegget gjengis ikke her, men kan fås ved henvendelse til Mattilsynets regionkontor på Ås, tlf. 64944400, faks. 64944410.</article></footer> <article class="defaultP" margin-top="true">Kapittel V skal lyde:</article><span class="futuretitle" id="kapittel-1-foreslåttittel-1">Kapittel V. Omsetning</span><article class="futureLegalArticle" data-name="§21" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Vilkår for omsetning</span></span><article class="legalP" id="kapittel-1-foreslåttparagraf-3-ledd-1">Såvare kan bare omsettes dersom det er sertifisert, pakket, merket og forseglet i henhold til reglene i denne forskriften.</article><article class="legalP" id="kapittel-1-foreslåttparagraf-3-ledd-2">Såvaren skal også tilfredsstille kravene i forskrift av 25. mars 1988 nr. 251 om floghavre.</article><article class="legalP" id="kapittel-1-foreslåttparagraf-3-ledd-3">Såvare kan omsettes til andre land i EØS-området for endelig sertifisering, hvis den etter vekstkontrollen og kontrolldyrkingen oppfyller betingelsene for å kunne bli sertifisert. Varen skal følges av et offisielt dokument som beskrevet i vedlegg A8.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" id="kapittel-1-foreslåttparagraf-3-ledd-4">Bestemmelsen i første ledd gjelder ikke for:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-4-punkt-1"><article class="legalP" id="kapittel-1-foreslåttparagraf-3-ledd-4-punkt-1-ledd-1">såvare som omsettes til land utenfor EØS-området, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-4-punkt-2"><article class="legalP" id="kapittel-1-foreslåttparagraf-3-ledd-4-punkt-2-ledd-1">såvare som omsettes til vitenskapelig formål eller til foredlingsformål, eller</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-4-punkt-3"><article class="legalP" id="kapittel-1-foreslåttparagraf-3-ledd-4-punkt-3-ledd-1">foredlermateriale av såvare som omsettes til oppformering under sortseierens ansvar, eller</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-3-ledd-4-punkt-4"><article class="legalP" id="kapittel-1-foreslåttparagraf-3-ledd-4-punkt-4-ledd-1">hagebruksfrø som er avlet i Norge, og som omsettes som såvare til en autorisert såvareforretning for rensing.</article></article></li></ul></article><footer class="footnotes"><article class="footnote" data-name="1" data-unique-footnote-counter="11"><span class="footnoteLabel">1</span> Vedlegget gjengis ikke her, men kan fås ved henvendelse til Mattilsynets regionkontor på Ås, tlf. 64944400, faks. 64944410.</article></footer></article><article class="futureLegalArticle" data-name="§22" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Omsetningssesong</span></span><article class="legalP" id="kapittel-1-foreslåttparagraf-4-ledd-1">Et såkornparti kan bare omsettes inntil utløpet av den sesongen som analysen ble utført.</article><article class="legalP" id="kapittel-1-foreslåttparagraf-4-ledd-2">For jord- og hagebruksfrø kan et parti av klasse prebasis eller basis omsettes inntil utløpet av sesongen etter den sesongen som analysen ble utført.</article><article class="legalP" id="kapittel-1-foreslåttparagraf-4-ledd-3">Et parti av klasse sertifisert jordbruksfrø, klasse sertifisert hagebruksfrø eller klasse standard av hagebruksfrø kan bare omsettes inntil utløpet av den sesongen som analysen ble utført.</article><article class="legalP" id="kapittel-1-foreslåttparagraf-4-ledd-4">Porsjonspakninger av jord- og hagebruksfrø, jf. § 32 og § 33, kan omsettes inntil utløpet av sesongen etter den sesongen da analysen ble utført.</article><article class="legalP" id="kapittel-1-foreslåttparagraf-4-ledd-5">Småpakninger av jord- og hagebruksfrø, jf. § 32 og § 33, kan omsettes inntil utløpet av sesongen etter den sesongen da analysen ble utført.</article><article class="legalP" id="kapittel-1-foreslåttparagraf-4-ledd-6">Et parti såvare eller en del av dette, kan omsettes utover de periodene som er nevnt i første til tredje ledd dersom partiet fortsatt tilfredsstiller kravet til spireevne. Prøveuttaking av partiet for å undersøke spireevnen på nytt og for å foreta nødvendig tilleggsmerking skal foretas av Mattilsynet eller av person som er autorisert av Mattilsynet.</article><article class="legalP" id="kapittel-1-foreslåttparagraf-4-ledd-7">Et parti såkorn eller jordbruksfrø kan tilleggsmerkes med sikte på forlenget godkjenning før utløpet av den sesongen da forseglingen har funnet sted, dersom Mattilsynet finner at analyseresultatet fortsatt vil være et uttrykk for partiets kvalitet på omsetningstidspunktet.</article></article><article class="futureLegalArticle" data-name="§23" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 23</span>. <span class="legalArticleTitle">Forsegling</span></span><article class="legalP" id="kapittel-1-foreslåttparagraf-5-ledd-1">Ved omsetning skal hver pakning være forsvarlig forseglet. Forseglingen skal være slik at den ødelegges når pakningen åpnes.</article></article> <article class="defaultP" margin-top="true">§ 25 første ledd skal lyde:</article><article class="legalP" id="kapittel-1-ledd-21">Mattilsynet kan tillate innførsel av et parti såvare som ikke tilfredsstiller kravene under § 24 pkt. a-c dersom:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-21-punkt-1"><article class="legalP" id="kapittel-1-ledd-21-punkt-1-ledd-1">partiet innføres for oppformering og avlingen skal eksporteres, eller</article></article></li><li data-li-identifier="b)" data-name="b)"><article class="listArticle" id="kapittel-1-ledd-21-punkt-2"><article class="legalP" id="kapittel-1-ledd-21-punkt-2-ledd-1">partiet innføres for rensing og ferdigbehandling før eksport, eller</article></article></li><li data-li-identifier="c)" data-name="c)"><article class="listArticle" id="kapittel-1-ledd-21-punkt-3"><article class="legalP" id="kapittel-1-ledd-21-punkt-3-ledd-1">partiet er avlet som foredlermateriale under sortseierens ansvar og kontroll og innføres til videre oppformering under ansvar av sortseierens norske representant, eller</article></article></li><li data-li-identifier="d)" data-name="d)"><article class="listArticle" id="kapittel-1-ledd-21-punkt-4"><article class="legalP" id="kapittel-1-ledd-21-punkt-4-ledd-1">partiet skal brukes til vitenskapelig formål eller foredlingsformål.</article></article></li></ul></article> <article class="defaultP" margin-top="true">§ 27 annet og tredje ledd skal lyde:</article><article class="legalP" id="kapittel-1-ledd-22">Punkt a-d skal dokumenteres skriftlig i den form og det omfang som er nødvendig på bakgrunn av virksomhetens art, aktiviteter, risikoforhold og størrelse. Dokumentasjonen skal være tilgjengelig for Mattilsynet.</article><article class="legalP" id="kapittel-1-ledd-23">Mattilsynet kan gi pålegg om iverksetting av tiltak om ytterligere dokumentasjon dersom internkontrollen er utilstrekkelig for overholdelse av såvareregelverket.</article> <article class="defaultP" margin-top="true">§ 28, § 29, § 30 og § 30a skal lyde:</article><article class="futureLegalArticle" data-name="§28" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 28</span>. <span class="legalArticleTitle">Frø med narkotiske stoffer</span></span><article class="legalP" id="kapittel-1-foreslåttparagraf-6-ledd-1">Innførsel og omsetning av frø av planter, som inneholder narkotiske stoffer, tillates ikke.</article></article><article class="futureLegalArticle" data-name="§29" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 29</span>. <span class="legalArticleTitle">Frø av genmodifiserte planter</span></span><article class="legalP" id="kapittel-1-foreslåttparagraf-7-ledd-1">Innførsel og omsetning av frø av genmodifiserte planter, er kun tillatt dersom de er godkjent i Norge etter Genteknologiloven.</article></article><article class="futureLegalArticle" data-name="§30" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 30</span>. <span class="legalArticleTitle">Sorts- og artsblandinger</span></span><article class="legalP" id="kapittel-1-foreslåttparagraf-8-ledd-1">Sertifiserte partier av såkorn av forskjellige sorter av samme art kan blandes og omsettes som «sortsblanding».</article><article class="legalP" id="kapittel-1-foreslåttparagraf-8-ledd-2">Sertifiserte partier av jordbruksfrø av forskjellige arter og sorter kan blandes og omsettes som «frøblanding».</article><article class="legalP" id="kapittel-1-foreslåttparagraf-8-ledd-3">Mattilsynet kan fastsette nærmere regler for produksjon av arts- og sortsblandinger.</article></article><article class="futureLegalArticle" data-name="§30a" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 30a</span>. <span class="legalArticleTitle">Sammensatte sorter</span></span><article class="legalP" id="kapittel-1-foreslåttparagraf-9-ledd-1">En sammensatt sort skal være blandet i et bestemt forhold fastsatt av sortseier. Den sammensatte sorten skal være registrert hos Mattilsynet.</article><article class="legalP" id="kapittel-1-foreslåttparagraf-9-ledd-2">For sammensatte sorter av olje- og fiberplanter skal hann- og hunnkomponentene være beiset med beisemiddel med forskjellig farge.</article></article> <article class="defaultP" margin-top="true">§ 32 første ledd skal lyde:</article><article class="legalP" id="kapittel-1-ledd-24">Offisielt merkede og forseglede partier av jordbruksfrø av klassene prebasis, basis og sertifisert kan oppdeles og omsettes som småpakning av typene «EØS-pakning A», «EØS-pakning B», «N-pakning C» og «N-pakning D», eller som porsjonspakning, uten offisiell merking og forsegling.</article> <article class="defaultP" margin-top="true">§ 32 fjerde og femte ledd skal lyde:</article><article class="legalP" id="kapittel-1-ledd-25">Pakning av typen «N-pakning C» kan bare omsettes til videre oppformering.</article><article class="legalP" id="kapittel-1-ledd-26">Pakning av typen «N-pakning C» og «N-pakning D» kan bare omsettes i Norge.</article> <article class="defaultP" margin-top="true">§ 33 første ledd skal lyde:</article><article class="legalP" id="kapittel-1-ledd-27">Offisielt merkede og forseglede partier av hagebruksfrø av klassene basis, sertifisert og standard kan oppdeles og omsettes som småpakning eller porsjonspakning uten offisiell merking og forsegling.</article> <article class="defaultP" margin-top="true">§ 34 skal lyde:</article><article class="legalP" id="kapittel-1-ledd-28">Forretninger som veier ut og omsetter småpakninger og porsjonspakninger, skal føre journal over antallet pakninger som produseres og partinummer for de frøpartiene som inngår.</article> <article class="defaultP" margin-top="true">§ 35 første ledd skal lyde:</article><article class="legalP" id="kapittel-1-ledd-29">Beisa såvare kan bare innføres eller omsettes dersom følgende betingelser er oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-29-punkt-1"><article class="legalP" id="kapittel-1-ledd-29-punkt-1-ledd-1">Beisemiddelet skal være godkjent av Mattilsynet for beising av såvare i samsvar med gjeldende lov og forskrift om plantevernmidler.</article></article></li><li data-li-identifier="b)" data-name="b)"><article class="listArticle" id="kapittel-1-ledd-29-punkt-2"><article class="legalP" id="kapittel-1-ledd-29-punkt-2-ledd-1">Beisemiddelet skal være jevnt fordelt i partiet.</article></article></li><li data-li-identifier="c)" data-name="c)"><article class="listArticle" id="kapittel-1-ledd-29-punkt-3"><article class="legalP" id="kapittel-1-ledd-29-punkt-3-ledd-1">Partiet skal merkes enten ved direkte trykk på emballasjen eller ved merkeetikett klistret på emballasjen.</article></article></li></ul></article> <article class="defaultP" margin-top="true">§ 36 skal lyde:</article><article class="legalP" id="kapittel-1-ledd-30">Såvare kan sertifiseres og merkes etter de reglene som er fastsatt av OECD for sertifisering av såvare som omsettes internasjonalt, jf. vedlegg A2,<sup class="footnotereference" data-footnotereferencevalue="1" data-unique-footnote-counter="1">1</sup> dersom den aktuelle sorten er opptatt på den offisielle OECD-sortslisten, og dersom partiet tilfredsstiller de kravene som OECD har fastsatt.</article><article class="legalP" id="kapittel-1-ledd-31">Ved sertifisering etter de reglene som er nevnt i første ledd, utsteder Mattilsynet sertifikat og merkelapper.</article><footer class="footnotes"><article class="footnote" data-name="1" data-unique-footnote-counter="12"><span class="footnoteLabel">1</span> Vedlegget gjengis ikke her, men kan fås ved henvendelse til Mattilsynets regionkontor på Ås, tlf. 64944400, faks. 64944410.</article></footer> <article class="defaultP" margin-top="true">§ 37 første og andre punktum skal lyde:</article><article class="legalP" id="kapittel-1-ledd-32">Mattilsynet fører tilsyn og fatter vedtak for å gjennomføre bestemmelsene gitt i eller i medhold av denne forskriften. Mattilsynet har rett til å ta ut prøver av all såvare som omfattes av forskriften.</article> <article class="defaultP" margin-top="true">§ 38 skal lyde:</article><article class="legalP" id="kapittel-1-ledd-33">Mattilsynet kan i særlige tilfeller dispensere fra bestemmelsene i denne forskriften forutsatt at det ikke vil stride mot Norges internasjonale forpliktelser, herunder EØS-avtalen.</article> <article class="defaultP" margin-top="true">§ 39 oppheves.</article> <article class="defaultP" margin-top="true">Nåværende § 40 blir § 39 og skal lyde:</article><article class="futureLegalArticle" data-name="§39" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 39</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-10-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbar i henhold til matloven § 28.</article></article> <article class="defaultP" margin-top="true">Nåværende § 41 blir § 40.</article> <article class="defaultP" margin-top="true">Det er foretatt endringer i forskriftens vedlegg. Endringene gjengis ikke her, men vedleggene kan fås ved henvendelse til Mattilsynets regionkontor på Ås, tlf. 64944400, faks. 64944410.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-01-09-137/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>