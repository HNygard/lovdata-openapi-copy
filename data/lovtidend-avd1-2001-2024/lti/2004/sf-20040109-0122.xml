<!DOCTYPE html><html lang="no"><head><title>Forskrift om endring i forskrift om hygiene i slakterier mv for rein og oppdrettsvilt.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-01-09-122</dd><dt class="dokid">DokumentID</dt><dd class="dokid">LTI/forskrift/2004-01-09-122</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 2 s 221</dd><dt class="dateInForce">I kraft fra</dt><dd class="dateInForce">2004-01-09</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-08-28-776</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§33</li><li>lov/2003-12-19-124/§36</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2004-01-22</dd><dt class="journalNumber">Journalnummer</dt><dd class="journalNumber">2004-0130</dd><dt class="titleShort">Korttittel</dt><dd class="titleShort">Endr. i rein- og oppdrettsviltforskriften</dd><dt class="title">Tittel</dt><dd class="title">Forskrift om endring i forskrift om hygiene i slakterier mv for rein og oppdrettsvilt.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 9. januar 2004 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790.</dd><dt class="refid">RefID</dt><dd class="refid">forskrift/2004-01-09-122</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om hygiene i slakterier mv for rein og oppdrettsvilt.<ul class="tocSubUl"><li>I<ul class="tocSubUl"><li>§ 38. Tilsyn og vedtak</li><li>§ 39. Dispensasjon</li><li>§ 40. Straff</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-01-09-122" id="dokument"><h1>Forskrift om endring i forskrift om hygiene i slakterier mv for rein og oppdrettsvilt.</h1><section class="section" data-name="kapI" id="kapittel-1" data-lovdata-URL="LTI/forskrift/2004-01-09-122/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 28. august 1995 nr. 776 om hygiene i slakterier mv for rein og oppdrettsvilt gjøres følgende endringer:</article> <article class="defaultP" margin-top="true">Forskriftens hjemmelsfelt skal lyde:</article><article class="legalP" id="kapittel-1-ledd-2">Fastsatt av Landbruksdepartementet 28. august 1995 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790.</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-3">Denne forskrift omfatter krav til hygieniske forhold mv. i slakterier ved slakting, nedskjæring og lagring av kjøtt av rein og oppdrettsvilt for omsetning innenlands, og bestemmelser om godkjenning av og tilsyn med slike virksomheter.</article><article class="legalP" id="kapittel-1-ledd-4">Forskriften gjelder ikke for rein eller oppdrettsvilt som dyreeier slakter til bruk i egen husholdning. Forskriften gjelder heller ikke for slakting av inntil 10 rein pr. driftsenhet pr. år som reineieren slakter for omsetning direkte til forbruker i nærområdet, til bruk i dennes private husholdning.</article> <article class="defaultP" margin-top="true">§ 3 første ledd skal lyde:</article><article class="legalP" id="kapittel-1-ledd-5">Etablering og drift av slakterier som er omfattet av denne forskrift skal godkjennes av Mattilsynet. Godkjent slakteri tildeles et virksomhetsnummer. Mobile slakterier kan godkjennes i tilknytning til en eller flere slakteplasser. Godkjenning og virksomhetsnummer gis for hver enkelt kombinasjon av slakteplass og mobil enhet.</article> <article class="defaultP" margin-top="true">§ 3 tredje, fjerde og femte ledd skal lyde:</article><article class="legalP" id="kapittel-1-ledd-6">Ved nyetableringer eller større endringer skal planene være godkjent av Mattilsynet før arbeider igangsettes.</article><article class="legalP" id="kapittel-1-ledd-7">Tilsynsveterinæren kan godkjenne mindre endringer som ikke krever dispensasjon fra regelverk. Tilsynsveterinæren skal i så fall sende kopi av sakens dokumenter til Mattilsynet.</article><article class="legalP" id="kapittel-1-ledd-8">Driftsansvarlig for sesongslakterier og slakterier som ikke har vært i bruk tidligere i sesongen og mobile slakterier som flyttes til ny slakteplass, skal i god tid og senest en uke før planlagt slakting varsle Mattilsynet.</article> <article class="defaultP" margin-top="true">§ 3 sjuende ledd skal lyde:</article><article class="legalP" id="kapittel-1-ledd-9">Mattilsynet kan suspendere midlertidig eller trekke tilbake godkjenningen for virksomheter som ikke lenger tilfredsstiller forskriftens krav.</article> <article class="defaultP" margin-top="true">§ 4 første ledd skal lyde:</article><article class="legalP" id="kapittel-1-ledd-10">Alle slakterier skal ha en driftsansvarlig. Mattilsynet skal til enhver tid holdes orientert om hvem som er driftsansvarlig.</article> <article class="defaultP" margin-top="true">§ 4 tredje ledd skal lyde:</article><article class="legalP" id="kapittel-1-ledd-11">Slakteriet skal i god tid, og senest en uke før planlagt slakting gi Mattilsynet opplysninger om antatt tidspunkt for slakting og om ca. antall og art av dyr som skal slaktes. Ved endringer skal det snarest mulig gis melding om dette.</article> <article class="defaultP" margin-top="true">§ 37 siste ledd skal lyde:</article><article class="legalP" id="kapittel-1-ledd-12">Ved slaktevarm nedskjæring av kjøtt skal overføringssystemet for skrotter fra slaktehallen, selve nedskjæringsavdelingen og innredning samt forhold vedrørende innpakking, emballering og nedkjøling av kjøttet godkjennes av Mattilsynet.</article> <article class="defaultP" margin-top="true">§ 38, § 39 og § 40 skal lyde:</article><article class="futureLegalArticle" data-name="§38" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 38</span>. <span class="legalArticleTitle">Tilsyn og vedtak</span></span><article class="legalP" id="kapittel-1-foreslåttparagraf-1-ledd-1">Mattilsynet fører tilsyn og fatter vedtak for å gjennomføre bestemmelsene gitt i og i medhold av denne forskriften.</article></article><article class="futureLegalArticle" data-name="§39" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 39</span>. <span class="legalArticleTitle">Dispensasjon</span></span><article class="legalP" id="kapittel-1-foreslåttparagraf-2-ledd-1">Mattilsynet kan i særlige tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="futureLegalArticle" data-name="§40" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 40</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-3-ledd-1">Forsettelig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til matloven § 28.</article></article> <article class="defaultP" margin-top="true">§ 41 oppheves.</article> <article class="defaultP" margin-top="true">Nåværende § 42 blir § 41.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-01-09-122/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>