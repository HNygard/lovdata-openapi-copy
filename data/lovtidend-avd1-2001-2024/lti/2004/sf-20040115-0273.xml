<!DOCTYPE html><html lang="no"><head><title>Forskrift om endring i forskrift om bearbeidet kornbasert barnemat og annen barnemat til spedbarn og småbarn.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-01-15-273</dd><dt class="dokid">DokumentID</dt><dd class="dokid">LTI/forskrift/2004-01-15-273</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 3 s 404</dd><dt class="dateInForce">I kraft fra</dt><dd class="dateInForce">2004-01-15</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-10-18-1185</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§33</li><li>lov/2003-12-19-124/§36</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2004-02-06</dd><dt class="journalNumber">Journalnummer</dt><dd class="journalNumber">2004-0256</dd><dt class="titleShort">Korttittel</dt><dd class="titleShort">Endr. i forskrift om kornbasert barnemat</dd><dt class="title">Tittel</dt><dd class="title">Forskrift om endring i forskrift om bearbeidet kornbasert barnemat og annen barnemat til spedbarn og småbarn.</dd><dt class="miscInformation">Annet om dokumentet</dt><dd class="miscInformation">Fastsatt av Helsedepartementet 15. januar 2004 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790.</dd><dt class="refid">RefID</dt><dd class="refid">forskrift/2004-01-15-273</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om bearbeidet kornbasert barnemat og annen barnemat til spedbarn og småbarn.<ul class="tocSubUl"><li>I<ul class="tocSubUl"><li>§ 8. Avvik fra sammensetningskravene – midlertidig tillatelse til omsetning</li><li>§ 16. Dispensasjon</li><li>§ 17. Straff</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-01-15-273" id="dokument"><h1>Forskrift om endring i forskrift om bearbeidet kornbasert barnemat og annen barnemat til spedbarn og småbarn.</h1><section class="section" data-name="kapI" id="kapittel-1" data-lovdata-URL="LTI/forskrift/2004-01-15-273/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 18. oktober 2002 nr. 1185 om bearbeidet kornbasert barnemat og annen barnemat til spedbarn og småbarn gjøres følgende endringer:</article> <article class="defaultP" margin-top="true">Forskriftens hjemmelsfelt første punktum skal lyde:</article><article class="legalP" id="kapittel-1-ledd-2">Fastsatt av Helsedepartementet 18. oktober 2002 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790.</article> <article class="defaultP" margin-top="true">§ 1 første ledd skal lyde:</article><article class="legalP" id="kapittel-1-ledd-3">Denne forskriften gir bestemmelser om sammensetning, merking og omsetning av næringsmidler som er beregnet til friske spedbarn og småbarn.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Morsmelkerstatning og tilskuddsblandinger omfattes av forskrift av 11. oktober 2001 nr. 1163 om morsmelkerstatning og tilskuddsblandinger</article></footer> <article class="defaultP" margin-top="true">§ 8 overskriften og første ledd skal lyde:</article><article class="futureLegalArticle" data-name="§8" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Avvik fra sammensetningskravene – midlertidig tillatelse til omsetning</span></span><article class="legalP" id="kapittel-1-foreslåttparagraf-1-ledd-1">Mattilsynet kan gi en midlertidig tillatelse til omsetning av produkter som ikke oppfyller kravene til sammensetning fastsatt i § 5, § 6 og § 7 dersom Europakommisjonen i henhold til direktiv 89/398/EØF art. 4 pkt. 1a (jf. direktiv 96/84/EF art. 1) har gitt en slik midlertidig tillatelse.</article></article> <article class="defaultP" margin-top="true">§ 13 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">Bearbeidet kornbasert barnemat og annen barnemat skal være merket med energiinnholdet uttrykt i kilojoule (kJ) og kilokalorier (kcal) samt innholdet av protein, karbohydrat og fett, uttrykt i tall. Innholdet skal oppgis per 100 g eller per 100 ml av produktet slik det omsettes og, når det er hensiktsmessig, per spesifisert mengde av det bruksklare produktet.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">Kategorier av bearbeidet kornbasert barnemat eller annen barnemat hvor det i vedleggene 1 respektive 2 er gitt krav om et bestemt innhold av visse vitaminer og/eller mineraler, skal merkes med det gjennomsnittlige innhold av de vitaminer og/eller mineraler det er gitt krav om i den aktuelle produkttypen, uttrykt i tall. Innholdet skal oppgis per 100 g eller per 100 ml av produktet slik det omsettes og, når det er hensiktsmessig, per spesifisert mengde av det bruksklare produktet.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">Bearbeidet kornbasert barnemat og annen barnemat kan i tillegg merkes med innholdet av de næringsstoffene som er angitt i vedlegg 4, uttrykt i tall, når en slik deklarasjon ikke omfattes av pkt. 2. Innholdet kan oppgis per 100 g eller per 100 ml av produktet slik det omsettes og, når det er hensiktsmessig, per spesifisert mengde av det bruksklare produktet.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">I tillegg til merking i henhold til pkt. 1, 2 og 3, kan innholdet av de vitaminer og mineraler som er angitt i vedlegg 5 også oppgis som en prosentandel av de referanseverdier<sup class="footnotereference" data-footnotereferencevalue="1" data-unique-footnote-counter="1">1</sup> som er fastsatt i vedlegget. Prosentandelen kan oppgis per 100 g eller per 100 ml av produktet slik det omsettes og, når det er hensiktsmessig, per spesifisert mengde av det bruksklare produktet, forutsatt at innholdet av de aktuelle vitaminer/mineraler utgjør minst 15% av referanseverdiene.</article></article></li></ul></article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Referanseverdiene er fastsatt av EU til bruk ved deklarasjon av næringsinnhold, og er ikke identiske med de norske anbefalingene for inntak av næringsstoffer.</article></footer> <article class="defaultP" margin-top="true">§ 14 skal lyde:</article><article class="legalP" id="kapittel-1-ledd-4">Mattilsynet fører tilsyn og fatter vedtak for å gjennomføre bestemmelsene gitt i og i medhold av denne forskriften.</article> <article class="defaultP" margin-top="true">§ 15 første ledd til og med første kolon skal lyde:</article><article class="legalP" id="kapittel-1-ledd-5">Av hensyn til en effektiv overvåkning av markedet skal næringsmidler som omfattes av denne forskrift meldes til Mattilsynet når de omsettes på det norske marked. Meldingen skjer ved at produsent/importør oversender følgende informasjon:</article> <article class="defaultP" margin-top="true">§ 15 andre og tredje ledd skal lyde:</article><article class="legalP" id="kapittel-1-ledd-6">Alle endringer i de innmeldte opplysninger samt eventuell tilbaketrekning av produkter fra markedet skal meldes til Mattilsynet.</article><article class="legalP" id="kapittel-1-ledd-7">Mattilsynet kan kreve ytterligere opplysninger og dokumentasjon.</article> <article class="defaultP" margin-top="true">§ 16 og § 17 skal lyde:</article><article class="futureLegalArticle" data-name="§16" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Dispensasjon</span></span><article class="legalP" id="kapittel-1-foreslåttparagraf-2-ledd-1">Mattilsynet kan i særlige tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="futureLegalArticle" data-name="§17" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-3-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til matloven § 28.</article></article> <article class="defaultP" margin-top="true">Vedlegg 1 første ledd skal lyde:</article><article class="legalP" id="kapittel-1-ledd-8">Kravene vedrørende innhold av næringsstoffer gjelder for produkter som er klare til bruk, enten omsatt som bruksklare produkter eller rekonstituert i henhold til produsentens anvisninger.</article> <article class="defaultP" margin-top="true">Vedlegg 1 nr. 3 fotnote 1 skal lyde:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">Mattilsynet fraråder bruk av honning til spedbarn, jf. forskrift av 9. juli 2000 nr. 764 om advarselsmerking av honning.</article></article></li></ul></article> <article class="defaultP" margin-top="true">Vedlegg 2 første ledd skal lyde:</article><article class="legalP" id="kapittel-1-ledd-9">Kravene vedrørende innhold av næringsstoffer gjelder for produkter som er klare til bruk, enten omsatt som bruksklare produkter eller tilberedt i henhold til produsentens anvisninger.</article> <article class="defaultP" margin-top="true">Vedlegg 6 første ledd skal lyde:</article><article class="legalP" id="kapittel-1-ledd-10">Krav vedrørende innhold av næringsstoffer gjelder for produkter som er klare til bruk, enten omsatt som bruksklare produkter eller tilberedt i henhold til produsentens anvisninger, unntatt når det gjelder kalium og kalsium, hvor verdiene gjelder produktet slik det omsettes.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-01-15-273/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>