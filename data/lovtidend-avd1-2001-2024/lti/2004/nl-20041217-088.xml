<!DOCTYPE html><html lang="no"><head><title>Lov om endringer i lov 26. mars 1999 nr. 15 om retten til å delta i fiske og fangst (deltakerloven) mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2004-12-17-88</dd><dt class="dokid">DokumentID</dt><dd class="dokid">LTI/lov/2004-12-17-88</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 15 s 2308</dd><dt class="dateInForce">I kraft fra</dt><dd class="dateInForce">2004-12-17</dd><dt class="changesToDocuments">Endrer</dt><dd class="changesToDocuments"><ul><li>lov/1999-03-26-15</li><li>lov/1983-06-03-40</li></ul></dd><dt class="dateOfPublication">Kunngjort</dt><dd class="dateOfPublication">2004-12-17</dd><dt class="journalNumber">Journalnummer</dt><dd class="journalNumber">2004-1346</dd><dt class="titleShort">Korttittel</dt><dd class="titleShort">Endringslov til deltakerloven mv.</dd><dt class="title">Tittel</dt><dd class="title">Lov om endringer i lov 26. mars 1999 nr. 15 om retten til å delta i fiske og fangst (deltakerloven) mv.</dd><dt class="miscInformation">Annet om dokumentet</dt><dd class="miscInformation">Ot.prp.nr.70 (2003–2004), Innst.O.nr.8 (2004–2005) og Besl.O.nr.12 (2004–2005). Odels- og lagtingsvedtak hhv. 23. november og 2. desember 2004. Fremmet av Fiskeri- og kystdepartementet.</dd><dt class="refid">RefID</dt><dd class="refid">lov/2004-12-17-88</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 26. mars 1999 nr. 15 om retten til å delta i fiske og fangst (deltakerloven) mv.<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2004-12-17-88" id="dokument"><h1>Lov om endringer i lov 26. mars 1999 nr. 15 om retten til å delta i fiske og fangst (deltakerloven) mv.</h1><article class="defaultP" data-text-size="small">Endring i følgende annen lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 3. juni 1983 nr. 40 om saltvannfiske m.v.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2004-12-17-88/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 26. mars 1999 nr. 15 om retten til å delta i fiske og fangst (deltakerloven) gjøres følgende endringer:</article> <article class="defaultP" margin-top="true">§ 7 annet og tredje ledd skal lyde:</article><article class="legalP" id="kapittel-1-ledd-2">Når et fartøy overtas ved arv etter reglene i lov 3. mars 1972 nr. 5 om arv m.m. kapittel I eller II, skal den nye eieren gis tidsbegrenset ervervstillatelse i inntil fem år inntil aktivitetskravet i § 6 første ledd er oppfylt. Slik tidsbegrenset ervervstillatelse kan også gis ved overføring av fartøyet som ledd i generasjonsskifte til fordel for personer som kan få arverett etter arveloven kapittel I. Gjenlevende ektefelle i uskiftet bo, jf. arveloven kapittel III, kan gis en tidsubegrenset ervervstillatelse så lenge uskifteboet består.</article><article class="legalP" id="kapittel-1-ledd-3">Kongen kan ved forskrift gi nærmere bestemmelser om tildeling av ervervstillatelse ved erverv av fartøy i tilfeller som nevnt i foregående ledd, ved tvangssalg og konkurs, og om fremgangsmåten ved tvangssalg av fiskefartøy der det er en ervervstillatelse knyttet til fartøyet.</article> <article class="defaultP" margin-top="true">§ 8 første ledd nytt annet punktum skal lyde:</article><article class="legalP" id="kapittel-1-ledd-4">Kongen kan ved forskrift gi regler om krav til fartøyet, herunder regler om at fartøyet ikke kan føres inn i registeret over norske fiskefartøy dersom det ikke oppfyller de krav som stilles av sjøfartsmyndighetene eller andre myndigheter.</article> <article class="defaultP" margin-top="true">§ 9 skal lyde:<p class="leddfortsettelse"><i>Overdragelse av aksjer, eierandeler m.v.</i></p></article><article class="legalP" id="kapittel-1-ledd-5">Aksje eller part i selskap eller sammenslutning som direkte eller indirekte eier merkeregistrert fartøy, må ikke overdras til annen eier uten at departementet på forhånd har gitt tillatelse til endring i eiersammensetningen.</article><article class="legalP" id="kapittel-1-ledd-6">Kongen kan ved forskrift gi regler om meldeplikt ved eierendringer. Når det er innført slik meldeplikt, gjelder ikke forbudet mot overdragelse før det er gitt tillatelse. Reglene om meldeplikt kan likevel inneholde forbud mot overdragelse før en viss frist etter at meldingen er sendt.</article> <article class="defaultP" margin-top="true">§ 22 skal lyde:<p class="leddfortsettelse"><i>Registrering av fartøy</i></p></article><article class="legalP" id="kapittel-1-ledd-7">Fartøy som det er gitt ervervstillatelse for etter § 4, skal føres inn i et register over norske fiskefartøy. Registrering kan ikke foretas før det foreligger ervervstillatelse.</article><article class="legalP" id="kapittel-1-ledd-8">Departementet kan gi bestemmelser om hvilke register som skal føres over norske fiskefartøy, hvilke opplysninger som skal registreres om det enkelte fartøyet samt bestemmelser om hvilke opplysninger som skal gis i forbindelse med søknad om ervervstillatelse og spesiell tillatelse. Departementet kan også fastsette bestemmelser om administrasjonen av registrene.</article> <article class="defaultP" margin-top="true">Ny § 28 skal lyde:<p class="leddfortsettelse"><i>Overtredelsesgebyr</i></p></article><article class="legalP" id="kapittel-1-ledd-9">Ved forsettlig eller uaktsom overtredelse av bestemmelsene gitt i eller i medhold av denne lov eller annen fiskerilovgivning, kan det ilegges et overtredelsesgebyr. Gebyret skal stå i forhold til den fortjeneste som den ansvarlige har hatt av overtredelsen. Det kan tas hensyn til de ekstra kostnader som kontrolltiltak og behandling av saken har medført.</article><article class="legalP" id="kapittel-1-ledd-10">Endelig vedtak om overtredelsesgebyr er tvangsgrunnlag for utlegg.</article><article class="legalP" id="kapittel-1-ledd-11">Kongen kan gi forskrift med nærmere regler om fastsettelse av overtredelsesgebyr, herunder bestemmelser om rente og tilleggsgebyr dersom overtredelsesgebyret ikke blir betalt ved forfall.</article> <article class="defaultP" margin-top="true">Ny § 29 skal lyde:<p class="leddfortsettelse"><i>Tvangsmulkt</i></p></article><article class="legalP" id="kapittel-1-ledd-12">For å sikre at reglene gitt i eller i medhold av denne lov, eller plikt fastsatt i eller i medhold av denne lov blir oppfylt, kan det ilegges tvangsmulkt.</article><article class="legalP" id="kapittel-1-ledd-13">Tvangsmulkten fastsettes som en løpende mulkt, og skal begynne å løpe fra en særskilt fastsatt frist for oppfyllelse av pålegget dersom denne fristen er utløpt uten at plikten er oppfylt.</article><article class="legalP" id="kapittel-1-ledd-14">Endelig vedtak om ileggelse av tvangsmulkt er tvangsgrunnlag for utlegg.</article><article class="legalP" id="kapittel-1-ledd-15">Fiskeridepartementet kan i særlige tilfeller redusere eller frafalle påløpt mulkt.</article><article class="legalP" id="kapittel-1-ledd-16">Kongen kan gi forskrift med nærmere regler om fastsettelse og varighet av tvangsmulkt, herunder bestemmelser om rente og tilleggsgebyr dersom tvangsmulkten ikke blir betalt ved forfall.</article> <article class="defaultP" margin-top="true">I kapittel VI blir nåværende §§ 28 og 29 nye §§ 30 og 31. I kapittel VII blir nåværende § 30 ny § 32.</article></section><section class="section" data-name="kapII" id="kapittel-2" data-lovdata-URL="LTI/lov/2004-12-17-88/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 3. juni 1983 nr. 40 om saltvannfiske mv. skal § 45 første ledd lyde:</article><article class="legalP" id="kapittel-2-ledd-2">Fiskeridirektoratet skal føre kontroll med at bestemmelsen i loven her og i lov 26. mars 1999 nr. 15 om retten til å delta i fiske og fangst (deltakerloven), lov 17. desember 1976 nr. 91 om Norges økonomiske sone § 3, § 4 og § 7 bokstav b, lov 17. juni 1966 nr. 19 om forbud mot at utlendinger driver fiske mv. i Norges territorialfarvann, lov 14. desember 1951 nr. 3 om omsetning av råfisk og lov 24. juni 1994 nr. 34 om registrering som kjøper i første hånd av råfisk m.v., samt forskrifter gitt i medhold av disse lovene, blir overholdt.</article></section><section class="section" data-name="kapIII" id="kapittel-3" data-lovdata-URL="LTI/lov/2004-12-17-88/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Denne lov trer i kraft straks.</article></section></main></body></html>