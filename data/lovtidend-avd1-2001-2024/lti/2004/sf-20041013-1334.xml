<!DOCTYPE html><html lang="no"><head><title>Forskrift om endring i forskrift (Nr. 121) om merverdiavgift ved kjøp av tjenester fra utlandet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-10-13-1334</dd><dt class="dokid">DokumentID</dt><dd class="dokid">LTI/forskrift/2004-10-13-1334</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 13 s 1919</dd><dt class="dateInForce">I kraft fra</dt><dd class="dateInForce">2004-12-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-06-15-684</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1969-06-19-66/§65a</li><li>lov/1969-06-19-66/§66</li></ul></dd><dt class="dateOfPublication">Kunngjort</dt><dd class="dateOfPublication">2004-10-15</dd><dt class="lastupdated">Rettet</dt><dd class="lastupdated">2004-10-21 (§ 1 tredje ledd annet punktum)</dd><dt class="journalNumber">Journalnummer</dt><dd class="journalNumber">2004-1162</dd><dt class="titleShort">Korttittel</dt><dd class="titleShort">Endr. i forskrift om mva ved kjøp fra utlandet</dd><dt class="title">Tittel</dt><dd class="title">Forskrift om endring i forskrift (Nr. 121) om merverdiavgift ved kjøp av tjenester fra utlandet.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 13. oktober 2004 med hjemmel i lov 19. juni 1969 nr. 66 om merverdiavgift § 65a og § 66.</dd><dt class="refid">RefID</dt><dd class="refid">forskrift/2004-10-13-1334</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift (Nr. 121) om merverdiavgift ved kjøp av tjenester fra utlandet.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-10-13-1334" id="dokument"><h1>Forskrift om endring i forskrift (Nr. 121) om merverdiavgift ved kjøp av tjenester fra utlandet.</h1><section class="section" data-name="kapI" id="kapittel-1" data-lovdata-URL="LTI/forskrift/2004-10-13-1334/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. juni 2001 nr. 684 (Nr. 121) om merverdiavgift ved kjøp av tjenester fra utlandet gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift (Nr. 121) om merverdiavgift ved kjøp av tjenester fra utlandet, Svalbard eller Jan Mayen</i></article> <article class="defaultP" margin-top="true">§ 1 første, andre, tredje og nytt fjerde ledd skal lyde:</article><article class="legalP" id="kapittel-1-ledd-2">Det skal betales merverdiavgift etter denne forskrift av tjenester som kjøpes fra utlandet, Svalbard eller Jan Mayen, og som er avgiftspliktig ved innenlands omsetning. Forskriften gjelder kun tjenester som kan fjernleveres. Med dette menes tilfeller hvor utførelsen eller leveringen av tjenesten etter tjenestens art ikke eller vanskelig kan knyttes til et bestemt fysisk sted.</article><article class="legalP" id="kapittel-1-ledd-3">Avgiftsplikt oppstår når tjenesten leveres til mottaker som er næringsdrivende hjemmehørende i Norge eller til stat, kommune og institusjon som eies eller drives av stat eller kommune i Norge. Med mindre det dokumenteres at tjenesten er avgiftsberegnet i utlandet, gjelder avgiftsplikten også når tjenesten leveres til mottaker i utlandet, Svalbard eller Jan Mayen hvis tjenesten er til bruk i Norge av noen som nevnt i foregående punktum.</article><article class="legalP" id="kapittel-1-ledd-4">For elektroniske kommunikasjonstjenester oppstår avgiftsplikt også når tjenesten leveres til andre mottakere hjemmehørende i Norge. Det samme gjelder for andre tjenester når tjenesten omsettes eller formidles av tilbyder av elektroniske kommunikasjonstjenester ved bruk av elektronisk kommunikasjon, og vederlaget oppkreves av denne tilbyderen.</article><article class="legalP" id="kapittel-1-ledd-5">Skjer leveringen av tjenester som nevnt i tredje ledd gjennom fast terminal hos mottaker i Norge skal det beregnes avgift også når mottaker ikke er hjemmehørende i Norge. Skjer leveringen gjennom fast terminal i utlandet, på Svalbard eller Jan Mayen oppstår ikke avgiftsplikt selv om mottaker er hjemmehørende i Norge.</article> <article class="defaultP" margin-top="true">§ 2 første ledd skal lyde:</article><article class="legalP" id="kapittel-1-ledd-6">Avgift etter § 1 annet ledd skal beregnes og betales av mottaker i Norge.</article> <article class="defaultP" margin-top="true">§ 2 nytt tredje ledd skal lyde:</article><article class="legalP" id="kapittel-1-ledd-7">Avgift etter § 1 tredje ledd og fjerde ledd første punktum skal beregnes og betales av tilbyderen av den elektroniske kommunikasjonstjenesten ved bruk av representant med hjemsted eller forretningssted i Norge. Registrering ved representant skal skje når slike leveranser samlet overstiger kr 50000 i en periode på 12 måneder. Både tilbyderen og representanten er ansvarlig for at avgift blir beregnet og betalt.</article> <article class="defaultP" margin-top="true">§ 4 nytt tredje ledd skal lyde:</article><article class="legalP" id="kapittel-1-ledd-8">Ansvarlig representant skal innberette avgift etter denne forskrift som utgående avgift. Bestemmelsene i merverdiavgiftsloven gjelder så langt de passer. § 4 og § 5 i forskrift 31. mars 1977 nr. 4933 om registrering av utenlandsk næringsdrivende ved representant m.v gjelder tilsvarende. Skattedirektoratet kan i forskrift fastsette at representantordningen skal gjennomføres på annen måte.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-10-13-1334/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. desember 2004.</article></section></main></body></html>