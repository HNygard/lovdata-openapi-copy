<!DOCTYPE html><html lang="no"><head><title>Forskrift om endring i forskrift om produksjon og frambud m.v. av vitamin- og mineraltilskudd.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-01-15-228</dd><dt class="dokid">DokumentID</dt><dd class="dokid">LTI/forskrift/2004-01-15-228</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 2 s 324</dd><dt class="dateInForce">I kraft fra</dt><dd class="dateInForce">2004-01-15</dd><dt class="changesToDocuments">Endrer</dt><dd class="changesToDocuments"><ul><li>forskrift/1986-09-25-1918</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§33</li><li>lov/2003-12-19-124/§36</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2004-02-03</dd><dt class="journalNumber">Journalnummer</dt><dd class="journalNumber">2004-0226</dd><dt class="titleShort">Korttittel</dt><dd class="titleShort">Endr. i forskr om vitamin- og mineraltilskudd</dd><dt class="title">Tittel</dt><dd class="title">Forskrift om endring i forskrift om produksjon og frambud m.v. av vitamin- og mineraltilskudd.</dd><dt class="miscInformation">Annet om dokumentet</dt><dd class="miscInformation">Fastsatt av Helsedepartementet 15. januar 2004 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790.</dd><dt class="refid">RefID</dt><dd class="refid">forskrift/2004-01-15-228</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om produksjon og frambud m.v. av vitamin- og mineraltilskudd.<ul class="tocSubUl"><li>I<ul class="tocSubUl"><li>§ 10. Kontroll</li><li>§ 10a. Tilsyn og vedtak</li><li>§ 11. Dispensasjon</li><li>§ 12. Straff</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-01-15-228" id="dokument"><h1>Forskrift om endring i forskrift om produksjon og frambud m.v. av vitamin- og mineraltilskudd.</h1><section class="section" data-name="kapI" id="kapittel-1" data-lovdata-URL="LTI/forskrift/2004-01-15-228/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 25. september 1986 nr. 1918 om produksjon og frambud m.v. av vitamin- og mineraltilskudd gjøres følgende endringer:</article> <article class="defaultP" margin-top="true">Forskriftens hjemmelsfelt skal lyde:</article><article class="legalP" id="kapittel-1-ledd-2">Fastsatt av Helsedirektoratet 25. september 1986 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790, jf. generell forskrift av 8. juli 1983 nr. 1252 for produksjon og omsetning mv. av næringsmidler.</article> <article class="defaultP" margin-top="true">§ 3 skal lyde:</article><article class="legalP" id="kapittel-1-ledd-3">Vitamin- og mineraltilskudd skal omsettes i forbrukerpakning.</article> <article class="defaultP" margin-top="true">§ 4 siste ledd skal lyde:</article><article class="legalP" id="kapittel-1-ledd-4">Det kan bare benyttes slike tilsetningsstoffer som Mattilsynet har godkjent for bruk i vitamin- og mineraltilskudd o.l.</article> <article class="defaultP" margin-top="true">§ 5 skal lyde:</article><article class="legalP" id="kapittel-1-ledd-5">Vitamin- og mineraltilskudd som anses å være uegnet til formålet vil forbys omsatt.</article> <article class="defaultP" margin-top="true">§ 6 første ledd skal lyde:</article><article class="legalP" id="kapittel-1-ledd-6">Vitamin- og mineraltilskudd skal med mindre annet er bestemt nedenfor være merket og markedsført i samsvar med gjeldende forskrift om merking mv. av næringsmidler.</article> <article class="defaultP" margin-top="true">§ 6 siste ledd skal lyde:</article><article class="legalP" id="kapittel-1-ledd-7">Dersom vitamin- og mineraltilskudd frambys i form av tabletter, kapsler eller liknende skal antallet tabletter, kapsler eller liknende angis. Denne opplysningen erstatter angivelsen av nettovekt i henhold til gjeldende forskrift om merking mv. av næringsmidler § 16 og § 17.</article> <article class="defaultP" margin-top="true">§ 7 siste ledd skal lyde:</article><article class="legalP" id="kapittel-1-ledd-8">Mattilsynet kan forby deklarasjon av vitamin- og mineralinnholdet dersom stoffene foreligger i form som organismen vanskelig kan nyttiggjøre seg.</article> <article class="defaultP" margin-top="true">§ 9 første ledd skal lyde:</article><article class="legalP" id="kapittel-1-ledd-9">Den som skal produsere eller importere vitamin- og mineraltilskudd må melde dette til Mattilsynet eller den det har bestemt.</article> <article class="defaultP" margin-top="true">§ 9 tredje og fjerde ledd skal lyde:</article><article class="legalP" id="kapittel-1-ledd-10">Meldingen skal være vedlagt forslag til etikett og merking av emballasjen. Det skal uten unødvendig opphold meldes fra til Mattilsynet eller den det har bestemt om endringer i forhold som det er meldt fra om, eller når salget opphører.</article><article class="legalP" id="kapittel-1-ledd-11">Dersom produsent/importør ikke har fått beskjed om at forskriftens krav ikke er oppfylt, vil produktet kunne omsettes når det er gått tre måneder fra den dato meldingen er mottatt.</article> <article class="defaultP" margin-top="true">§ 10, ny § 10a, § 11 og § 12 skal lyde:</article><article class="futureLegalArticle" data-name="§10" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Kontroll</span></span><article class="legalP" id="kapittel-1-foreslåttparagraf-1-ledd-1">Mattilsynet kan fastsette bestemte krav til kontrollens utførelse og bestemme at slik kontroll bare kan utføres ved laboratorier som Sosial- og helsedirektoratet kan godkjenne.</article></article><article class="futureLegalArticle" data-name="§10a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 10a</span>. <span class="legalArticleTitle">Tilsyn og vedtak</span></span><article class="legalP" id="kapittel-1-foreslåttparagraf-2-ledd-1">Mattilsynet fører tilsyn og fatter vedtak for å gjennomføre bestemmelsene gitt i og i medhold av denne forskriften.</article></article><article class="futureLegalArticle" data-name="§11" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Dispensasjon</span></span><article class="legalP" id="kapittel-1-foreslåttparagraf-3-ledd-1">Mattilsynet kan i særlige tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="futureLegalArticle" data-name="§12" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-4-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til matloven § 28.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-01-15-228/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>