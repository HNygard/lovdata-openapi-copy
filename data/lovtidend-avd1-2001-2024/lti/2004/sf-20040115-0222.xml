<!DOCTYPE html><html lang="no"><head><title>Vedtak om endring i instruks om grensekontrollstasjoner mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-01-15-222</dd><dt class="dokid">DokumentID</dt><dd class="dokid">LTI/forskrift/2004-01-15-222</dd><dt class="ministry">Departement</dt><dd class="ministry"><ul><li>Fiskeridepartementet</li><li>Helsedepartementet</li><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 2 s 317</dd><dt class="dateInForce">I kraft fra</dt><dd class="dateInForce">2004-01-15</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-02-14-253</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2004-02-03</dd><dt class="journalNumber">Journalnummer</dt><dd class="journalNumber">2004-0216</dd><dt class="titleShort">Korttittel</dt><dd class="titleShort">Endr. i instruks om grensekontrollstasjoner</dd><dt class="title">Tittel</dt><dd class="title">Vedtak om endring i instruks om grensekontrollstasjoner mv.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet, Helsedepartementet og Landbruksdepartementet 15. januar 2004 med hjemmel i departementenes instruksjonsmyndighet.</dd><dt class="refid">RefID</dt><dd class="refid">forskrift/2004-01-15-222</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om endring i instruks om grensekontrollstasjoner mv.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-01-15-222" id="dokument"><h1>Vedtak om endring i instruks om grensekontrollstasjoner mv.</h1><section class="section" data-name="kapI" id="kapittel-1" data-lovdata-URL="LTI/forskrift/2004-01-15-222/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I instruks av 14. februar 2003 nr. 253 om grensekontrollstasjoner mv. gjøres følgende endringer:</article> <article class="defaultP" margin-top="true">Kapittel I nr. 1 første ledd skal lyde:</article><article class="legalP" id="kapittel-1-ledd-2">Mattilsynet skal påse at grensekontrollstasjoner for kontroll av animalske næringsmidler og produkter av animalsk opprinnelse i henhold til forskrift av 18. oktober 1999 nr. 1163 om tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland er opprettet, og drives i samsvar med denne instruks.</article> <article class="defaultP" margin-top="true">Kapittel I nr. 2 første ledd skal lyde:</article><article class="legalP" id="kapittel-1-ledd-3">Opprettelse og drift av grensekontrollstasjoner med eventuelle tilknyttede kontrollsentre skal være underlagt Mattilsynet. Mattilsynet skal påse og synliggjøre at grensekontrollstasjoner tilfredsstiller gjeldende krav i henhold til de produktkategorier de er godkjent for, og forberede henvendelser til EFTAs overvåkningsorgan i forbindelse med listeføring og godkjenning av grensekontrollstasjoner. Det skal meldes fra til EFTAs overvåkningsorgan om endringer ved en grensekontrollstasjon eller kontrollsenter som får betydning for listeføring. Mattilsynet skal forberede eventuelle forslag overfor EFTAs overvåkningsorgan vedrørende godkjenning og listeføring for utvidet produktkategori for vedkommende grensekontrollstasjon, samt listeføring av et nytt kontrollsenter underlagt en allerede godkjent grensekontrollstasjon, dersom Mattilsynet finner at gjeldende krav er tilfredsstilt. Mattilsynet skal bistå EFTAs overvåkningsorgan under inspeksjoner av grensekontrollstasjoner og kontrollsentre. Grensekontrollstasjoner og kontrollsentre skal tilfredsstille kravene i denne instruks.</article> <article class="defaultP" margin-top="true">Kapittel I nr. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">Grensekontrollstasjoner skal være underlagt ansvar og effektiv kontroll av en offentlig veterinær. Denne skal være til stede på grensekontrollstasjon og kontrollsenter ved veterinærkontroll av produkter. For grensekontrollstasjoner der det kun utføres kontroll av fisk og fiskevarer gjelder ikke kravet om at den ansvarlige for grensekontrollen må være veterinær. Mattilsynet skal for disse grensekontrollstasjoner utpeke en offentlig representant med egnet utdanning.</article></article></li></ul></article> <article class="defaultP" margin-top="true">Kapittel II nr. 1 bokstav e skal lyde:<ul class="defaultList"><li class="consolidationElement"><article class="listArticle" id="kapittel-1-ledd-3-punkt-2"><ul class="defaultList"><li data-li-identifier="e)" data-name="e)"><article class="listArticle" id="kapittel-1-ledd-3-punkt-2-punkt-1"><article class="legalP" id="kapittel-1-ledd-3-punkt-2-punkt-1-ledd-1">passende lagerlokaler eller lagerområder for oppbevaring av varepartier som ikke er klarert for import i påvente av resultater fra laboratorieundersøkelser eller andre undersøkelser. Slike lagerlokaler eller lagerområder skal kunne oppbevare varepartier innenfor hver temperaturkategori, og skal stå under tilsyn av den offentlige veterinær, eller for fisk og fiskevarer den av Mattilsynet utpekte representant.</article></article></li></ul></article></li></ul></article> <article class="defaultP" margin-top="true">Kapittel II nr. 2 annet ledd skal lyde:</article><article class="legalP" id="kapittel-1-ledd-4">Lagerrom i kommersielle virksomheter i nærheten av grensekontrollstasjonen og innenfor samme tolldistrikt, kan benyttes under forutsetning av at varer som ikke er klarert for import lagres i egne, låsbare rom eller i låsbart område av lagerrom. Varene som ikke er klarert for import skal være inngjerdet eller på annen måte tydelig adskilt fra andre produkter. Lagerrom eller lagringsområde må være underlagt kontroll av den offentlige veterinær, eller for fisk og fiskevarer, den av Mattilsynet utpekte offentlige representant.</article> <article class="defaultP" margin-top="true">Kapittel III nr. 1 annet ledd skal lyde:</article><article class="legalP" id="kapittel-1-ledd-5">Kontrollsentre underlagt en grensekontrollstasjon skal være lokalisert innenfor samme tolldistrikt som grensekontrollstasjonen og skal av hensyn til arbeidet ligge innenfor rimelig avstand fra det sentrale kontor ved grensekontrollstasjonen. Det skal synliggjøres at kontrollsenteret er underlagt kontroll av den offentlige veterinær, eller for fisk og fiskevarer, den av Mattilsynet utpekte offentlige representant.</article> <article class="defaultP" margin-top="true">Kapittel IV nr. 2 første kolon skal lyde:</article><article class="legalP" id="kapittel-1-ledd-6">Mattilsynet skal påse at grensekontrollstasjoner og kontrollsentre har:</article> <article class="defaultP" margin-top="true">Kapittel IV nr. 5 skal lyde:<ul class="defaultList"><li data-li-identifier="5." data-name="5."><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">Den offentlige veterinær, eller for fisk og fiskevarer, den av Mattilsynet utpekte offentlige representant, skal ha tilstrekkelig kunnskap om den ordning som eksisterer vedrørende avfallshåndtering av produkter av animalsk opprinnelse losset fra transportmidler innen området for grensekontrollstasjonen. For det tilfellet at avfallshåndtering er underlagt vedkommendes ansvarsområde skal det ved grensekontrollstasjonen føres liste over de kontroller som er utført og hvilke avvik som er funnet. Dersom ansvaret er underlagt en annen etat skal ansvarlig på grensekontrollstasjonen sørge for god kontakt med vedkommende etat og ha tilgjengelig all nødvendig, relevant informasjon vedrørende avfallshåndteringen.</article></article></li></ul></article> <article class="defaultP" margin-top="true">Kapittel IV nr. 6 skal lyde:</article><article class="legalP" id="kapittel-1-ledd-7">Den offentlige veterinær, eller for fisk og fiskevarer den av Mattilsynet utpekte offentlige representant, skal ha tilstrekkelig kunnskap om eventuelle frisoner og tollagre (inkludert «skipshandlere») innen, eller som har tett tilknytning til, området for grensekontrollstasjonen. De aktuelle lagre skal gjøres til gjenstand for regelmessige kontroller og en liste med oversikt over utførte kontroller skal finnes på grensekontrollstasjonen.</article> <article class="defaultP" margin-top="true">Kapittel V nr. 1 første kolon skal lyde:</article><article class="legalP" id="kapittel-1-ledd-8">Mattilsynet skal påse at den offentlige veterinær, eller for fisk og fiskevarer den av Mattilsynet utpekte offentlige representant, i påvente av iverksettelse av SHIFT-systemet, har følgende dokumentasjon og registre tilgjengelig ved grensekontrollstasjonens sentrale kontor:</article> <article class="defaultP" margin-top="true">Kapittel V nr. 2 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">Mattilsynet er ansvarlig for at all informasjon vedrørende videresendte/returnerte varepartier formidles til øvrige EØS-land, samt til hver grensekontrollstasjon nasjonalt.</article></article></li></ul></article> <article class="defaultP" margin-top="true">Kapittel VI nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-8-punkt-2"><article class="legalP" id="kapittel-1-ledd-8-punkt-2-ledd-1">Mattilsynet kan i alvorlige tilfelle, særlig ved fare for folke- eller dyrehelsen, midlertidig suspendere grensekontrollstasjoner og kontrollsentre. Ansvarlig departement skal i slike tilfeller umiddelbart informeres om suspensjonen og årsaken til dette.</article></article></li></ul></article> <article class="defaultP" margin-top="true">Kapittel VI nr. 2 bokstav a skal lyde:<ul class="defaultList"><li class="consolidationElement"><article class="listArticle" id="kapittel-1-ledd-8-punkt-3"><ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-8-punkt-3-punkt-1"><article class="legalP" id="kapittel-1-ledd-8-punkt-3-punkt-1-ledd-1">bygningsmessige eller bemanningsmessige avvik: seks måneder, for det tilfellet at ny bygning er under oppførelse kan frist for ferdigstillelse fastsettes ved avtale mellom EFTAs overvåkningsorgan og Mattilsynet,</article></article></li></ul></article></li></ul></article> <article class="defaultP" margin-top="true">Kapittel VII skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-8-punkt-4"><article class="legalP" id="kapittel-1-ledd-8-punkt-4-ledd-1">Mattilsynet skal påse at ansvarlig ved grensekontrollstasjonen varsler Mattilsynet dersom grensekontrollen avdekker en alvorlig overtredelse eller gjentatte overtredelser av gjeldende regelverk. Mattilsynet skal deretter påse at: <ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-8-punkt-4-ledd-1-punkt-1"><article class="legalP" id="kapittel-1-ledd-8-punkt-4-ledd-1-punkt-1-ledd-1">EFTAs overvåkningsorgan varsles om de aktuelle produktene og varepartiene for videre underrettelse til samtlige grensekontrollstasjoner,</article></article></li><li data-li-identifier="b)" data-name="b)"><article class="listArticle" id="kapittel-1-ledd-8-punkt-4-ledd-1-punkt-2"><article class="legalP" id="kapittel-1-ledd-8-punkt-4-ledd-1-punkt-2-ledd-1">det iverksettes strengere kontroll av varepartier med produkter av samme opprinnelse. For disse skal forskrift av 18. oktober 1999 nr. 1163 om tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland § 19, og eventuelt § 17 første ledd nr. 1 eller 2 få anvendelse,</article></article></li><li data-li-identifier="c)" data-name="c)"><article class="listArticle" id="kapittel-1-ledd-8-punkt-4-ledd-1-punkt-3"><article class="legalP" id="kapittel-1-ledd-8-punkt-4-ledd-1-punkt-3-ledd-1">EFTAs overvåkningsorgan varsles om resultatene av de nye kontrollene.</article></article></li></ul></article><article class="legalP" id="kapittel-1-ledd-8-punkt-4-ledd-2">Mattilsynet skal påse at tiltakene nevnt i bokstav b ovenfor iverksettes dersom grensekontrollen avdekker overskridelse av grenseverdiene for reststoffer.</article></article></li></ul></article> <article class="defaultP" margin-top="true">Kapittel VIII nr. 1 annet ledd skal lyde:</article><article class="legalP" id="kapittel-1-ledd-9">Mattilsynet skal påse at lokaliseringen ikke er til hinder for at de til enhver tid gjeldende krav er oppfylt, eller at godkjenningen kan suspenderes, eller stasjonen eller senteret trekkes fra listen over godkjente grensekontrollstasjoner, dersom manglende oppfyllelse av kravene gjør dette nødvendig i henhold til Norges forpliktelser i henhold til EØS-avtalen.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-01-15-222/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>