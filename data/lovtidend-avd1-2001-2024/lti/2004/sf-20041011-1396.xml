<!DOCTYPE html><html lang="no"><head><title>Forskrift om allmenngjøring av tariffavtaler for enkelte petroleumsanlegg på land.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-10-11-1396</dd><dt class="dokid">DokumentID</dt><dd class="dokid">LTI/forskrift/2004-10-11-1396</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 13 s 2008</dd><dt class="dateInForce">I kraft fra</dt><dd class="dateInForce">2004-12-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-04-58/§3</li></ul></dd><dt class="dateOfPublication">Kunngjort</dt><dd class="dateOfPublication">2004-10-29</dd><dt class="lastupdated">Rettet</dt><dd class="lastupdated">2004-11-03 flyttet fotnote</dd><dt class="journalNumber">Journalnummer</dt><dd class="journalNumber">2004-1185</dd><dt class="titleShort">Korttittel</dt><dd class="titleShort">Forskrift om tariffavtaler, petroleumsanlegg</dd><dt class="title">Tittel</dt><dd class="title">Forskrift om allmenngjøring av tariffavtaler for enkelte petroleumsanlegg på land.</dd><dt class="miscInformation">Annet om dokumentet</dt><dd class="miscInformation">Fastsatt av Tariffnemnda 11. oktober 2004 med hjemmel i lov 4. juni 1993 nr. 58 om allmenngjøring av tariffavtaler m.v. § 3.</dd><dt class="refid">RefID</dt><dd class="refid">forskrift/2004-10-11-1396</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om allmenngjøring av tariffavtaler for enkelte petroleumsanlegg på land.<ul class="tocSubUl"><li>Kap. I. Innledende bestemmelser<ul class="tocSubUl"><li>§ 1. Grunnlaget for allmenngjøring</li><li>§ 2. Geografisk virkeområde</li><li>§ 3. Hvem forskriften gjelder for</li><li>§ 4. Virksomhetens ansvar</li></ul></li><li>Kap. II. Lønns- og arbeidsvilkår<ul class="tocSubUl"><li>§ 5. Lønnsbestemmelser for arbeidstakere i verksteds- og teknologiindustrien</li><li>§ 6. Lønnsbestemmelser for arbeidstakere som utfører bygningsarbeid</li><li>§ 7. Lønnsbestemmelser for arbeidstakere som utfører installasjoner, vedlikehold og reparasjoner på elektro- og automatiseringsanlegg.</li><li>§ 8. Regulering av lønn i forskriftens virketid</li><li>§ 9. Tillegg til minste timefortjeneste</li><li>§ 10. Arbeidstid</li><li>§ 11. Godtgjøring for overtid</li><li>§ 12. Bevegelige helligdager, 1. og 17. mai</li><li>§ 13. Annen godtgjøring</li><li>§ 14. Utgifter til reise, kost og losji</li><li>§ 15. Krav til innkvartering</li></ul></li><li>Kap. III. Fravikelighet m.m.<ul class="tocSubUl"><li>§ 16. Fravikelighet</li><li>§ 17. Lønns- og arbeidsvilkår i lov eller forskrift</li></ul></li><li>Kap. IV. Ikrafttreden m.m.<ul class="tocSubUl"><li>§ 18. Ikrafttreden og opphør</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2004-10-11-1396" id="dokument"><h1>Forskrift om allmenngjøring av tariffavtaler for enkelte petroleumsanlegg på land.</h1><section class="section" data-name="kapI" id="kapittel-1" data-lovdata-URL="LTI/forskrift/2004-10-11-1396/KAPITTEL_1"><h2>Kap. I. Innledende bestemmelser</h2><article class="legalArticle" data-lovdata-URL="LTI/forskrift/2004-10-11-1396/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Grunnlaget for allmenngjøring</span></h3><article class="legalP" id="kapittel-1-paragraf-1-ledd-1">Denne forskriften er fastsatt på grunnlag av følgende tariffavtaler:<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">Verkstedoverenskomsten (VO) 2004–2006 mellom Næringslivets Hovedorganisasjon og Teknologibedriftenes Landsforening på den ene siden og Landsorganisasjonen i Norge og Fellesforbundet på den annen side.</article></article></li><li data-li-identifier="2." data-name="2."><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">Fellesoverenskomsten for byggfag (FOB) 2004–2006 mellom Næringslivets Hovedorganisasjon, Byggenæringens Landsforening og Tekniske Entreprenørers Landsforening på den ene siden og Landsorganisasjonen i Norge og Fellesforbundet på den annen side.</article></article></li><li data-li-identifier="3." data-name="3."><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">Landsoverenskomsten for elektrofagene (LOK) 2004–2006 mellom Næringslivets Hovedorganisasjon og Tekniske Entreprenørers Landsforening på den ene siden og Landsorganisasjonen i Norge og El &amp; It Forbundet på den annen side.</article></article></li></ul></article></article><article class="legalArticle" data-lovdata-URL="LTI/forskrift/2004-10-11-1396/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Geografisk virkeområde</span></h3><article class="legalP" id="kapittel-1-paragraf-2-ledd-1">Denne forskriften gjelder for følgende petroleumsanlegg på land:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">Melkøya (Snøhvit) i Hammerfest kommune, Finnmark</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">Tjeldbergodden i Aure kommune, Møre og Romsdal</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1">Mongstad i Lindås kommune, Hordaland</article></article></li><li data-li-identifier="d)" data-name="d)"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1">Kollsnes i Øygarden kommune, Hordaland</article></article></li><li data-li-identifier="e)" data-name="e)"><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1">Kårstø i Tysvær kommune, Rogaland</article></article></li><li data-li-identifier="f)" data-name="f)"><article class="listArticle" id="kapittel-1-paragraf-2-ledd-1-punkt-6"><article class="legalP" id="kapittel-1-paragraf-2-ledd-1-punkt-6-ledd-1">Nyhamna (Ormen Lange) i Aukra kommune, Møre og Romsdal</article></article></li><li data-li-identifier="g)" data-name="g)"><article class="listArticle" id="kapittel-1-paragraf-2-ledd-1-punkt-7"><article class="legalP" id="kapittel-1-paragraf-2-ledd-1-punkt-7-ledd-1">Sture i Øygarden kommune, Hordaland.</article></article></li></ul></article><article class="legalP" id="kapittel-1-paragraf-2-ledd-2">Forskriften gjelder ikke for tilknyttede aktiviteter som utføres utenfor anleggenes geografiske områder.</article></article><article class="legalArticle" data-lovdata-URL="LTI/forskrift/2004-10-11-1396/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Hvem forskriften gjelder for</span></h3><article class="legalP" id="kapittel-1-paragraf-3-ledd-1">Forskriften gjelder for faglærte og ufaglærte produksjonsarbeidere på anlegg nevnt i § 2 som utfører:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1">Montasje- og installasjonsarbeid i verksteds- og teknologiindustrien.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1">Bygningsarbeid.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1">Installasjon, vedlikehold og reparasjoner på elektro- og automatiseringsanlegg.</article></article></li></ul></article><article class="legalP" id="kapittel-1-paragraf-3-ledd-2">Med faglært arbeidstaker menes en arbeidstaker med offentlig godkjent fagbrev eller tilsvarende formell utdannelse innenfor det fagfelt arbeidstaker utfører arbeid. Ufaglært arbeidstaker har ikke slikt fagbrev.</article><article class="legalP" id="kapittel-1-paragraf-3-ledd-3">Forskriften gjelder ikke for lærlinger og personer på arbeidsmarkedstiltak.</article></article><article class="legalArticle" data-lovdata-URL="LTI/forskrift/2004-10-11-1396/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Virksomhetens ansvar</span></h3><article class="legalP" id="kapittel-1-paragraf-4-ledd-1">Virksomhet som utfører arbeidsoppdrag i samsvar med § 2 og § 3 har ansvar for at bestemmelsene i denne forskriften gjennomføres. Ansvaret gjelder for arbeidsgiver og den som i arbeidsgivers sted leder virksomheten.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-10-11-1396/KAPITTEL_2"><h2>Kap. II. Lønns- og arbeidsvilkår<sup class="footnotereference" data-footnotereferencevalue="1" data-unique-footnote-counter="1">1</sup></h2><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. § 16.</article></footer><article class="legalArticle" data-lovdata-URL="LTI/forskrift/2004-10-11-1396/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Lønnsbestemmelser for arbeidstakere i verksteds- og teknologiindustrien</span></h3><article class="marginIdArticle" id="kapittel-2-paragraf-1-punkt-1"><span class="data-marginOriginalId">1.</span><article class="legalP" id="kapittel-2-paragraf-1-punkt-1-ledd-1">Arbeidstakere i verksteds- og teknologiindustrien, jf. § 3 a., skal minst ha en lønn pr. time på:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-punkt-1-ledd-1-punkt-1"><article class="legalP" id="kapittel-2-paragraf-1-punkt-1-ledd-1-punkt-1-ledd-1">For faglærte: kr 110,59</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-punkt-1-ledd-1-punkt-2"><article class="legalP" id="kapittel-2-paragraf-1-punkt-1-ledd-1-punkt-2-ledd-1">For ufaglærte: kr 105,44.</article></article></li></ul></article></article><article class="marginIdArticle" id="kapittel-2-paragraf-1-punkt-2"><span class="data-marginOriginalId">2.</span><article class="legalP" id="kapittel-2-paragraf-1-punkt-2-ledd-1">For arbeidsoppdrag hvor overnatting utenfor hjemmet er nødvendig skal det betales følgende tillegg til timelønnen:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-punkt-2-ledd-1-punkt-1"><article class="legalP" id="kapittel-2-paragraf-1-punkt-2-ledd-1-punkt-1-ledd-1">For faglærte: kr 22,12</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-punkt-2-ledd-1-punkt-2"><article class="legalP" id="kapittel-2-paragraf-1-punkt-2-ledd-1-punkt-2-ledd-1">For ufaglærte: kr 21,09.</article></article></li></ul></article><article class="legalP" id="kapittel-2-paragraf-1-punkt-2-ledd-2">Bestemmelsen i nr. 2 gjelder ikke for arbeidstakere som blir inntatt på arbeidsstedet.</article></article><article class="marginIdArticle" id="kapittel-2-paragraf-1-punkt-3"><span class="data-marginOriginalId">3.</span><article class="legalP" id="kapittel-2-paragraf-1-punkt-3-ledd-1">På anlegg som omfattes av § 2 hvor det arbeides skift skal det betales følgende tillegg:</article></article><article class="marginIdArticle" id="kapittel-2-paragraf-1-punkt-4"><span class="data-marginOriginalId">3.1</span><article class="legalP" id="kapittel-2-paragraf-1-punkt-4-ledd-1">For toskiftarbeid (36,5 timer pr. uke) betales følgende tillegg pr. time:<br />1. skift: inntil lørdag kl. 14.00: Intet<br />2. skift: kr 12,42.</article><article class="legalP" id="kapittel-2-paragraf-1-punkt-4-ledd-2">For skiftarbeid etter kl. 14.00 på dager før søn- og helligdager: kr 26,53.</article><article class="legalP" id="kapittel-2-paragraf-1-punkt-4-ledd-3">Fra kl. 14.00 på jul-, nyttårs-, påske- og pinseaften: kr 38,03.</article><article class="legalP" id="kapittel-2-paragraf-1-punkt-4-ledd-4">Enhver time utover kl. 24.00 betales med tillegg som for 3. skift.</article></article><article class="marginIdArticle" id="kapittel-2-paragraf-1-punkt-5"><span class="data-marginOriginalId">3.2</span><article class="legalP" id="kapittel-2-paragraf-1-punkt-5-ledd-1">For treskiftarbeid (35,5 timer pr. uke) betales følgende tillegg pr. time:<br />1. skift: inntil lørdag kl. 14.00: Intet<br />2. skift: kr 12,80<br />3. skift: kr 19,05.</article><article class="legalP" id="kapittel-2-paragraf-1-punkt-5-ledd-2">For skiftarbeid etter kl. 14.00 på dager før søn- og helligdager: kr 27,30.</article><article class="legalP" id="kapittel-2-paragraf-1-punkt-5-ledd-3">Fra kl. 14.00 på jul-, nyttårs-, påske- og pinseaften: kr 39,10.</article></article><article class="marginIdArticle" id="kapittel-2-paragraf-1-punkt-6"><span class="data-marginOriginalId">3.3</span><article class="legalP" id="kapittel-2-paragraf-1-punkt-6-ledd-1">For helkontinuerlig treskiftarbeid (33,6 timer pr. uke) betales følgende tillegg pr. time:<br />1. skift: inntil lørdag kl. 14.00: Intet<br />2. skift: kr 13,56<br />3. skift: kr 20,12.</article><article class="legalP" id="kapittel-2-paragraf-1-punkt-6-ledd-2">For skiftarbeid etter kl. 14.00 på dager før søn- og helligdager: kr 28,83.</article><article class="legalP" id="kapittel-2-paragraf-1-punkt-6-ledd-3">Fra kl. 14.00 på jul-, nyttårs-, påske- og pinseaften: kr 41,32.</article></article><article class="marginIdArticle" id="kapittel-2-paragraf-1-punkt-7"><span class="data-marginOriginalId">3.4</span><article class="legalP" id="kapittel-2-paragraf-1-punkt-7-ledd-1">Omregningsfaktorer</article><article class="legalP" id="kapittel-2-paragraf-1-punkt-7-ledd-2">Ved omregning fra normal arbeidstid, 37,5 timer pr. uke, til avvikende arbeidstidsordninger, brukes nedenstående tabell: <table><tbody><tr><td data-text-align="left" data-vertical-align="top">Fra 37,5 timer-36,5 timer</td><td data-text-align="left" data-vertical-align="top">=</td><td data-text-align="left" data-vertical-align="top">2,74%</td></tr><tr><td data-text-align="left" data-vertical-align="top">Fra 37,5 timer-35,5 timer</td><td data-text-align="left" data-vertical-align="top">=</td><td data-text-align="left" data-vertical-align="top">5,63%</td></tr><tr><td data-text-align="left" data-vertical-align="top">Fra 37,5 timer-33,6 timer</td><td data-text-align="left" data-vertical-align="top">=</td><td data-text-align="left" data-vertical-align="top">11,61%.</td></tr></tbody></table></article></article></article><article class="legalArticle" data-lovdata-URL="LTI/forskrift/2004-10-11-1396/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Lønnsbestemmelser for arbeidstakere som utfører bygningsarbeid</span></h3><article class="marginIdArticle" id="kapittel-2-paragraf-2-punkt-1"><span class="data-marginOriginalId">1.</span><article class="legalP" id="kapittel-2-paragraf-2-punkt-1-ledd-1">Arbeidstakere som utfører bygningsarbeid, jf. § 3 b. skal minst ha en lønn pr. time på:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-2-punkt-1-ledd-1-punkt-1"><article class="legalP" id="kapittel-2-paragraf-2-punkt-1-ledd-1-punkt-1-ledd-1">For faglærte: kr 125,-</article></article></li><li data-li-identifier="b)" data-name="b)"><article class="listArticle" id="kapittel-2-paragraf-2-punkt-1-ledd-1-punkt-2"><article class="legalP" id="kapittel-2-paragraf-2-punkt-1-ledd-1-punkt-2-ledd-1">For ufaglærte: kr 114,-.</article></article></li></ul></article></article><article class="marginIdArticle" id="kapittel-2-paragraf-2-punkt-2"><span class="data-marginOriginalId">2.</span><article class="legalP" id="kapittel-2-paragraf-2-punkt-2-ledd-1">På anlegg som er omfattet av § 2 hvor det arbeides skift skal det betales tillegg etter følgende regler:</article></article><article class="marginIdArticle" id="kapittel-2-paragraf-2-punkt-3"><span class="data-marginOriginalId">2.1</span><span class="miscHeadline"><i>Generelt</i></span><article class="legalP" id="kapittel-2-paragraf-2-punkt-3-ledd-1">Det er adgang til å anvende skiftarbeid i samsvar med lov 4. februar 1977 nr. 4 om arbeidervern og arbeidsmiljø kap. X.</article><article class="legalP" id="kapittel-2-paragraf-2-punkt-3-ledd-2">Når det arbeides på skift skal det utarbeides en arbeidsplan i henhold til lov 4. februar 1977 nr. 4 om arbeidervern og arbeidsmiljø § 48.</article><article class="legalP" id="kapittel-2-paragraf-2-punkt-3-ledd-3">Skifttillegg betales bare for skiftarbeid som varer sammenhengende 6 arbeidsdager eller mer. Annet skiftarbeid betales som overtid.</article></article><article class="marginIdArticle" id="kapittel-2-paragraf-2-punkt-4"><span class="data-marginOriginalId">2.2</span><span class="miscHeadline"><i>Skifttillegg</i></span><article class="legalP" id="kapittel-2-paragraf-2-punkt-4-ledd-1">Skifttillegg for 2. skift på hverdager betales med kr 18,20 pr. time.</article><article class="legalP" id="kapittel-2-paragraf-2-punkt-4-ledd-2">Skifttillegg for 3. skift på hverdager betales med kr 29,10 pr. time.</article><article class="legalP" id="kapittel-2-paragraf-2-punkt-4-ledd-3">Skifttillegg på lørdager etter kl. 13.00 og på dager før helligdager etter den ordinære arbeidstids slutt betales med kr 72,30 pr. time.</article><article class="legalP" id="kapittel-2-paragraf-2-punkt-4-ledd-4">Hvis en arbeidstaker ved overgang fra dag- til skiftarbeid eller omvendt i samme døgn (fra kl. 00.00-24.00) får en lengre arbeidstid enn normalt i vedkommende døgn, gjelder overtidsbetaling for de overskytende timer.</article></article><article class="marginIdArticle" id="kapittel-2-paragraf-2-punkt-5"><span class="data-marginOriginalId">2.3</span><span class="miscHeadline"><i>Overtid ved skiftarbeid</i></span><article class="legalP" id="kapittel-2-paragraf-2-punkt-5-ledd-1">Ved overtidsarbeid før eller etter skiftet, gis et tillegg på 50% i tillegg til skifttillegget.</article><article class="legalP" id="kapittel-2-paragraf-2-punkt-5-ledd-2">Det betales 50% tillegg for arbeid på lørdager etter kl. 13.00 og på dager før helligdager etter endt ordinær arbeidstid og for arbeid på søn- og helligdager.</article></article><article class="marginIdArticle" id="kapittel-2-paragraf-2-punkt-6"><span class="data-marginOriginalId">2.4.</span><span class="miscHeadline"><i>Omregningsfaktorer</i></span><article class="legalP" id="kapittel-2-paragraf-2-punkt-6-ledd-1">Ved omregning fra normal arbeidstid, 37,5 timer pr. uke, til avvikende arbeidstidsordninger, brukes nedenstående tabell: <table><tbody><tr><td data-text-align="left" data-vertical-align="top">Fra 37,5 timer-36,5 timer</td><td data-text-align="left" data-vertical-align="top">=</td><td data-text-align="left" data-vertical-align="top">2,74%</td></tr><tr><td data-text-align="left" data-vertical-align="top">Fra 37,5 timer-35,5 timer</td><td data-text-align="left" data-vertical-align="top">=</td><td data-text-align="left" data-vertical-align="top">5,63%</td></tr><tr><td data-text-align="left" data-vertical-align="top">Fra 37,5 timer-33,6 timer</td><td data-text-align="left" data-vertical-align="top">=</td><td data-text-align="left" data-vertical-align="top">11,61%.</td></tr></tbody></table></article></article></article><article class="legalArticle" data-lovdata-URL="LTI/forskrift/2004-10-11-1396/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Lønnsbestemmelser for arbeidstakere som utfører installasjoner, vedlikehold og reparasjoner på elektro- og automatiseringsanlegg.</span></h3><article class="marginIdArticle" id="kapittel-2-paragraf-3-punkt-1"><span class="data-marginOriginalId">1.</span><article class="legalP" id="kapittel-2-paragraf-3-punkt-1-ledd-1">Arbeidstakere som utfører installasjoner, vedlikehold og reparasjoner på elektro- og automatiseringsanlegg, jf. § 3 c., skal minst ha en lønn pr. time på:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-punkt-1-ledd-1-punkt-1"><article class="legalP" id="kapittel-2-paragraf-3-punkt-1-ledd-1-punkt-1-ledd-1">For faglærte: kr 135,70</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-punkt-1-ledd-1-punkt-2"><article class="legalP" id="kapittel-2-paragraf-3-punkt-1-ledd-1-punkt-2-ledd-1">For ufaglærte: kr 114,87.</article></article></li></ul></article></article><article class="marginIdArticle" id="kapittel-2-paragraf-3-punkt-2"><span class="data-marginOriginalId">2.</span><article class="legalP" id="kapittel-2-paragraf-3-punkt-2-ledd-1">For arbeidsoppdrag hvor overnatting utenfor hjemmet er nødvendig skal det betales følgende tillegg til timelønnen:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-punkt-2-ledd-1-punkt-1"><article class="legalP" id="kapittel-2-paragraf-3-punkt-2-ledd-1-punkt-1-ledd-1">For faglærte: kr 20,35</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-punkt-2-ledd-1-punkt-2"><article class="legalP" id="kapittel-2-paragraf-3-punkt-2-ledd-1-punkt-2-ledd-1">For ufaglærte: kr 17,23.</article></article></li></ul></article></article><article class="marginIdArticle" id="kapittel-2-paragraf-3-punkt-3"><span class="data-marginOriginalId">3.</span><article class="legalP" id="kapittel-2-paragraf-3-punkt-3-ledd-1">På anlegg som omfattes av § 2 hvor det arbeides skift skal det betales følgende tillegg:</article></article><article class="marginIdArticle" id="kapittel-2-paragraf-3-punkt-4"><span class="data-marginOriginalId">3.1.</span><span class="miscHeadline"><i>Toskiftsordning – 36,5 timer pr. uke</i></span><article class="legalP" id="kapittel-2-paragraf-3-punkt-4-ledd-1">Med toskiftsordning forstås at arbeidstiden skifter vekselvis mellom dag og kveld (en uke dag, en uke kveld) i en oppsatt skiftplan. Toskiftsordninger kan kun avtales innenfor tidsrammen kl. 06.00-24.00 på ukens vanlige virkedager.</article></article><article class="marginIdArticle" id="kapittel-2-paragraf-3-punkt-5"><span class="data-marginOriginalId">3.2.</span><span class="miscHeadline"><i>Kompensasjon</i></span><article class="legalP" id="kapittel-2-paragraf-3-punkt-5-ledd-1">Kompensasjonen beregnes av minste timelønn etter § 7 nr. 1. Kompensasjonen dekker et ulempetillegg som utgjør 18,3%. Kompensasjoner gis ikke for dagskift.</article></article><article class="marginIdArticle" id="kapittel-2-paragraf-3-punkt-6"><span class="data-marginOriginalId">3.3.</span><span class="miscHeadline"><i>Treskiftsordning – 35,5 timer pr. uke</i></span><article class="legalP" id="kapittel-2-paragraf-3-punkt-6-ledd-1">Med treskiftsordning forstås at arbeidstiden skifter mellom dag, kveld og natt (en uke dag, en uke kveld og en uke natt) i en oppsatt skiftplan. Treskiftsordninger kan kun avtales innenfor tidsrommet søndag kl. 22.00 til og med lørdag kl. 06.00.</article></article><article class="marginIdArticle" id="kapittel-2-paragraf-3-punkt-7"><span class="data-marginOriginalId">3.4.</span><span class="miscHeadline"><i>Kompensasjon</i></span><article class="legalP" id="kapittel-2-paragraf-3-punkt-7-ledd-1">Kompensasjon beregnes av minste timelønn etter § 7 nr. 1. Kompensasjonen dekker et ulempetillegg som utgjør 18,3% for andre skift. Tredje skift utgjør 29,3%. Dagskiftet kompenseres ikke.</article></article><article class="marginIdArticle" id="kapittel-2-paragraf-3-punkt-8"><span class="data-marginOriginalId">3.5.</span><span class="miscHeadline"><i>Helkontinuerlig skiftordning – 33,6 timer pr. uke</i></span><article class="legalP" id="kapittel-2-paragraf-3-punkt-8-ledd-1">Helkontinuerlig skiftordning er arbeid som drives 24 timer i døgnet uten normal stans på søn- og helligdager, og som skifter mellom dag, kveld og natt i en oppsatt skiftplan.</article></article><article class="marginIdArticle" id="kapittel-2-paragraf-3-punkt-9"><span class="data-marginOriginalId">3.6.</span><span class="miscHeadline"><i>Kompensasjon</i></span><article class="legalP" id="kapittel-2-paragraf-3-punkt-9-ledd-1">Kompensasjon beregnes av minste timelønn etter § 7 nr. 1. Kompensasjon gis ikke for dagskift. Andre skift dekker et ulempetillegg som utgjør 18,3%. Tredje skift dekker et ulempetillegg som utgjør 29,3%.</article><article class="legalP" id="kapittel-2-paragraf-3-punkt-9-ledd-2">På lørdager etter kl. 13.00 og på dager før helligdager etter den ordinære arbeidstids slutt kompenseres for et ulempetillegg på 73,2%.</article><article class="legalP" id="kapittel-2-paragraf-3-punkt-9-ledd-3">På søn- og helligdager inntil kl. 22.00 betales med 73,2%.</article></article><article class="marginIdArticle" id="kapittel-2-paragraf-3-punkt-10"><span class="data-marginOriginalId">3.7.</span><span class="miscHeadline"><i>Omregningsfaktorer</i></span><article class="legalP" id="kapittel-2-paragraf-3-punkt-10-ledd-1">Ved omregning fra normal arbeidstid, 37,5 timer pr. uke, til avvikende arbeidstidsordninger, brukes nedenstående tabell: <table><tbody><tr><td data-text-align="left" data-vertical-align="top">Fra 37,5 timer-36,5 timer</td><td data-text-align="left" data-vertical-align="top">=</td><td data-text-align="left" data-vertical-align="top">2,74%</td></tr><tr><td data-text-align="left" data-vertical-align="top">Fra 37,5 timer-35,5 timer</td><td data-text-align="left" data-vertical-align="top">=</td><td data-text-align="left" data-vertical-align="top">5,63%</td></tr><tr><td data-text-align="left" data-vertical-align="top">Fra 37,5 timer-33,6 timer</td><td data-text-align="left" data-vertical-align="top">=</td><td data-text-align="left" data-vertical-align="top">11,61%.</td></tr></tbody></table></article></article></article><article class="legalArticle" data-lovdata-URL="LTI/forskrift/2004-10-11-1396/§8" data-name="§8" id="kapittel-2-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Regulering av lønn i forskriftens virketid</span></h3><article class="legalP" id="kapittel-2-paragraf-4-ledd-1">Satsene i § 5, § 6 og § 7 i denne forskriften skal reguleres i henhold til nye reguleringssatser som følger av mellomoppgjøret i 2005.</article></article><article class="legalArticle" data-lovdata-URL="LTI/forskrift/2004-10-11-1396/§9" data-name="§9" id="kapittel-2-paragraf-5"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Tillegg til minste timefortjeneste</span></h3><article class="legalP" id="kapittel-2-paragraf-5-ledd-1">For alle arbeidstakere som er omfattet av denne forskriften skal det på grunnlag av dyktighet, kompetanse, praksis, ansvar og jobbinnhold, betales et tillegg til den minste timelønnen etter § 5 nr. 1, § 6 nr. 1 og § 7 nr. 1.</article></article><article class="legalArticle" data-lovdata-URL="LTI/forskrift/2004-10-11-1396/§10" data-name="§10" id="kapittel-2-paragraf-6"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Arbeidstid</span></h3><article class="legalP" id="kapittel-2-paragraf-6-ledd-1">Den ordinære arbeidstid må i gjennomsnitt ikke overstige 37,5 timer pr. uke.</article><article class="legalP" id="kapittel-2-paragraf-6-ledd-2">Ved skiftarbeid gjelder følgende grenser: <table><tbody><tr><td data-text-align="left" data-vertical-align="top">Toskiftsordninger</td><td data-text-align="left" data-vertical-align="top">36,5 timer pr. uke i gjennomsnitt</td></tr><tr><td data-text-align="left" data-vertical-align="top">Treskiftsordninger</td><td data-text-align="left" data-vertical-align="top">35,5 timer pr. uke i gjennomsnitt</td></tr><tr><td data-text-align="left" data-vertical-align="top">Helkontinuerlig skift</td><td data-text-align="left" data-vertical-align="top">33,6 timer pr. uke i gjennomsnitt.</td></tr></tbody></table></article><article class="legalP" id="kapittel-2-paragraf-6-ledd-3">Andre arbeidstidsordninger kan avtales i samsvar med reglene i lov 4. februar 1977 nr. 4 om arbeidervern og arbeidsmiljø kap. X.</article></article><article class="legalArticle" data-lovdata-URL="LTI/forskrift/2004-10-11-1396/§11" data-name="§11" id="kapittel-2-paragraf-7"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Godtgjøring for overtid</span></h3><article class="legalP" id="kapittel-2-paragraf-7-ledd-1">Det skal betales et tillegg for arbeid utover ordinær arbeidstid med 50% av timesatsen. For arbeid utover ordinær arbeidstid i tidsrommet mellom kl. 21.00 og kl. 06.00 og på søndager og helligdager skal det betales et tillegg på 100% av timesatsen.</article></article><article class="legalArticle" data-lovdata-URL="LTI/forskrift/2004-10-11-1396/§12" data-name="§12" id="kapittel-2-paragraf-8"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Bevegelige helligdager, 1. og 17. mai</span></h3><article class="legalP" id="kapittel-2-paragraf-8-ledd-1">Som erstatning for tapt arbeidsfortjeneste, skal det betales vanlig lønn for bevegelige helligdager og 1. og 17. mai som ellers ville vært ordinær arbeidsdag, med mindre arbeidstaker er fraværende virkedagen før og etter.</article><article class="legalP" id="kapittel-2-paragraf-8-ledd-2">Rett til godtgjøring har arbeidstakere som har hatt sammenhengende ansettelse ved samme bedrift minst 30 dager forut for helligdagen, eller er ansatt senere når arbeidet er av minst 30 dagers varighet. I denne sammenheng regnes helligdagene i jule- og nyttårshelgen og i påsken som én helligdag.</article></article><article class="legalArticle" data-lovdata-URL="LTI/forskrift/2004-10-11-1396/§13" data-name="§13" id="kapittel-2-paragraf-9"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Annen godtgjøring</span></h3><article class="legalP" id="kapittel-2-paragraf-9-ledd-1">Annen godtgjøring, f.eks. for særlig smussig arbeid, arbeidstøy og verktøy kan avtales mellom arbeidstaker og arbeidsgiver i samsvar med hva som er vanlig på anlegget.</article></article><article class="legalArticle" data-lovdata-URL="LTI/forskrift/2004-10-11-1396/§14" data-name="§14" id="kapittel-2-paragraf-10"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Utgifter til reise, kost og losji</span></h3><article class="legalP" id="kapittel-2-paragraf-10-ledd-1">For arbeidsoppdrag hvor overnatting utenfor hjemmet er nødvendig, skal arbeidsgiver etter nærmere avtale dekke de faktiske utgifter for et rimelig antall hjemreiser. Det skal også inngås avtale om godtgjøring for nødvendige utgifter til kost og losji.</article></article><article class="legalArticle" data-lovdata-URL="LTI/forskrift/2004-10-11-1396/§15" data-name="§15" id="kapittel-2-paragraf-11"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Krav til innkvartering</span></h3><article class="legalP" id="kapittel-2-paragraf-11-ledd-1">Innkvartering som stilles til rådighet for arbeidstaker skal være forsvarlig utført, innredet og vedlikeholdt og i samsvar med vanlig god standard på anlegget.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2004-10-11-1396/KAPITTEL_3"><h2>Kap. III. Fravikelighet m.m.</h2><article class="legalArticle" data-lovdata-URL="LTI/forskrift/2004-10-11-1396/§16" data-name="§16" id="kapittel-3-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Fravikelighet</span></h3><article class="legalP" id="kapittel-3-paragraf-1-ledd-1">Forskriften kommer ikke til anvendelse dersom arbeidstaker samlet sett er omfattet av gunstigere lønns- og arbeidsvilkår i henhold til avtale eller etter det lands rett som ellers gjelder for arbeidsforholdet.</article></article><article class="legalArticle" data-lovdata-URL="LTI/forskrift/2004-10-11-1396/§17" data-name="§17" id="kapittel-3-paragraf-2"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Lønns- og arbeidsvilkår i lov eller forskrift</span></h3><article class="legalP" id="kapittel-3-paragraf-2-ledd-1">Bestemmelser i lov eller andre forskrifter som vanligvis gjelder for arbeidsforhold kommer også til anvendelse for arbeidsforhold som omfattes av forskriften her, særlig<p class="leddfortsettelse">lov 4. februar 1977 nr. 4 om arbeidervern og arbeidsmiljø,</p><p class="leddfortsettelse">lov 29. april 1988 nr. 21 om ferie og</p><p class="leddfortsettelse">lov 26. april 1947 nr. 1 om 1 og 17 mai som høgtidsdager.</p></article><article class="legalP" id="kapittel-3-paragraf-2-ledd-2">Forskriften gjelder med de begrensninger som følger av lov 4. februar 1977 nr. 4 om arbeidervern og arbeidsmiljø kap. XII B.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2004-10-11-1396/KAPITTEL_4"><h2>Kap. IV. Ikrafttreden m.m.</h2><article class="legalArticle" data-lovdata-URL="LTI/forskrift/2004-10-11-1396/§18" data-name="§18" id="kapittel-4-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Ikrafttreden og opphør</span></h3><article class="legalP" id="kapittel-4-paragraf-1-ledd-1">Forskriften trer i kraft 1. desember 2004.</article><article class="legalP" id="kapittel-4-paragraf-1-ledd-2">Forskriften opphører å gjelde 1 måned etter at Verkstedoverenskomsten mellom LO og NHO 2004–2006, Fellesoverenskomsten for byggfag mellom LO og NHO 2004–2006 og Landsoverenskomsten for elektrofagene mellom LO og NHO 2004–2006 blir avløst av nye tariffavtaler eller hvis Tariffnemnda treffer nytt vedtak om allmenngjøring av disse tariffavtalene.</article></article></section></main></body></html>