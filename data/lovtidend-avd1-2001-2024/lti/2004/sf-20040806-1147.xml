<!DOCTYPE html><html lang="no"><head><title>Forskrift om fangst av kongekrabbe vest for 26° Ø.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-08-06-1147</dd><dt class="dokid">DokumentID</dt><dd class="dokid">LTI/forskrift/2004-08-06-1147</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 11 s 1668</dd><dt class="dateInForce">I kraft fra</dt><dd class="dateInForce">2004-08-06</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§9</li><li>lov/1983-06-03-40/§11</li></ul></dd><dt class="dateOfPublication">Kunngjort</dt><dd class="dateOfPublication">2004-08-10</dd><dt class="journalNumber">Journalnummer</dt><dd class="journalNumber">2004-1026</dd><dt class="titleShort">Korttittel</dt><dd class="titleShort">Forskrift om fangst av kongekrabbe</dd><dt class="title">Tittel</dt><dd class="title">Forskrift om fangst av kongekrabbe vest for 26° Ø.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 6. august 2004 med hjemmel i lov 3. juni 1983 nr. 40 om saltvannsfiske m.v. § 4, § 5, § 9 og § 11.</dd><dt class="refid">RefID</dt><dd class="refid">forskrift/2004-08-06-1147</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fangst av kongekrabbe vest for 26° Ø.<ul class="tocSubUl"><li>§ 1. Virkeområde</li><li>§ 2. Deltakelse</li><li>§ 3. Forbud mot gjenutsetting av levende eller levedyktig kongekrabbe</li><li>§ 4. Bemyndigelse</li><li>§ 5. Straff</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2004-08-06-1147" id="dokument"><h1>Forskrift om fangst av kongekrabbe vest for 26° Ø.</h1><article class="legalArticle" data-lovdata-URL="LTI/forskrift/2004-08-06-1147/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder fangst av kongekrabbe i Norges indre farvann, sjøterritorium og økonomiske sone vest for 26° Ø. Grensen ved 26° Ø trekkes slik at den samsvarer med statistikkområde 03.</article></article><article class="legalArticle" data-lovdata-URL="LTI/forskrift/2004-08-06-1147/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Deltakelse</span></h2><article class="legalP" id="paragraf-2-ledd-1">Det er adgang til å fange kongekrabbe i området nevnt i § 1.</article><article class="legalP" id="paragraf-2-ledd-2">Fartøy som har deltakeradgang i fisket etter kongekrabbe øst for 26° Ø kan ikke fange kongekrabbe vest for 26° Ø fra det kommersielle fisket øst for 26° Ø er åpnet, og til fartøyets kvote er tatt.</article></article><article class="legalArticle" data-lovdata-URL="LTI/forskrift/2004-08-06-1147/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forbud mot gjenutsetting av levende eller levedyktig kongekrabbe</span></h2><article class="legalP" id="paragraf-3-ledd-1">Det er forbudt å gjenutsette levende eller levedyktig kongekrabbe i området som nevnt i § 1.</article></article><article class="legalArticle" data-lovdata-URL="LTI/forskrift/2004-08-06-1147/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Bemyndigelse</span></h2><article class="legalP" id="paragraf-4-ledd-1">Fiskeridirektoratet kan endre denne forskrift og fastsette nærmere bestemmelser som er nødvendig for å oppnå en rasjonell og hensiktsmessig utøvelse eller gjennomføring av fisket.</article><article class="legalP" id="paragraf-4-ledd-2">Fiskeridirektoratet kan fastsette bestemmelser om rapporteringsplikt ved fangst av kongekrabbe i område som nevnt i § 1.</article></article><article class="legalArticle" data-lovdata-URL="LTI/forskrift/2004-08-06-1147/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Straff</span></h2><article class="legalP" id="paragraf-5-ledd-1">Den som forsettlig eller uaktsomt overtrer bestemmelser i denne forskrift, straffes i henhold til lov 3. juni 1983 nr. 40 om saltvannsfiske m.v. § 53. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2004-08-06-1147/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskrift trer i kraft straks.</article></article></main></body></html>