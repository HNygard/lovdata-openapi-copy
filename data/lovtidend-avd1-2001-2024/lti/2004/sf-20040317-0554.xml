<!DOCTYPE html><html lang="no"><head><title>Forskrift om prisnedskrivning ved salg av kasein til industriformål.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-03-17-554</dd><dt class="dokid">DokumentID</dt><dd class="dokid">LTI/forskrift/2004-03-17-554</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 5 s 758</dd><dt class="dateInForce">I kraft fra</dt><dd class="dateInForce">2004-03-17</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1996-11-28-1478/§14</li><li>lov/1936-07-10-6/§11</li></ul></dd><dt class="dateOfPublication">Kunngjort</dt><dd class="dateOfPublication">2004-03-26</dd><dt class="journalNumber">Journalnummer</dt><dd class="journalNumber">2004-0531</dd><dt class="titleShort">Korttittel</dt><dd class="titleShort">Forskrift om salg av kasein til industriformål</dd><dt class="title">Tittel</dt><dd class="title">Forskrift om prisnedskrivning ved salg av kasein til industriformål.</dd><dt class="miscInformation">Annet om dokumentet</dt><dd class="miscInformation">Fastsatt av Omsetningsrådets arbeidsutvalg 17. mars 2004 med hjemmel i forskrift 28. november 1996 nr. 1478 om markedsregulering av norskprodusert melk og melkeprodukter § 14.</dd><dt class="refid">RefID</dt><dd class="refid">forskrift/2004-03-17-554</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om prisnedskrivning ved salg av kasein til industriformål.<ul class="tocSubUl"><li>§ 1. Formål</li><li>§ 2. Definisjon</li><li>§ 3. Virkeområde/Gjennomføring</li><li>§ 4. Deltagere i ordningen</li><li>§ 5. Tilskuddssats</li><li>§ 6. Prognoser</li><li>§ 7. Rapportering og kontroll</li><li>§ 8. Avvikling</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2004-03-17-554" id="dokument"><h1>Forskrift om prisnedskrivning ved salg av kasein til industriformål.</h1><article class="legalArticle" data-lovdata-URL="LTI/forskrift/2004-03-17-554/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å regulere den innenlandske omsetningen av norskprodusert kasein.</article></article><article class="legalArticle" data-lovdata-URL="LTI/forskrift/2004-03-17-554/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjon</span></h2><article class="legalP" id="paragraf-2-ledd-1">Med kasein menes i denne forskrift løpe- eller syrekasein av ku- og geitemelk i henhold til forskrift 13. mai 1997 nr. 1554 – liste for definisjon av reguleringsvare og forretningsmessig lagringsperiode.</article></article><article class="legalArticle" data-lovdata-URL="LTI/forskrift/2004-03-17-554/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Virkeområde/Gjennomføring</span></h2><article class="legalP" id="paragraf-3-ledd-1">Prisnedskrivning ytes til kasein som anvendes som ingrediens i næringsmiddelindustrien. Det må foreligge skriftlig avtale mellom selgende meieriselskap og kunde om råvarens anvendelsesområde og sluttsalg.</article></article><article class="legalArticle" data-lovdata-URL="LTI/forskrift/2004-03-17-554/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Deltagere i ordningen</span></h2><article class="legalP" id="paragraf-4-ledd-1">Ordningen er åpen for alle meieriselskaper som produserer kasein og som er aktør under prisutjevningsordningen for melk. TINE anses i denne sammenheng som et meieriselskap.</article><article class="legalP" id="paragraf-4-ledd-2">Søknad om å bli registrert som deltager i ordningen skal sendes Statens landbruksforvaltning innen 15. mai før hvert avtaleår. Statens landbruksforvaltning godkjenner aktørene.</article><article class="legalP" id="paragraf-4-ledd-3">Registrerte aktører får tilsendt all informasjon om endringer i regelverk, satser mv.</article></article><article class="legalArticle" data-lovdata-URL="LTI/forskrift/2004-03-17-554/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilskuddssats</span></h2><article class="legalP" id="paragraf-5-ledd-1">Omsetningsrådet yter et tilskudd pr. kg kasein som omsettes i henhold til § 3. Tilskuddet skal komme til uttrykk i prisen til kunde som redusert pris i forhold til gjeldende tilvirkningsverdi i samme periode.</article><article class="legalP" id="paragraf-5-ledd-2">Tilskuddssats blir vedtatt av Omsetningsrådets arbeidsutvalg for hvert avtaleår.</article></article><article class="legalArticle" data-lovdata-URL="LTI/forskrift/2004-03-17-554/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Prognoser</span></h2><article class="legalP" id="paragraf-6-ledd-1">Meieriselskap som vil delta i ordningen må sende halvårlige prognoser basert på inngåtte avtaler til markedsregulator.</article><article class="legalP" id="paragraf-6-ledd-2">Markedsregulator sender samlede prognoser til Statens landbruksforvaltning innen 1. oktober for første halvår og innen 1. mai for andre halvår.</article></article><article class="legalArticle" data-lovdata-URL="LTI/forskrift/2004-03-17-554/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Rapportering og kontroll</span></h2><article class="legalP" id="paragraf-7-ledd-1">Oppgaven skal inneholde følgende opplysninger for hvert enkelt salg for de ulike kaseinartiklene:<ul class="defaultList"><li data-li-identifier="-" data-name="-"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">kvantum solgt</article></article></li><li data-li-identifier="-" data-name="-"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">gjennomsnittlig pris</article></article></li><li data-li-identifier="-" data-name="-"><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">kundens navn.</article></article></li></ul></article><article class="legalP" id="paragraf-7-ledd-2">Meieriselskapet har ansvaret for å tilse at nedskrevet vare anvendes som forutsatt, jf. § 3.</article><article class="legalP" id="paragraf-7-ledd-3">Omsetningsrådets arbeidsutvalg, eller den arbeidsutvalget gir fullmakt, kan kreve fremlagt all relevant informasjon på området.</article></article><article class="legalArticle" data-lovdata-URL="LTI/forskrift/2004-03-17-554/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Avvikling</span></h2><article class="legalP" id="paragraf-8-ledd-1">Omsetningsrådet kan beslutte at ordningen etter denne forskrift skal avvikles med en varslingsperiode på 3 måneder etter utgangen av den måned beslutningen finner sted.</article></article><article class="legalArticle" data-lovdata-URL="LTI/forskrift/2004-03-17-554/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft straks.</article></article></main></body></html>