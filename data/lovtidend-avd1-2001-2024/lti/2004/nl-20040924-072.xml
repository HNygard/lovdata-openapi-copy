<!DOCTYPE html><html lang="no"><head><title>Lov om endringer i plan- og bygningsloven (konsekvensutredninger).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2004-09-24-72</dd><dt class="dokid">DokumentID</dt><dd class="dokid">LTI/lov/2004-09-24-72</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 12 s 1683</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1985-06-14-77</li></ul></dd><dt class="dateOfPublication">Kunngjort</dt><dd class="dateOfPublication">2004-09-24</dd><dt class="journalNumber">Journalnummer</dt><dd class="journalNumber">2004-0729</dd><dt class="titleShort">Korttittel</dt><dd class="titleShort">Endringslov til plan- og bygningsloven</dd><dt class="title">Tittel</dt><dd class="title">Lov om endringer i plan- og bygningsloven (konsekvensutredninger).</dd><dt class="miscInformation">Annet om dokumentet</dt><dd class="miscInformation">Ot.prp.nr.47 (2003–2004), Innst.O.nr.72 (2003–2004) og Besl.O.nr.79 (2003–2004). Odels- og lagtingsvedtak hhv. 13. og 25. mai 2004. Fremmet av Miljøverndepartementet.</dd><dt class="refid">RefID</dt><dd class="refid">lov/2004-09-24-72</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i plan- og bygningsloven (konsekvensutredninger).<ul class="tocSubUl"><li>I<ul class="tocSubUl"><li>§ 16-2. Krav om konsekvensutredning for planer med vesentlige virkninger</li><li>§ 33-1. Virkeområde og formål</li><li>§ 33-2. Generelle bestemmelser</li><li>§ 33-3. Forholdet til andre stater</li><li>§ 33-4. Kostnader</li><li>§ 33-5. Forskrift</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2004-09-24-72" id="dokument"><h1>Lov om endringer i plan- og bygningsloven (konsekvensutredninger).</h1><article class="legalP" id="ledd-1">I lov 14. juni 1985 nr. 77 plan- og bygningsloven gjøres følgende endringer:</article><section class="section" data-name="kapI" id="kapittel-1" data-lovdata-URL="LTI/lov/2004-09-24-72/KAPITTEL_1"><h2 data-text-align="center">I</h2><article class="defaultP">I kapittel III skal ny 16-2 lyde:</article><article class="futureLegalArticle" data-name="§16-2" id="kapittel-1-foreslåttparagraf-1"><span class="futureLegalArticleHeader">§ 16-2. <span class="legalArticleTitle">Krav om konsekvensutredning for planer med vesentlige virkninger</span></span><article class="legalP" id="kapittel-1-foreslåttparagraf-1-ledd-1">For fylkesplaner og kommuneplaner som fastsetter retningslinjer eller rammer for fremtidig utbygging, samt for reguleringsplaner som kan ha vesentlige virkninger for miljø, naturressurser eller samfunn, gjelder bestemmelsene om konsekvensutredninger i kapittel VII-a i tillegg til saksbehandlingsbestemmelsene i § 19-4, § 20-5, § 27-1 og § 27-2.</article></article> <article class="defaultP" margin-top="true">Nåværende § 16 blir § 16-1.</article> <article class="defaultP" margin-top="true">I § 19-3 siste ledd, § 20-2 første ledd og § 27-1 nr. 1 siste ledd endres § 16 til § 16-1.</article> <article class="defaultP" margin-top="true">Kapittel VII-a skal lyde:</article><span class="futuretitle" id="kapittel-1-foreslåttittel-1">Kapittel VII-a. Konsekvensutredninger</span><article class="futureLegalArticle" data-name="§33-1" id="kapittel-1-foreslåttparagraf-2"><span class="futureLegalArticleHeader">§ 33-1. <span class="legalArticleTitle">Virkeområde og formål</span></span><article class="legalP" id="kapittel-1-foreslåttparagraf-2-ledd-1">Bestemmelsene gjelder for planer etter plan- og bygningsloven som angitt i § 16-2, og nærmere bestemte planer og tiltak etter annet lovverk som kan ha vesentlige virkninger for miljø, naturressurser eller samfunn.</article><article class="legalP" id="kapittel-1-foreslåttparagraf-2-ledd-2">Formålet med bestemmelsene er at hensynet til miljø, naturressurser og samfunn blir tatt i betraktning under forberedelsen av planen eller tiltaket, og når det tas stilling til om, og eventuelt på hvilke vilkår, planen eller tiltaket kan gjennomføres.</article></article><article class="futureLegalArticle" data-name="§33-2" id="kapittel-1-foreslåttparagraf-3"><span class="futureLegalArticleHeader">§ 33-2. <span class="legalArticleTitle">Generelle bestemmelser</span></span><article class="legalP" id="kapittel-1-foreslåttparagraf-3-ledd-1">For planer og tiltak som omfattes av bestemmelsene skal det tidligst mulig under forberedelsen av planen eller tiltaket utarbeides forslag til program for plan- eller utredningsarbeidet. Forslaget skal gjøre rede for formålet med planen eller søknaden, behovet for utredninger og opplegg for medvirkning. Forslag til program skal sendes på høring og legges ut til offentlig ettersyn.</article><article class="legalP" id="kapittel-1-foreslåttparagraf-3-ledd-2">Planforslag eller søknad med konsekvensutredning skal utarbeides på grunnlag av fastsatt plan- eller utredningsprogram og sendes på høring og legges ut til offentlig ettersyn.</article><article class="legalP" id="kapittel-1-foreslåttparagraf-3-ledd-3">Vedtak i saken med begrunnelse skal offentliggjøres. Av begrunnelsen skal det fremgå hvordan virkningene av planforslag eller søknad og innkomne uttalelser har vært vurdert, og hvilken betydning disse er tillagt ved vedtaket, særlig når det gjelder valg av alternativer.</article><article class="legalP" id="kapittel-1-foreslåttparagraf-3-ledd-4">Det skal i forbindelse med vedtaket vurderes og i nødvendig grad stilles vilkår med sikte på å overvåke og avbøte mulige negative virkninger av vesentlig betydning. Vilkårene skal fremgå av vedtaket.</article></article><article class="futureLegalArticle" data-name="§33-3" id="kapittel-1-foreslåttparagraf-4"><span class="futureLegalArticleHeader">§ 33-3. <span class="legalArticleTitle">Forholdet til andre stater</span></span><article class="legalP" id="kapittel-1-foreslåttparagraf-4-ledd-1">Dersom planer og tiltak som behandles etter dette kapitlet kan få vesentlige negative virkninger i et annet land, skal vedkommende stat varsles og gis anledning til å medvirke i plan- eller utredningsprosessen etter disse bestemmelser.</article></article><article class="futureLegalArticle" data-name="§33-4" id="kapittel-1-foreslåttparagraf-5"><span class="futureLegalArticleHeader">§ 33-4. <span class="legalArticleTitle">Kostnader</span></span><article class="legalP" id="kapittel-1-foreslåttparagraf-5-ledd-1">Kostnadene ved utarbeiding av konsekvensutredning bæres av forslagsstiller.</article></article><article class="futureLegalArticle" data-name="§33-5" id="kapittel-1-foreslåttparagraf-6"><span class="futureLegalArticleHeader">§ 33-5. <span class="legalArticleTitle">Forskrift</span></span><article class="legalP" id="kapittel-1-foreslåttparagraf-6-ledd-1">Kongen kan i forskrift gi bestemmelser om planer og tiltak som omfattes av dette kapittelet samt utfyllende bestemmelser om konsekvensutredninger.</article></article> <article class="defaultP" margin-top="true">§ 120 a oppheves.</article></section><section class="section" data-name="kapII" id="kapittel-2" data-lovdata-URL="LTI/lov/2004-09-24-72/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer.</article><article class="legalP" id="kapittel-2-ledd-2">Kongen kan gi nærmere overgangsregler.</article></section></main></body></html>