<!DOCTYPE html><html lang="no"><head><title>Forskrift om tilleggsvilkår for innførsel og utførsel innenfor EØS av dyr som er mottakelige for munn- og klauvsjuke.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-04-06-616</dd><dt class="dokid">DokumentID</dt><dd class="dokid">LTI/forskrift/2004-04-06-616</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 5 s 795</dd><dt class="dateInForce">I kraft fra</dt><dd class="dateInForce">2004-04-06 – 2004-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-03-26-309</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§23</li><li>lov/2003-12-19-124/§19</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2004-04-16</dd><dt class="journalNumber">Journalnummer</dt><dd class="journalNumber">2004-0595</dd><dt class="titleShort">Korttittel</dt><dd class="titleShort">Forskr om tilleggsvilkår munn- og klauvsjuke</dd><dt class="title">Tittel</dt><dd class="title">Forskrift om tilleggsvilkår for innførsel og utførsel innenfor EØS av dyr som er mottakelige for munn- og klauvsjuke.</dd><dt class="miscInformation">Annet om dokumentet</dt><dd class="miscInformation">Fastsatt av Mattilsynet – Hovedkontoret 6. april 2004 med hjemmel i lov 19. desember 2003 nr. 124 om matproduksjon og mattrygghet mv. (matloven) § 23 tredje ledd jf. § 19, jf. delegeringsvedtak 19. desember 2003 nr. 1790. Jf. EØS-avtalen vedlegg I (vedtak 2003/483/EF).</dd><dt class="refid">RefID</dt><dd class="refid">forskrift/2004-04-06-616</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilleggsvilkår for innførsel og utførsel innenfor EØS av dyr som er mottakelige for munn- og klauvsjuke.<ul class="tocSubUl"><li>Kapittel I. Formål, virkeområde og definisjoner<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li></ul></li><li>Kapittel II. Tilleggsvilkår for innførsel og utførsel av småfe<ul class="tocSubUl"><li>§ 4. Opphold på driftsenhet</li><li>§ 5. Transport</li><li>§ 6. Unntak</li><li>§ 7. Utstedelse av helsesertifikat</li></ul></li><li>Kapittel III. Tilleggsvilkår for transport av dyr via stoppesteder<ul class="tocSubUl"><li>§ 8. Generelt</li><li>§ 9. Vilkår for transport via stoppesteder</li><li>§ 10. Vilkår for stoppesteder</li></ul></li><li>Kapittel IV. Avsluttende bestemmelser<ul class="tocSubUl"><li>§ 11. Godkjenning av oppsamlingssentral for småfe</li><li>§ 12. Dispensasjon</li><li>§ 13. Straff</li><li>§ 14. Ikrafttredelse og oppheving</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2004-04-06-616" id="dokument"><h1>Forskrift om tilleggsvilkår for innførsel og utførsel innenfor EØS av dyr som er mottakelige for munn- og klauvsjuke.</h1><section class="section" data-name="kapI" id="kapittel-1" data-lovdata-URL="LTI/forskrift/2004-04-06-616/KAPITTEL_1"><h2>Kapittel I. Formål, virkeområde og definisjoner</h2><article class="legalArticle" data-lovdata-URL="LTI/forskrift/2004-04-06-616/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med denne forskriften er å forebygge spredning av munn- og klauvsjuke.</article></article><article class="legalArticle" data-lovdata-URL="LTI/forskrift/2004-04-06-616/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder vilkår for innførsel og utførsel innenfor EØS av dyr som er mottakelige for munn- og klauvsjuke.</article><article class="legalP" id="kapittel-1-paragraf-2-ledd-2">Forskriften gjelder i tillegg til gjeldende forskrifter om dyrehelsemessige betingelser for innførsel og utførsel av storfe, svin og småfe og gjeldende forskrift om transport av levende dyr.</article></article><article class="legalArticle" data-lovdata-URL="LTI/forskrift/2004-04-06-616/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-3-punkt-1"><article class="legalP" id="kapittel-1-paragraf-3-punkt-1-ledd-1"><i>Godkjent oppsamlingssentral:</i> Oppsamlingssentral som er godkjent i henhold til gjeldende forskrift om dyrehelsemessige betingelser for innførsel og utførsel av storfe eller gjeldende forskrift om dyrehelsemessige betingelser for innførsel og utførsel av svin (direktiv 64/432/EØF).</article></article></li><li data-li-identifier="2." data-name="2."><article class="listArticle" id="kapittel-1-paragraf-3-punkt-2"><article class="legalP" id="kapittel-1-paragraf-3-punkt-2-ledd-1"><i>Godkjent forhandler:</i> Forhandler som er godkjent i henhold til gjeldende forskrift om dyrehelsemessige betingelser for innførsel og utførsel av storfe eller gjeldende forskrift om dyrehelsemessige betingelser for innførsel og utførsel av svin (direktiv 64/432/EØF).</article></article></li><li data-li-identifier="3." data-name="3."><article class="listArticle" id="kapittel-1-paragraf-3-punkt-3"><article class="legalP" id="kapittel-1-paragraf-3-punkt-3-ledd-1"><i>Stoppested:</i> Sted hvor transporten avbrytes i minst 24 timer og hvor dyrene losses av og gis hvile, fôr og vann.</article></article></li><li data-li-identifier="4." data-name="4."><article class="listArticle" id="kapittel-1-paragraf-3-punkt-4"><article class="legalP" id="kapittel-1-paragraf-3-punkt-4-ledd-1"><i>Oppsamlingssentral:</i> Anlegg hvor dyr fra forskjellige driftsenheter blir samlet før de transporteres til et annet sted i vedkommende land.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2004-04-06-616/KAPITTEL_2"><h2>Kapittel II. Tilleggsvilkår for innførsel og utførsel av småfe</h2><article class="legalArticle" data-lovdata-URL="LTI/forskrift/2004-04-06-616/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Opphold på driftsenhet</span></h3><article class="legalP" id="kapittel-2-paragraf-1-ledd-1">Småfe til avl, oppfôring og slakt kan bare innføres fra eller utføres til EØS-stater dersom de kommer fra en driftsenhet:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">hvor de har oppholdt seg de siste 30 dager før avsendelsen, eller siden fødselen hvis dyrene er yngre enn 30 dager,</article></article></li><li data-li-identifier="2." data-name="2."><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">som ikke har mottatt småfe de siste 21 dager før avsendelsen, og</article></article></li><li data-li-identifier="3." data-name="3."><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">som ikke har mottatt klauvdyr som er importert fra tredjeland i løpet av de siste 30 dager før avsendelsen.</article></article></li></ul></article><article class="legalP" id="kapittel-2-paragraf-1-ledd-2">Vilkårene i første ledd nr. 2 og 3 gjelder ikke dersom mottatte dyr har blitt holdt fullstendig isolert fra alle andre dyr på driftsenheten.</article></article><article class="legalArticle" data-lovdata-URL="LTI/forskrift/2004-04-06-616/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Transport</span></h3><article class="legalP" id="kapittel-2-paragraf-2-ledd-1">Småfe til avl, oppfôring og slakt skal ikke oppholde seg utenfor driftsenheten de kommer fra i mer enn seks dager før helsesertifikatet som skal følge med dyrene til det endelige bestemmelsesstedet i mottakerlandet utstedes.</article><article class="legalP" id="kapittel-2-paragraf-2-ledd-2">Ved sjøtransport forlenges seksdagersgrensen nevnt i første ledd med transporttiden til sjøs.</article><article class="legalP" id="kapittel-2-paragraf-2-ledd-3">Fra driftsenheten skal dyrene transporteres direkte til det endelige bestemmelsesstedet i mottakerlandet.</article><article class="legalP" id="kapittel-2-paragraf-2-ledd-4">Fra de forlater driftsenheten og til de ankommer det endelige bestemmelsesstedet, skal dyrene ikke på noe tidspunkt:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-2-ledd-4-punkt-1"><article class="legalP" id="kapittel-2-paragraf-2-ledd-4-punkt-1-ledd-1">komme i kontakt med klauvdyr som ikke har minst like god helsestatus, og</article></article></li><li data-li-identifier="2." data-name="2."><article class="listArticle" id="kapittel-2-paragraf-2-ledd-4-punkt-2"><article class="legalP" id="kapittel-2-paragraf-2-ledd-4-punkt-2-ledd-1">utgjøre en dyrehelsemessig risiko for klauvdyr som ikke skal innføres eller utføres.</article></article></li></ul></article><article class="legalP" id="kapittel-2-paragraf-2-ledd-5">Slaktedyr skal transporteres direkte til et slakteri i mottakerlandet, hvor de skal slaktes så raskt som mulig og senest 72 timer etter ankomst.</article><article class="legalP" id="kapittel-2-paragraf-2-ledd-6">På tross av bestemmelsen i tredje ledd, kan dyrene transporteres via én enkelt oppsamlingssentral for småfe som er godkjent i henhold til § 11 eller, hvis det er slaktedyr, via én enkelt godkjent forhandler i avsenderlandet.</article></article><article class="legalArticle" data-lovdata-URL="LTI/forskrift/2004-04-06-616/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Unntak</span></h3><article class="legalP" id="kapittel-2-paragraf-3-ledd-1">Uansett vilkåret i § 4 første ledd nr. 1, kan småfe til slakt innføres eller utføres etter å ha oppholdt seg på driftsenheten i kun 21 dager.</article><article class="legalP" id="kapittel-2-paragraf-3-ledd-2">Uansett vilkårene i § 4 første ledd nr. 2 og 3, kan småfe til slakt transporteres direkte fra driftsenheten til et slakteri i mottakerlandet for omgående slakting såfremt de ikke transporteres via en oppsamlingssentral eller et stoppested.</article><article class="legalP" id="kapittel-2-paragraf-3-ledd-3">Uansett bestemmelsene i § 5 tredje og sjuende ledd, kan småfe til slakt transporteres via enda en oppsamlingssentral i henhold til en av følgende prosedyrer:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-3-ledd-3-punkt-1"><article class="legalP" id="kapittel-2-paragraf-3-ledd-3-punkt-1-ledd-1">Før de ankommer den godkjente oppsamlingssentralen nevnt i § 5 sjette ledd, kan dyrene transporteres via én enkelt oppsamlingssentral i avsenderlandet som er underlagt offentlig veterinærtilsyn, og hvor andre dyr som er tilstede på samme tid har minst like god helsestatus. På oppsamlingssentralen skal dyrene være individuelt merket i henhold til gjeldende bestemmelser, slik at det er mulig å spore dem tilbake til driftsenheten de kommer fra. Fra oppsamlingssentralen skal dyrene, som skal følges av et offentlig dokument, transporteres til den godkjente oppsamlingssentralen nevnt i § 5 sjette ledd, hvor de skal sertifiseres og videresendes direkte til et slakteri i mottakerlandet.</article></article></li><li data-li-identifier="2." data-name="2."><article class="listArticle" id="kapittel-2-paragraf-3-ledd-3-punkt-2"><article class="legalP" id="kapittel-2-paragraf-3-ledd-3-punkt-2-ledd-1">Etter å ha forlatt avsenderlandet, kan dyrene transporteres via enda en godkjent oppsamlingssentral før de ankommer slakteriet i mottakerlandet. Den godkjente oppsamlingssentralen skal enten: <ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-ledd-3-punkt-2-ledd-1-punkt-1"><article class="legalP" id="kapittel-2-paragraf-3-ledd-3-punkt-2-ledd-1-punkt-1-ledd-1">ligge i mottakerlandet og dyrene skal sendes derfra under den offentlige veterinærens tilsyn direkte til slakteriet hvor de skal slaktes senest fem dager etter ankomst til oppsamlingssentralen, eller</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-ledd-3-punkt-2-ledd-1-punkt-2"><article class="legalP" id="kapittel-2-paragraf-3-ledd-3-punkt-2-ledd-1-punkt-2-ledd-1">ligge i et transittland i EØS og dyrene skal sendes derfra direkte til slakteriet som er angitt i det medfølgende helsesertifikatet.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2004-04-06-616/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Utstedelse av helsesertifikat</span></h3><article class="legalP" id="kapittel-2-paragraf-4-ledd-1">Småfe som skal innføres fra eller utføres til EØS-stater skal kontrolleres av en offentlig veterinær tidligst 24 timer før avsendelse.</article><article class="legalP" id="kapittel-2-paragraf-4-ledd-2">Helsekontrollen som er nødvendig for utstedelse av helsesertifikatet, som skal følge med dyrene, skal foretas på driftsenheten dyrene sendes fra eller på en oppsamlingssentral eller hos en godkjent forhandler.</article><article class="legalP" id="kapittel-2-paragraf-4-ledd-3">Helsesertifikatet skal svare til den relevante modellen i vedlegg E til direktiv 91/68/EØF og ha følgende tilføyelse: «Dyr i overensstemmelse med vedtak 2003/483/EF».</article><article class="legalP" id="kapittel-2-paragraf-4-ledd-4">For slaktedyr som transporteres via en godkjent oppsamlingssentral i henhold til § 6 tredje ledd nr. 2 bokstav b, skal den offentlige veterinæren som fører tilsyn med den godkjente oppsamlingssentralen i transittlandet utstede et nytt helsesertifikat som svarer til modell I i vedlegg E til direktiv 91/68/EØF på grunnlag av data fra det opprinnelige helsesertifikatet. En kopi av det opprinnelige helsesertifikatet skal festes til det nye. Den sammenlagte gyldighetstiden for de to sertifikatene skal ikke overstige ti dager.</article><article class="legalP" id="kapittel-2-paragraf-4-ledd-5">Veterinærmyndighetene på avsendelsesstedet skal varsle de sentrale veterinærmyndighetene i mottakerlandet og eventuelle transittland om transport av småfe. Varselet skal sendes senest samme dag som transporten tar til.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2004-04-06-616/KAPITTEL_3"><h2>Kapittel III. Tilleggsvilkår for transport av dyr via stoppesteder</h2><article class="legalArticle" data-lovdata-URL="LTI/forskrift/2004-04-06-616/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Generelt</span></h3><article class="legalP" id="kapittel-3-paragraf-1-ledd-1">Dyr av arter som er mottakelige for munn- og klauvsjuke og sertifisert for innførsel fra eller utførsel til EØS-stater, skal ikke transporteres via stoppesteder som er godkjent i henhold til forordning (EF) nr. 1255/97.</article><article class="legalP" id="kapittel-3-paragraf-1-ledd-2">Unntatt fra bestemmelsen i første ledd, er transport av storfe og svin som oppfyller gjeldende dyrehelsemessige betingelser for innførsel og utførsel. Dersom dyrene er slaktedyr, skal det at dyrene har oppholdt seg på en enkelt driftsenhet de siste 21 dagene før avsendelse bekreftes ved følgende tilføyelse i det medfølgende helsesertifikatet: «Dyr i overensstemmelse med vedtak 2003/483/EF.»</article><article class="legalP" id="kapittel-3-paragraf-1-ledd-3">Unntatt fra bestemmelsen i første ledd er småfe som oppfyller tilleggsvilkårene i § 4, eller hvis det gjelder slaktedyr, tilleggsvilkårene i § 5 sjette ledd og § 6 første ledd.</article><article class="legalP" id="kapittel-3-paragraf-1-ledd-4">Uansett bestemmelsene i første og annet ledd, kan storfe og svin som følges av helsesertifikater for slaktedyr jf. artikkel 2(1) i vedtak 93/444/EF og direktiv 64/432/EØF og som er på vei til et tredjeland transitteres via et stoppested.</article><article class="legalP" id="kapittel-3-paragraf-1-ledd-5">Uansett bestemmelsen i første ledd, kan dyr som importeres fra tredjeland i henhold til gjeldende bestemmelser på vei til bestemmelsesstedet transitteres via et stoppested.</article></article><article class="legalArticle" data-lovdata-URL="LTI/forskrift/2004-04-06-616/§9" data-name="§9" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Vilkår for transport via stoppesteder</span></h3><article class="legalP" id="kapittel-3-paragraf-2-ledd-1">Ved transport av dyr som er mottakelige for munn og klauvsjuke via et stoppested må følgende vilkår være oppfylt før transporten begynner:<ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">Avsenderen skal dokumentere og skriftlig erklære overfor sertifikatutstedende veterinærmyndighet at stoppestedet på en og samme tid kun mottar dyr av samme art og kategori og med samme helsestatus.</article></article></li><li data-li-identifier="2." data-name="2."><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">Ruteplanen skal være supplert med avsenderens erklæring.</article></article></li><li data-li-identifier="3." data-name="3."><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">Sertifikatutstedende veterinærmyndighet skal i løpet av de siste 24 timer før transporten begynner ha meddelt de sentrale veterinærmyndighetene i mottakerlandet og eventuelle transittland om stoppestedet som er angitt i ruteplanen.</article></article></li></ul></article></article><article class="legalArticle" data-lovdata-URL="LTI/forskrift/2004-04-06-616/§10" data-name="§10" id="kapittel-3-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Vilkår for stoppesteder</span></h3><article class="legalP" id="kapittel-3-paragraf-3-ledd-1">Uansett bestemmelsen i artikkel 4(1) i forordning EF nr. 1255/97, kan en godkjent oppsamlingssentral godkjennes som stoppested dersom den oppfyller vilkårene i forordningen og denne forskriften i den tiden den fungerer som stoppested.</article><article class="legalP" id="kapittel-3-paragraf-3-ledd-2">Dyr som er på et stoppested på samme tid, skal ha samme helsestatus og tilhøre de kategorier og arter av dyr som stoppestedet er godkjent for.</article><article class="legalP" id="kapittel-3-paragraf-3-ledd-3">Senest en virkedag etter at et parti dyr er avsendt, skal lederen ved stoppested i Norge meddele Mattilsynet de opplysninger som følger av avsnitt C nr. 7 i vedlegg I til forordning EF nr. 1255/97.</article><article class="legalP" id="kapittel-3-paragraf-3-ledd-4">Før mottak av dyr, skal stoppestedet ha påbegynt reingjøring og desinfeksjon senest 24 timer etter at alle dyr som tidligere var der forlot stedet. Stoppestedet skal være uten dyr inntil reingjøring og desinfeksjon er gjennomført på en måte som Mattilsynet finner tilfredsstillende.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2004-04-06-616/KAPITTEL_4"><h2>Kapittel IV. Avsluttende bestemmelser</h2><article class="legalArticle" data-lovdata-URL="LTI/forskrift/2004-04-06-616/§11" data-name="§11" id="kapittel-4-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Godkjenning av oppsamlingssentral for småfe</span></h3><article class="legalP" id="kapittel-4-paragraf-1-ledd-1">For at en oppsamlingssentral skal bli godkjent for handel med småfe må den oppfylle vilkårene i artikkel 11, unntatt nr. 1 bokstav e første punktum, i direktiv 64/432/EØF.</article><article class="legalP" id="kapittel-4-paragraf-1-ledd-2">Mattilsynet er godkjenningsinstans for norske oppsamlingssentraler.</article><article class="legalP" id="kapittel-4-paragraf-1-ledd-3">Mattilsynet kan trekke godkjenningen tilbake, permanent eller midlertidig, dersom vilkår for godkjenning ikke lenger er oppfylt.</article></article><article class="legalArticle" data-lovdata-URL="LTI/forskrift/2004-04-06-616/§12" data-name="§12" id="kapittel-4-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Dispensasjon</span></h3><article class="legalP" id="kapittel-4-paragraf-2-ledd-1">Mattilsynet kan i særskilte tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="LTI/forskrift/2004-04-06-616/§13" data-name="§13" id="kapittel-4-paragraf-3"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Straff</span></h3><article class="legalP" id="kapittel-4-paragraf-3-ledd-1">Forsettlig eller uaktsom overtredelse av denne forskrift er straffbar, jf. matloven § 28.</article></article><article class="legalArticle" data-lovdata-URL="LTI/forskrift/2004-04-06-616/§14" data-name="§14" id="kapittel-4-paragraf-4"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse og oppheving</span></h3><article class="legalP" id="kapittel-4-paragraf-4-ledd-1">Denne forskriften trer i kraft straks. Fra samme tidspunkt oppheves forskrift 26. mars 2002 nr. 309 om begrensninger ved forflytninger av levende klauvdyr mellom land i EØS.</article><article class="legalP" id="kapittel-4-paragraf-4-ledd-2">Denne forskriften oppheves 1. juli 2004.</article></article></section></main></body></html>