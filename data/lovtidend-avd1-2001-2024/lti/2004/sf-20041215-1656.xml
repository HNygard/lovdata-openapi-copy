<!DOCTYPE html><html lang="no"><head><title>Forskrift om endring i forskrift om forskningsavgift på landbruksprodukter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-12-15-1656</dd><dt class="dokid">DokumentID</dt><dd class="dokid">LTI/forskrift/2004-12-15-1656</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 15 s 2394</dd><dt class="dateInForce">I kraft fra</dt><dd class="dateInForce">2005-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-04-06-410</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1970-06-26-74/§2</li><li>lov/1970-06-26-74/§4</li><li>lov/1970-06-26-74/§5</li></ul></dd><dt class="dateOfPublication">Kunngjort</dt><dd class="dateOfPublication">2004-12-21</dd><dt class="journalNumber">Journalnummer</dt><dd class="journalNumber">2004-1447</dd><dt class="titleShort">Korttittel</dt><dd class="titleShort">Endr. i forskrift om forskningsavgift</dd><dt class="title">Tittel</dt><dd class="title">Forskrift om endring i forskrift om forskningsavgift på landbruksprodukter.</dd><dt class="miscInformation">Annet om dokumentet</dt><dd class="miscInformation">Fastsatt av Landbruks- og matdepartementet 15. desember 2004 med hjemmel i lov 26. juni 1970 nr. 74 om forskningsavgift på landbruksprodukter § 2, § 4 og § 5.</dd><dt class="refid">RefID</dt><dd class="refid">forskrift/2004-12-15-1656</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om forskningsavgift på landbruksprodukter.<ul class="tocSubUl"><li>I<ul class="tocSubUl"><li>§ 2. Definisjoner</li><li>§ 4. Landbruksprodukter som er avgiftspliktige</li><li>§ 5. Plikt til å betale avgift</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-12-15-1656" id="dokument"><h1>Forskrift om endring i forskrift om forskningsavgift på landbruksprodukter.</h1><section class="section" data-name="kapI" id="kapittel-1" data-lovdata-URL="LTI/forskrift/2004-12-15-1656/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 6. april 2001 nr. 410 om forskningsavgift på landbruksprodukter gjøres følgende endringer:</article> <article class="defaultP" margin-top="true">§ 1 første ledd skal lyde:</article><article class="legalP" id="kapittel-1-ledd-2">Formålet med denne forskriften er å sikre økonomisk grunnlag for forskning knyttet til landbruksprodukter som nyttes til ervervsmessig bearbeiding eller framstilling av nærings- og nytelsesmidler og fôrkorn til husdyr.</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-1-ledd-1">Med landbruksprodukt menes i denne forskrift enhver råvare, halvfabrikata eller ferdigvare av animalsk eller vegetabilsk opprinnelse, herunder kjøtt, egg, melk, korn, grønnsaker, urter, røtter, poteter, frukt, bær, bønner, frø og nøtter. Av råvarer til fôr til husdyr anses for denne forskriftens formål kun fôrkorn som landbruksprodukt. Fisk og andre akvatiske organismer anses ikke som et landbruksprodukt.</article><article class="legalP" id="kapittel-1-foreslåttparagraf-1-ledd-2">Med ervervsmessig bearbeiding eller framstilling av nærings- og nytelsesmidler menes i denne forskrift avansegivende virksomhet på området fra lagring, klassifisering, sortering, oppdeling, pakking av ubehandlede produkter via framstilling av halvfabrikata til produksjon av konserver og ferdigretter.</article></article> <article class="defaultP" margin-top="true">§ 3 første ledd skal lyde:</article><article class="legalP" id="kapittel-1-ledd-3">Avgiftsmidlene skal tilfalle et fond, Fondet for forskningsavgift på landbruksprodukter. Styret for dette fondet, Fondsstyret, har ansvaret for innkreving og forvaltning av fondsmidlene.</article> <article class="defaultP" margin-top="true">§ 4 og § 5 skal lyde:</article><article class="futureLegalArticle" data-name="§4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Landbruksprodukter som er avgiftspliktige</span></span><article class="legalP" id="kapittel-1-foreslåttparagraf-2-ledd-1">Det skal betales forskningsavgift for ethvert norskprodusert og importert landbruksprodukt som nyttes til ervervsmessig bearbeiding eller framstilling av nærings- og nytelsesmidler. Importerte ferdigvarer og halvfabrikata framstilt av slike produkter er omfattet av avgiftsplikten.</article><article class="legalP" id="kapittel-1-foreslåttparagraf-2-ledd-2">Avgiftsplikten omfatter også fôrkorn til husdyr.</article><article class="legalP" id="kapittel-1-foreslåttparagraf-2-ledd-3">Fondsstyret avgjør i tvilstilfeller om et produkt omfattes av bestemmelsen i første ledd.</article></article><article class="futureLegalArticle" data-name="§5" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Plikt til å betale avgift</span></span><article class="legalP" id="kapittel-1-foreslåttparagraf-3-ledd-1">Enhver som bruker norskproduserte og importerte landbruksprodukter til ervervsmessig bearbeiding eller framstilling av nærings- og nytelsesmidler og fôrkorn til husdyr, plikter å betale forskningsavgift i henhold til andre ledd. Importør av ferdigvare og halvfabrikata framstilt av slike produkter plikter også å betale forskningsavgift.</article><article class="legalP" id="kapittel-1-foreslåttparagraf-3-ledd-2">Ved omsetning av avgiftspliktig vare svares avgiften av den som første gang mottar varene fra produsent. Ved direktesalg fra produsent til forbruker eller detaljist svares avgiften av produsent. Ved import svares avgiften av importør.</article></article> <article class="defaultP" margin-top="true">§ 7 første ledd skal lyde:</article><article class="legalP" id="kapittel-1-ledd-4">Forskningsavgiften utgjør 0,35% av avgiftsgrunnlaget. På importerte halvfabrikata og ferdigvarer utgjør avgiften 0,25% av avgiftsgrunnlaget. Fondsstyret kan omregne avgiften til en øresats.</article> <article class="defaultP" margin-top="true">§ 7 siste ledd skal lyde:</article><article class="legalP" id="kapittel-1-ledd-5">Dersom produsenten eller importøren godtgjør at den anvendte avgiftssats på et konkret produkt innebærer en høyere avgiftssats på produktets råvarer enn 0,35% av tollverdien på råvaren, skal avgiftssatsen settes ned til 0,35% av denne verdien.</article> <article class="defaultP" margin-top="true">§ 8 første ledd skal lyde:</article><article class="legalP" id="kapittel-1-ledd-6">Avgiftspliktige skal inngi oppgaver over avgiftsgrunnlaget til Fondsstyret.</article> <article class="defaultP" margin-top="true">§ 8 tredje ledd skal lyde:</article><article class="legalP" id="kapittel-1-ledd-7">Fondsstyret kan fastsette nærmere bestemmelser om de oppgaver de avgiftspliktige skal inngi.</article> <article class="defaultP" margin-top="true">§ 8 sjette og syvende ledd skal lyde:</article><article class="legalP" id="kapittel-1-ledd-8">Fondsstyret kan fastsette andre betalingsordninger dersom dette anses praktisk.</article><article class="legalP" id="kapittel-1-ledd-9">Er oppgave ikke kommet i rett tid, kan Fondsstyret fastsette avgiftsgrunnlaget ved skjønn eller lage retningslinjer for beregning av dette.</article> <article class="defaultP" margin-top="true">§ 9 andre ledd skal lyde:</article><article class="legalP" id="kapittel-1-ledd-10">Mattilsynet krever inn avgiften på norskproduserte vegetabilier.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-12-15-1656/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2005.</article></section></main></body></html>