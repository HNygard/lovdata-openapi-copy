<!DOCTYPE html><html lang="no"><head><title>Forskrift om endring i forskrift om kjøttråvarer og kjøttprodukter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-01-15-215</dd><dt class="dokid">DokumentID</dt><dd class="dokid">LTI/forskrift/2004-01-15-215</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 2 s 309</dd><dt class="dateInForce">I kraft fra</dt><dd class="dateInForce">2004-01-15</dd><dt class="changesToDocuments">Endrer</dt><dd class="changesToDocuments"><ul><li>forskrift/1983-02-18-150</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§33</li><li>lov/2003-12-19-124/§36</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2004-01-30</dd><dt class="lastupdated">Rettet</dt><dd class="lastupdated">2004-02-06 (ledetekst til overskriftsendring)</dd><dt class="journalNumber">Journalnummer</dt><dd class="journalNumber">2004-0223</dd><dt class="titleShort">Korttittel</dt><dd class="titleShort">Endr. i forskr om kjøttråvarer og -produkter</dd><dt class="title">Tittel</dt><dd class="title">Forskrift om endring i forskrift om kjøttråvarer og kjøttprodukter.</dd><dt class="miscInformation">Annet om dokumentet</dt><dd class="miscInformation">Fastsatt av Helsedepartementet 15. januar 2004 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790.</dd><dt class="refid">RefID</dt><dd class="refid">forskrift/2004-01-15-215</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kjøttråvarer og kjøttprodukter.<ul class="tocSubUl"><li>I<ul class="tocSubUl"><li>§ 7. Omsetning av rå kjøttfarseprodukter.</li><li>§ 19. Utfyllende bestemmelser</li><li>§ 20. Dispensasjon</li><li>§ 21. Tilsyn og vedtak</li><li>§ 22. Straff</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-01-15-215" id="dokument"><h1>Forskrift om endring i forskrift om kjøttråvarer og kjøttprodukter.</h1><section class="section" data-name="kapI" id="kapittel-1" data-lovdata-URL="LTI/forskrift/2004-01-15-215/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 18. februar 1983 nr. 150 om kjøttråvarer og kjøttprodukter gjøres følgende endringer:</article> <article class="defaultP" margin-top="true">Forskriftens hjemmelsfelt skal lyde:</article><article class="legalP" id="kapittel-1-ledd-2">Fastsatt ved kgl.res. 18. februar 1983 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790. Fremmet av Sosialdepartementet.</article> <article class="defaultP" margin-top="true">§ 1 andre ledd skal lyde:</article><article class="legalP" id="kapittel-1-ledd-3">I tvilstilfeller avgjør Mattilsynet om en vare kommer inn under denne forskriften.</article> <article class="defaultP" margin-top="true">§ 2 pkt. 2.3. skal lyde:</article><article class="marginIdArticle" id="kapittel-1-punkt-1"><span class="data-marginOriginalId">2.3.</span><article class="legalP" id="kapittel-1-punkt-1-ledd-1"><i>Deiger</i> – er kjøttråvarer som er findelt ved maskinell bearbeiding og som omsettes uten annen bearbeiding enn eventuelt tilsetting av salt og vann eller is.</article></article> <article class="defaultP" margin-top="true">§ 4 andre ledd skal lyde:</article><article class="legalP" id="kapittel-1-ledd-4">Alle råvarer som brukes ved framstilling av kjøttprodukter skal være av god hygienisk kvalitet. I tvilstilfeller avgjør Mattilsynet om en råvare er av tilfredsstillende kvalitet.</article> <article class="defaultP" margin-top="true">Overskriften før § 5 skal lyde:</article><span class="futuretitle" id="kapittel-1-foreslåttittel-1">Bestemmelser om lagring, omsetning, tining og refrysing av fryste kjøttråvarer og kjøttprodukter</span> <article class="defaultP" margin-top="true">§ 7 overskriften og første og andre ledd skal lyde:</article><article class="futureLegalArticle" data-name="§7" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Omsetning av rå kjøttfarseprodukter.</span></span><article class="legalP" id="kapittel-1-foreslåttparagraf-1-ledd-1">Omsetning av rå kjøttfarseprodukter som kjølt, fersk vare tillates bare på produksjonsdagen og dagen etter.</article><article class="legalP" id="kapittel-1-foreslåttparagraf-1-ledd-2">For øvrig skal alle rå kjøttfarseprodukter leveres fryst fra produsent og omsettes i fryst tilstand.</article></article> <article class="defaultP" margin-top="true">§ 8 skal lyde:</article><article class="legalP" id="kapittel-1-ledd-5">Tining av fryste kjøttprodukter for omsetning som kjølt vare skal skje i kjølerom med tilfredsstillende kapasitet. Mindre bedrifter som har liten kjøleromskapasitet kan, etter samråd med Mattilsynet, få tillatelse til å tine slike varer i begrenset omfang i bedriftens kjølte salgsdisker.</article> <article class="defaultP" margin-top="true">§ 9 pkt. 2 skal lyde:</article><article class="legalP" id="kapittel-1-ledd-6">Svor tillates brukt som bestanddel i kjøttfarseprodukter og som bindemiddel ved legging av hele reine kjøttprodukter, ruller og andre formede reine kjøttprodukter. Den kan tilsettes i form av ikke avsvoret spekk, småflesk med svor eller som findelt, men ikke tørket svor. En forutsetning for å tilsette svor til et kjøttprodukt er at svoren eller produktet varmebehandles til en kjernetemperatur på minimum 70 °C (eller tilsvarende varmebehandling) før omsetning.</article> <article class="defaultP" margin-top="true">§ 9 pkt. 3 første ledd skal lyde:</article><article class="legalP" id="kapittel-1-ledd-7">Tørkede råvarer i rein form og i blanding kan tilsettes ved produksjon av kjøttfarseprodukter og blodprodukter. Slike råvarer må bare omsettes i lukket pakning.</article> <article class="defaultP" margin-top="true">§ 9 pkt. 4 skal lyde:</article><article class="legalP" id="kapittel-1-ledd-8">Med unntak for spekede produkter kan hodekjøtt bare inngå som råvare i kjøttprodukter dersom hodekjøttet eller det endelige produktet varmebehandles til en kjernetemperatur på minimum 70 °C (eller tilsvarende varmebehandling) før omsetning.</article> <article class="defaultP" margin-top="true">§ 10 pkt. 3 andre ledd skal lyde:</article><article class="legalP" id="kapittel-1-ledd-9">Deiger som omsettes med varebetegnelser eller under omstendigheter som gir inntrykk av at produktene inneholder mindre fett enn vanlige produkter, skal ikke inneholde mer enn 60,0% av den maksimalt tillatte fettmengden for det aktuelle produktet.</article> <article class="defaultP" margin-top="true">§ 10 pkt. 4 femte, sjette og sjuende ledd skal lyde:</article><article class="legalP" id="kapittel-1-ledd-10">Rå kjøttfarseprodukter som omsettes med varebetegnelse eller under omstendigheter som gir inntrykk av at produktene inneholder mindre fett enn vanlige produkter, og som ikke omfattes av spesielle bestemmelser om sammensetningen (§ 11 pkt. 4) skal ikke inneholde mer enn 12,5% fett.</article><article class="legalP" id="kapittel-1-ledd-11">Ferdig stekte eller kokte kjøttfarseprodukter som omsettes med varebetegnelser eller under omstendigheter som gir inntrykk av at produktene inneholder mindre fett enn vanlige produkter, og som ikke omfattes av spesielle bestemmelser om sammensetningen (§ 11 pkt. 4), skal ikke inneholde mer enn 14,0% fett.</article><article class="legalP" id="kapittel-1-ledd-12">Kjøttfarseprodukter som omsettes med varebetegnelse eller under omstendigheter som gir inntrykk av at produktene inneholder mindre fett enn vanlige produkter skal, når ikke annet er bestemt, ikke inneholde mer enn 60,0% av den maksimalt tillatte fettmengde for det aktuelle produktet.</article> <article class="defaultP" margin-top="true">§ 11 pkt. 4.1 niende ledd skal lyde:</article><article class="legalP" id="kapittel-1-ledd-13">Grillpølser skal være framstilt av en farse av storfekjøtt eller svinekjøtt og fett. Farsen stoppes i kunsttarm som skal skrelles av før omsetning. Grillpølser skal være røkt.</article> <article class="defaultP" margin-top="true">§ 19, § 20, § 21 og § 22 skal lyde:</article><article class="futureLegalArticle" data-name="§19" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Utfyllende bestemmelser</span></span><article class="legalP" id="kapittel-1-foreslåttparagraf-2-ledd-1">Mattilsynet kan gi nærmere bestemmelser til utfylling av denne forskriften.</article></article><article class="futureLegalArticle" data-name="§20" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Dispensasjon</span></span><article class="legalP" id="kapittel-1-foreslåttparagraf-3-ledd-1">Mattilsynet kan i særlige tilfeller dispensere fra bestemmelsene i denne forskriften forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="futureLegalArticle" data-name="§21" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Tilsyn og vedtak</span></span><article class="legalP" id="kapittel-1-foreslåttparagraf-4-ledd-1">Mattilsynet fører tilsyn og fatter vedtak for å gjennomføre bestemmelsene gitt i og i medhold av denne forskriften.</article></article><article class="futureLegalArticle" data-name="§22" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-5-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til matloven § 28.</article></article> <article class="defaultP" margin-top="true">Vedlegg 2 oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-01-15-215/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>