<!DOCTYPE html><html lang="no"><head><title>Forskrift om betaling av bomavgift og tilleggsavgift.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-04-30-678</dd><dt class="dokid">DokumentID</dt><dd class="dokid">LTI/forskrift/2004-04-30-678</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 6 s 888</dd><dt class="dateInForce">I kraft fra</dt><dd class="dateInForce">2004-04-30</dd><dt class="changesToDocuments">Endrer</dt><dd class="changesToDocuments"><ul><li>forskrift/1988-08-23-704</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1963-06-21-23/§27</li></ul></dd><dt class="dateOfPublication">Kunngjort</dt><dd class="dateOfPublication">2004-05-04</dd><dt class="journalNumber">Journalnummer</dt><dd class="journalNumber">2004-0652</dd><dt class="titleShort">Korttittel</dt><dd class="titleShort">Forskrift om betaling av bomavgift</dd><dt class="title">Tittel</dt><dd class="title">Forskrift om betaling av bomavgift og tilleggsavgift.</dd><dt class="miscInformation">Annet om dokumentet</dt><dd class="miscInformation">Fastsatt av Samferdselsdepartementet 30. april 2004 med hjemmel i veglov 21. juni 1963 nr. 23 § 27 annet ledd.</dd><dt class="refid">RefID</dt><dd class="refid">forskrift/2004-04-30-678</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om betaling av bomavgift og tilleggsavgift.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTI/forskrift/2004-04-30-678" id="dokument"><h1>Forskrift om betaling av bomavgift og tilleggsavgift.</h1><article class="legalArticle" data-lovdata-URL="LTI/forskrift/2004-04-30-678/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Denne forskriften gjelder for de tilfeller motorkjøretøy passerer bomstasjon.</article></article><article class="legalArticle" data-lovdata-URL="LTI/forskrift/2004-04-30-678/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Ved passering av bomstasjon skal det betales bomavgift fastsatt etter nærmere bestemmelser i medhold av veglov 21. juni 1963 nr. 23 § 27. Er føreren av kjøretøyet en annen enn den som var registrert som eier ved passeringen, er føreren og den registrerte eieren solidarisk ansvarlig for bomavgiften, med mindre kjøretøyet er fravendt eieren ved en forbrytelse.</article></article><article class="legalArticle" data-lovdata-URL="LTI/forskrift/2004-04-30-678/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">I tillegg til bomavgiften plikter føreren av motorkjøretøy å betale en avgift fastsatt av Vegdirektoratet dersom bomstasjon blir passert uten at lovlig bomavgift blir betalt. Er føreren av kjøretøyet en annen enn den som ved overtredelsen var registrert som eier, er føreren og den registrerte eieren solidarisk ansvarlig for tilleggsavgiften, med mindre kjøretøyet er fravendt eieren ved en forbrytelse.</article><article class="legalP" id="paragraf-3-ledd-2">Dersom tilleggsavgiften ikke blir betalt innen 3 uker etter at underretning om ilagt tilleggsavgift er kommet fram, forhøyes tilleggsavgiften med 50% uten hensyn til hva som er årsaken til at den ikke blir betalt innen fristen.</article></article><article class="legalArticle" data-lovdata-URL="LTI/forskrift/2004-04-30-678/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Ilagt tilleggsavgift kan påklages til regionvegkontoret. Klagen må framsettes innen 3 uker etter at underretning om vedtaket er kommet fram, jf. forvaltningsloven § 29 og § 30. Klagen utformes i samsvar med forvaltningsloven § 32. Klagen inngis til bompengeselskapet eller det organ som har ilagt tilleggsavgift.</article><article class="legalP" id="paragraf-4-ledd-2">Innlevert klage utsetter ikke betalingsfristen etter § 3.</article></article><article class="legalArticle" data-lovdata-URL="LTI/forskrift/2004-04-30-678/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Vegdirektoratet kan gi nærmere bestemmelser til gjennomføring av disse forskrifter.</article></article><article class="legalArticle" data-lovdata-URL="LTI/forskrift/2004-04-30-678/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Forskriften trer i kraft straks. Forskrift 23. august 1988 nr. 704 om betaling av tilleggsavgift ved unnlatt betaling av bompenger oppheves.</article></article></main></body></html>