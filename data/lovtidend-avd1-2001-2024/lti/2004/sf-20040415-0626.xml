<!DOCTYPE html><html lang="no"><head><title>Forskrift om endring i forskrift om eiendomsmegling.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-04-15-626</dd><dt class="dokid">DokumentID</dt><dd class="dokid">LTI/forskrift/2004-04-15-626</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 5 s 802</dd><dt class="dateInForce">I kraft fra</dt><dd class="dateInForce">2004-06-01, 2005-06-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-03-20-177</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1989-06-16-53/§2-1</li><li>lov/1989-06-16-53/§2-2</li><li>lov/1989-06-16-53/§2-3</li><li>lov/1989-06-16-53/§2-4</li><li>lov/1989-06-16-53/§2-5</li><li>lov/1989-06-16-53/§2-7</li><li>lov/1989-06-16-53/§2-12</li><li>forskrift/1990-02-01-4304</li><li>forskrift/1998-03-17-1566</li><li>forskrift/2003-04-09-1903</li></ul></dd><dt class="dateOfPublication">Kunngjort</dt><dd class="dateOfPublication">2004-04-20</dd><dt class="lastupdated">Rettet</dt><dd class="lastupdated">2004-05-27 (§ 4-4, del III nr. 1)</dd><dt class="journalNumber">Journalnummer</dt><dd class="journalNumber">2004-0603</dd><dt class="titleShort">Korttittel</dt><dd class="titleShort">Endr. i forskrift om eiendomsmegling</dd><dt class="title">Tittel</dt><dd class="title">Forskrift om endring i forskrift om eiendomsmegling.</dd><dt class="miscInformation">Annet om dokumentet</dt><dd class="miscInformation">Fastsatt av Kredittilsynet 15. april 2004 med hjemmel i lov 16. juni 1989 nr. 53 om eiendomsmegling § 2-1 femte og sjette ledd, § 2-2 annet ledd, § 2-3 annet ledd, § 2-4 første ledd, § 2-5 første ledd, § 2-7 første ledd og § 2-12 tredje ledd, jf. delegeringsvedtak 1. februar 1990 nr. 4304, delegeringsvedtak 17. mars 1998 nr. 1566 og delegeringsvedtak 9. april 2003 nr. 1903.</dd><dt class="refid">RefID</dt><dd class="refid">forskrift/2004-04-15-626</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om eiendomsmegling.<ul class="tocSubUl"><li>I<ul class="tocSubUl"><li>§ 4-1. (journalføring)</li><li>§ 4-2. (oppdragsjournal)</li><li>§ 4-3. (meglingsjournal)</li><li>§ 4-4. (oppdragsjournal for oppgjørsforetak)</li><li>§ 4-5. (budjournal)</li><li>§ 4-6. (depotjournal)</li><li>§ 4-7. (oppbevaring av særskilte dokumenter)</li><li>§ 4-8. (arkivering)</li><li>§ 5-1. (faglig leders ansvar og plikter)</li><li>§ 5-2. (faglig leders tilstedeværelse)</li><li>§ 5-3. (internkontroll)</li><li>§ 6-1. (rapporteringsplikt til Kredittilsynet)</li><li>§ 6-2. (begrensninger i rapporteringsplikten)</li><li>§ 6-3. (plikt for meglerforetak til å gi melding til Kredittilsynet om foretakets deltakere eller aksjeeiere)</li><li>§ 7-1. (etablering av virksomhet i utlandet)</li><li>§ 7-2. (opplysningsplikt, rapporteringsplikt mv. til Kredittilsynet)</li><li>§ 7-3. (sikkerhetsstillelse, økonomi)</li><li>§ 7-4. (faglig ledelse)</li><li>§ 7-5. (adgang til å drive annen næringsvirksomhet)</li><li>§ 7-6. (opplysningsplikt til oppdragsgivere mv.)</li><li>§ 7-7. (sanksjoner)</li><li>§ 8-3. (nærstående)</li><li>§ 8-4. (unntak fra forbudet mot egenhandel)</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2004-04-15-626" id="dokument"><h1>Forskrift om endring i forskrift om eiendomsmegling.</h1><section class="section" data-name="kapI" id="kapittel-1" data-lovdata-URL="LTI/forskrift/2004-04-15-626/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. mars 1990 nr. 177 om eiendomsmegling gjøres følgende endringer:</article> <article class="defaultP" margin-top="true">§ 1-5 skal lyde:</article><article class="legalP" id="kapittel-1-ledd-2">For å ha bestått eksamen må kandidaten ha bestått alle fag. Kandidaten får ikke oppgitt karakter ved ikke bestått eksamen.</article><article class="legalP" id="kapittel-1-ledd-3">Offentliggjøring av sensur skal skje på hensiktsmessig måte. Den enkelte kandidat har likevel etter anmodning rett til å kreve skriftlig underretning om sensur.</article> <article class="defaultP" margin-top="true">§ 1-12 skal lyde:</article><article class="legalP" id="kapittel-1-ledd-4">Godkjent praksis, jf. lovens § 2-3 annet ledd, er ansettelse i eller tilsvarende tilknytning til meglerforetak, herunder advokatfirma med tilstrekkelig omfattende eiendomsmegling. Arbeidsområdet må dekke alle sider av meglingsvirksomheten. Vikariater og andre tidsbegrensede ansettelsesformer er likestilt med fast ansettelse.</article><article class="legalP" id="kapittel-1-ledd-5">Ansettelse ved eller tilsvarende tilknytning til tinglysingsmyndighet, boligbyggelags salgskontor eller offentlig stilling med eiendomsforvaltning, jordskifte eller lignende, av minst ett års varighet, kan Kredittilsynet etter søknad godkjenne som inntil ett års praksistid.</article><article class="legalP" id="kapittel-1-ledd-6">Kredittilsynet kan etter søknad godkjenne tilsvarende praksis fra utlandet.</article> <article class="defaultP" margin-top="true">§ 2-5 skal lyde:</article><article class="legalP" id="kapittel-1-ledd-7">Sikkerheten skal være minst 20 millioner kroner.</article><article class="legalP" id="kapittel-1-ledd-8">Sikkerhetsstillerens ansvar pr. oppdrag pr. skadelidte kan begrenses ved avtale, men ikke til mindre enn 5 millioner kroner.</article><article class="legalP" id="kapittel-1-ledd-9">Kredittilsynet kan i enkelttilfeller bestemme at det skal stilles høyere sikkerhet enn det som kreves etter første og annet ledd.</article><article class="legalP" id="kapittel-1-ledd-10">Dersom utbetaling fra sikkerhetsstilleren medfører at sikkerheten ikke lenger oppfyller kravene i første til tredje ledd, må meglerforetaket sørge for å bringe sikkerheten i samsvar med kravene innen én måned. Kredittilsynet kan i enkelttilfeller fastsette lengre eller kortere frist.</article> <article class="defaultP" margin-top="true">§ 3-7 oppheves.</article> <article class="defaultP" margin-top="true">Nåværende § 3-8 blir § 3-7.</article> <article class="defaultP" margin-top="true">Kapittel 4 overskriften skal lyde:</article><span class="futuretitle" id="kapittel-1-foreslåttittel-1">Kap 4. Journalføring og arkivering</span> <article class="defaultP" margin-top="true">Nåværende § 4-4 oppheves.<ul class="defaultList" data-text-size="small"><li data-li-identifier="0" data-name="0"><article class="listArticle" data-text-size="small" id="kapittel-1-foreslåttittel-1-punkt-1"><article class="legalP" id="kapittel-1-foreslåttittel-1-punkt-1-ledd-1">Endret ved rettelse 27. mai 2004, se Norsk Lovtidend 6/2004.</article></article></li></ul></article> <article class="defaultP" margin-top="true">§ 4-1, § 4-2, § 4-3, § 4-4 og § 4-5 og nye § 4-6, § 4-7 og § 4-8 skal lyde:</article><article class="futureLegalArticle" data-name="§4-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4-1</span>. <span class="legalArticleTitle">(journalføring)</span></span><article class="legalP" id="kapittel-1-foreslåttparagraf-1-ledd-1">Foretak eller person som er gitt bevilling etter lovens § 2-1, advokat som driver eiendomsmegling i medhold av lovens § 1-2 første ledd nr. 2 og boligbyggelag som medvirker til omsetning av andeler i tilknyttede borettslag der boligbyggelaget er forretningsfører (i det følgende benevnt «meglerforetak»), skal føre journaler i samsvar med bestemmelsene i dette kapittel.</article><article class="legalP" id="kapittel-1-foreslåttparagraf-1-ledd-2">Føring av journaler skal være innrettet på betryggende måte. Det som er ført i journalene må ikke ved overstrykninger eller på annen måte gjøres uleselig. Dersom rettelser foretas i journal som føres i elektronisk form, skal tidligere registrerte opplysninger være sporbare.</article></article><article class="futureLegalArticle" data-name="§4-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4-2</span>. <span class="legalArticleTitle">(oppdragsjournal)</span></span><article class="legalP" id="kapittel-1-foreslåttparagraf-2-ledd-1">Hvert oppdrag som meglerforetaket mottar, skal snarest mulig innføres i oppdragsjournalen. Oppdragene skal innføres i tidsrekkefølge og nummerorden, og følgende opplysninger skal fremkomme av journalen:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">tidspunkt for inngåelse av oppdragsavtale,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">oppdragsgivers navn,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">hva oppdraget gjelder,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">eiendommens adresse, registerbetegnelse og kommune,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-2-ledd-1-punkt-5"><article class="legalP" id="kapittel-1-foreslåttparagraf-2-ledd-1-punkt-5-ledd-1">eierform,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-2-ledd-1-punkt-6"><article class="legalP" id="kapittel-1-foreslåttparagraf-2-ledd-1-punkt-6-ledd-1">oppdragets varighet,</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-2-ledd-1-punkt-7"><article class="legalP" id="kapittel-1-foreslåttparagraf-2-ledd-1-punkt-7-ledd-1">status for oppdraget, herunder oppsigelse, forlengelse og fullbyrdelse av oppdraget.</article></article></li></ul></article><article class="legalP" id="kapittel-1-foreslåttparagraf-2-ledd-2">I journalen skal det også være mulig å føre inn andre opplysninger om oppdraget.</article></article><article class="futureLegalArticle" data-name="§4-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4-3</span>. <span class="legalArticleTitle">(meglingsjournal)</span></span><article class="legalP" id="kapittel-1-foreslåttparagraf-3-ledd-1">Hver formidling som finner sted, skal snarest mulig innføres i meglingsjournalen. Formidlingene skal innføres i tidsrekkefølge og nummerorden, og følgende opplysninger skal fremkomme av journalen:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">tidspunkt for når handel er kommet i stand, jf. lovens § 4-2 siste ledd,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">oppdragsnummer,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">eiendommens adresse, registerbetegnelse og kommune,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1">eierform,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-3-ledd-1-punkt-5"><article class="legalP" id="kapittel-1-foreslåttparagraf-3-ledd-1-punkt-5-ledd-1">avtalepartenes navn,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-3-ledd-1-punkt-6"><article class="legalP" id="kapittel-1-foreslåttparagraf-3-ledd-1-punkt-6-ledd-1">kjøpesum/leiesum,</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-3-ledd-1-punkt-7"><article class="legalP" id="kapittel-1-foreslåttparagraf-3-ledd-1-punkt-7-ledd-1">vederlag.</article></article></li></ul></article><article class="legalP" id="kapittel-1-foreslåttparagraf-3-ledd-2">I journalen skal det også være mulig å føre inn andre opplysninger om formidlingen.</article><article class="legalP" id="kapittel-1-foreslåttparagraf-3-ledd-3">Oppdrag som kun omfatter oppgjør, skal innføres i meglingsjournalen på samme tidspunkt som innføring i oppdragsjournalen. I stedet for opplysningen i første ledd bokstav a skal tidspunkt for inngåelse av oppdragsavtale innføres.</article><article class="legalP" id="kapittel-1-foreslåttparagraf-3-ledd-4">Før eventuell forkjøpsrett er avklart, skal kjøpers navn ikke innføres i journalen. Det skal anmerkes i journalen at forkjøpsrett ikke er avklart.</article><article class="legalP" id="kapittel-1-foreslåttparagraf-3-ledd-5">Meglingsjournal skal også føres for formidlinger som meglerforetaket har sammen med andre meglerforetak. I journalens vederlagskolonne innføres totalt opptjent vederlag til kredit, og den del av vederlaget som tilfaller andre meglerforetak til debet. I den utstrekning det kreves refusjon av dokumenterte utlegg etter lovens § 4-4, føres disse ikke i vederlagskolonnen. Disse beløp føres direkte i regnskapsbøkene.</article></article><article class="futureLegalArticle" data-name="§4-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4-4</span>. <span class="legalArticleTitle">(oppdragsjournal for oppgjørsforetak)</span></span><article class="legalP" id="kapittel-1-foreslåttparagraf-4-ledd-1">Meglerforetak som kun påtar seg å gjennomføre oppgjør for andre meglerforetak, skal i stedet for å føre oppdrags- og meglingsjournal, føre én journal. Hvert oppdrag som mottas, skal snarest mulig innføres i journalen. Oppdragene skal innføres i tidsrekkefølge og nummerorden, og følgende opplysninger skal fremkomme av journalen:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">navn på meglerforetaket som har gitt oppdraget,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">når oppdraget er mottatt,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1">eiendommens adresse, registerbetegnelse og kommune,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-4-ledd-1-punkt-4"><article class="legalP" id="kapittel-1-foreslåttparagraf-4-ledd-1-punkt-4-ledd-1">avtalepartenes navn,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-4-ledd-1-punkt-5"><article class="legalP" id="kapittel-1-foreslåttparagraf-4-ledd-1-punkt-5-ledd-1">avtalt vederlag.</article></article></li></ul></article></article><article class="futureLegalArticle" data-name="§4-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 4-5</span>. <span class="legalArticleTitle">(budjournal)</span></span><article class="legalP" id="kapittel-1-foreslåttparagraf-5-ledd-1">Hvert bud som meglerforetaket mottar, herunder skriftlige og muntlige kjøps- eller salgstilbud, skal snarest mulig innføres i budjournalen. Det enkelte oppdrag skal føres for seg, og følgende opplysninger skal fremkomme av journalen:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1">tidspunkt for når budet er mottatt,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-2-ledd-1">budgivers/fullmektigens navn, adresse og/eller telefonnummer,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-5-ledd-1-punkt-3"><article class="legalP" id="kapittel-1-foreslåttparagraf-5-ledd-1-punkt-3-ledd-1">budets størrelse,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-5-ledd-1-punkt-4"><article class="legalP" id="kapittel-1-foreslåttparagraf-5-ledd-1-punkt-4-ledd-1">eventuelle forbehold og tidspunkt for eventuelt bortfall av slike forbehold,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-5-ledd-1-punkt-5"><article class="legalP" id="kapittel-1-foreslåttparagraf-5-ledd-1-punkt-5-ledd-1">akseptfrist,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-5-ledd-1-punkt-6"><article class="legalP" id="kapittel-1-foreslåttparagraf-5-ledd-1-punkt-6-ledd-1">tidspunkt for avslag eller aksept.</article></article></li></ul></article></article><article class="futureLegalArticle" data-name="§4-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 4-6</span>. <span class="legalArticleTitle">(depotjournal)</span></span><article class="legalP" id="kapittel-1-foreslåttparagraf-6-ledd-1">I depotjournal skal innføres skjøter, pantobligasjoner, andelsbevis og lignende som foretaket er i besittelse av på vegne av andre. Journalen skal inneholde dato for mottakelse og dato for utlevering eller oversendelse av dokumentene. Også dokumenter som mottas for oversendelse til sentral oppgjørsavdeling eller særskilt oppgjørsforetak skal innføres i journalen.</article></article><article class="futureLegalArticle" data-name="§4-7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 4-7</span>. <span class="legalArticleTitle">(oppbevaring av særskilte dokumenter)</span></span><article class="legalP" id="kapittel-1-foreslåttparagraf-7-ledd-1">Dokumenter som nevnt i § 4-6 skal ligge i eget omslag for hver enkelt klient. Dokumentene skal oppbevares avlåst og brannsikkert.</article></article><article class="futureLegalArticle" data-name="§4-8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 4-8</span>. <span class="legalArticleTitle">(arkivering)</span></span><article class="legalP" id="kapittel-1-foreslåttparagraf-8-ledd-1">Foretaket skal oppbevare ett eksemplar av alle kjøpekontrakter i original. Kontraktene skal påføres formidlingsnummer og oppbevares samlet i nummerorden. Kontraktene oppbevares i minst 10 år.</article><article class="legalP" id="kapittel-1-foreslåttparagraf-8-ledd-2">Foretaket plikter å oppbevare alle dokumenter som er mottatt eller utarbeidet av foretaket i forbindelse med det enkelte oppdrag slik at alle sakens dokumenter kan gjenfinnes når eiendommens adresse, registerbetegnelse eller én av partenes navn er kjent.</article><article class="legalP" id="kapittel-1-foreslåttparagraf-8-ledd-3">Dokumentene oppbevares i papirform eller på annen betryggende måte i minst 10 år. Det samme gjelder journaler.</article></article> <article class="defaultP" margin-top="true">Nytt kapittel 5 skal lyde:</article><span class="futuretitle" id="kapittel-1-foreslåttittel-2">Kap 5. Faglig leders ansvar og plikter. Krav til internkontroll i meglerforetaket</span><article class="futureLegalArticle" data-name="§5-1" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 5-1</span>. <span class="legalArticleTitle">(faglig leders ansvar og plikter)</span></span><article class="legalP" id="kapittel-1-foreslåttparagraf-9-ledd-1">Faglig leder for foretaket/filialen, jf. lovens § 2-1 sjette ledd og § 2-2 første ledd, har avgjørende myndighet i alle spørsmål som gjelder den faglige utøvelsen av meglingsvirksomheten i foretaket/filialen, og er ansvarlig for at denne virksomheten drives i samsvar med de krav som stilles i lov og forskrift.</article><article class="legalP" id="kapittel-1-foreslåttparagraf-9-ledd-2">Faglig leder har ansvaret for at de øvrige ansatte har den nødvendige kompetanse til å løse de oppgaver de får tildelt. Med ansatt menes i dette kapittel også person med tilsvarende tilknytning til meglerforetaket.</article><article class="legalP" id="kapittel-1-foreslåttparagraf-9-ledd-3">Faglig leder skal til enhver tid ha oversikt over hvilke oppdrag foretaket/filialen vedkommende er faglig leder for påtar seg, kontrollere at oppdragene gjennomføres uten unødig opphold, og påse at ingen har ansvar for flere oppdrag enn de kan arbeide aktivt med.</article></article><article class="futureLegalArticle" data-name="§5-2" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 5-2</span>. <span class="legalArticleTitle">(faglig leders tilstedeværelse)</span></span><article class="legalP" id="kapittel-1-foreslåttparagraf-10-ledd-1">Faglig leder skal være til stede i lokalene til foretaket/filialen i nødvendig utstrekning. Omfanget av tilstedeværelsen skal stå i forhold til meglingsvirksomhetens art, omfang, antall ansatte og de ansattes kvalifikasjoner.</article><article class="legalP" id="kapittel-1-foreslåttparagraf-10-ledd-2">En person kan kun være faglig leder for ett foretak eller én filial. Kredittilsynet kan gi tillatelse til at samme person er faglig leder for to foretak/filialer når særlige grunner foreligger og Kredittilsynet finner det forsvarlig. Det kan i denne forbindelse stilles vilkår.</article></article><article class="futureLegalArticle" data-name="§5-3" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 5-3</span>. <span class="legalArticleTitle">(internkontroll)</span></span><article class="legalP" id="kapittel-1-foreslåttparagraf-11-ledd-1">Faglig leder skal påse at foretaket/filialen har en forsvarlig internkontroll for den eiendomsmeglingsfaglige utøvelsen av virksomheten, og er ansvarlig for at kontrollen blir dokumentert, gjennomført og overvåket. Som en del av internkontrollen skal det foreligge rutinebeskrivelse som detaljert angir hvilke rutiner som skal følges ved gjennomføringen av eiendomsmeglingsoppdrag.</article><article class="legalP" id="kapittel-1-foreslåttparagraf-11-ledd-2">Det skal utarbeides en skriftlig oversikt over utdanning og praksis for alle ansatte som utfører arbeid som inngår som ledd i eiendomsmegling. Faglig leder skal løpende vurdere og årlig nedtegne vedkommendes arbeidsoppgaver og om denne har behov for opplæring eller særskilt oppfølging for å kunne utføre de oppgavene som pålegges.</article></article> <article class="defaultP" margin-top="true">Nåværende kapittel 5 blir nytt kapittel 8.</article> <article class="defaultP" margin-top="true">Nytt kapittel 6 skal lyde:</article><span class="futuretitle" id="kapittel-1-foreslåttittel-3">Kap 6. Rapportering til Kredittilsynet mv.</span><article class="futureLegalArticle" data-name="§6-1" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 6-1</span>. <span class="legalArticleTitle">(rapporteringsplikt til Kredittilsynet)</span></span><article class="legalP" id="kapittel-1-foreslåttparagraf-12-ledd-1">Følgende foretak plikter å fylle ut og sende inn til Kredittilsynet oppgave på skjemaer som følger som en del av denne forskrift:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-12-ledd-1-punkt-1"><article class="legalP" id="kapittel-1-foreslåttparagraf-12-ledd-1-punkt-1-ledd-1">foretak med bevilling til å drive eiendomsmegling i medhold av lovens § 2-1 første ledd,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-12-ledd-1-punkt-2"><article class="legalP" id="kapittel-1-foreslåttparagraf-12-ledd-1-punkt-2-ledd-1">banker med bevilling til å drive eiendomsmegling i medhold av lovens § 2-1 annet ledd,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-12-ledd-1-punkt-3"><article class="legalP" id="kapittel-1-foreslåttparagraf-12-ledd-1-punkt-3-ledd-1">boligbyggelag med bevilling til å drive eiendomsmegling i medhold av lovens § 2-1 annet ledd,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-12-ledd-1-punkt-4"><article class="legalP" id="kapittel-1-foreslåttparagraf-12-ledd-1-punkt-4-ledd-1">advokater som har stilt sikkerhet for eiendomsmegling i medhold av lovens § 1-2 første ledd nr. 2,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-12-ledd-1-punkt-5"><article class="legalP" id="kapittel-1-foreslåttparagraf-12-ledd-1-punkt-5-ledd-1">boligbyggelag som har stilt sikkerhet for eiendomsmegling og medvirker til omsetning av andeler i tilknyttede borettslag i henhold til lovens § 2-1 tredje ledd.</article></article></li></ul></article><article class="legalP" id="kapittel-1-foreslåttparagraf-12-ledd-2">For foretak nevnt i første ledd bokstav a til c skal halvårsoppgave være Kredittilsynet i hende innen 1. september (1. halvår) og 1. mars (2. halvår).</article><article class="legalP" id="kapittel-1-foreslåttparagraf-12-ledd-3">For foretak nevnt i første ledd bokstav d og e skal årsoppgave være Kredittilsynet i hende innen 1. mars.</article><article class="legalP" id="kapittel-1-foreslåttparagraf-12-ledd-4">Rapporteringen kan også skje på elektronisk blankett der slik er utarbeidet.</article></article><article class="futureLegalArticle" data-name="§6-2" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 6-2</span>. <span class="legalArticleTitle">(begrensninger i rapporteringsplikten)</span></span><article class="legalP" id="kapittel-1-foreslåttparagraf-13-ledd-1">Kredittilsynet kan i det enkelte tilfelle begrense rapporteringsplikten.</article></article><article class="futureLegalArticle" data-name="§6-3" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 6-3</span>. <span class="legalArticleTitle">(plikt for meglerforetak til å gi melding til Kredittilsynet om foretakets deltakere eller aksjeeiere)</span></span><article class="legalP" id="kapittel-1-foreslåttparagraf-14-ledd-1">Foretak med bevilling etter lovens § 2-1 første ledd nr. 2 og 3 plikter å gi melding til Kredittilsynet om foretakets deltakere eller aksjeeiere som minst inneholder følgende opplysninger:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-14-ledd-1-punkt-1"><article class="legalP" id="kapittel-1-foreslåttparagraf-14-ledd-1-punkt-1-ledd-1">meglerforetakets navn og organisasjonsnummer,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-14-ledd-1-punkt-2"><article class="legalP" id="kapittel-1-foreslåttparagraf-14-ledd-1-punkt-2-ledd-1">navn og fødsels-/organisasjonsnummer til deltaker(e) eller aksjeeier(e),</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-14-ledd-1-punkt-3"><article class="legalP" id="kapittel-1-foreslåttparagraf-14-ledd-1-punkt-3-ledd-1">størrelsen på eierandelen.</article></article></li></ul></article></article> <article class="defaultP" margin-top="true">Nytt kapittel 7 skal lyde:</article><span class="futuretitle" id="kapittel-1-foreslåttittel-4">Kap 7. Etablering i utlandet av avdelingskontor (filial) eller datterselskap eller annen virksomhet der foretaket har dominerende innflytelse</span><article class="futureLegalArticle" data-name="§7-1" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 7-1</span>. <span class="legalArticleTitle">(etablering av virksomhet i utlandet)</span></span><article class="legalP" id="kapittel-1-foreslåttparagraf-15-ledd-1">Foretak med bevilling etter lovens § 2-1 kan etter søknad til Kredittilsynet meddeles tillatelse til å opprette datterselskap/filial i utlandet dersom søker dokumenterer at de oppstilte vilkår i § 7-3 og § 7-4 er oppfylt.</article></article><article class="futureLegalArticle" data-name="§7-2" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 7-2</span>. <span class="legalArticleTitle">(opplysningsplikt, rapporteringsplikt mv. til Kredittilsynet)</span></span><article class="legalP" id="kapittel-1-foreslåttparagraf-16-ledd-1">Datterselskapet/filialen plikter å gi tilsynsmyndigheten de opplysninger som måtte bli krevet angående eiendomsmeglingen. Datterselskapet/filialen plikter også å fremvise og i tilfelle utlevere til kontroll de forretningsbøker og øvrige dokumenter som angår eiendomsmeglingen, jf. lov 7. desember 1956 nr. 1 om Kredittilsynet § 3 og lov om eiendomsmegling § 2-7.</article><article class="legalP" id="kapittel-1-foreslåttparagraf-16-ledd-2">Datterselskapet/filialen plikter å sende inn særskilte rapporteringsskjemaer, fastsatt av Kredittilsynet. Kredittilsynet kan innhente opplysninger direkte hos datterselskapet/filialen eller hos morselskapet/hovedkontoret. Morselskapet/hovedkontoret har plikt til å påse at opplysningsplikten overholdes på den måte Kredittilsynet finner hensiktsmessig.</article></article><article class="futureLegalArticle" data-name="§7-3" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 7-3</span>. <span class="legalArticleTitle">(sikkerhetsstillelse, økonomi)</span></span><article class="legalP" id="kapittel-1-foreslåttparagraf-17-ledd-1">Det norsketablerte foretaks sikkerhetsstillelse etter lovens § 2-5 omfatter ikke ansvar filialen måtte pådra seg i sin virksomhet utenfor riket.</article><article class="legalP" id="kapittel-1-foreslåttparagraf-17-ledd-2">Dersom filialen/datterselskapets økonomiske stilling gir grunn til å frykte at vilkårene for tildeling av bevilling til det norsketablerte selskapet vil kunne bortfalle, kan det stilles vesentlige krav til det norsketablerte selskapets økonomi.</article></article><article class="futureLegalArticle" data-name="§7-4" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 7-4</span>. <span class="legalArticleTitle">(faglig ledelse)</span></span><article class="legalP" id="kapittel-1-foreslåttparagraf-18-ledd-1">Datterselskapet/filialen må ha en faglig leder. Den faglige leder skal være norsk statsautorisert eiendomsmegler eller advokat, eller eventuelt ha kvalifikasjoner som godtas i vertslandet.</article></article><article class="futureLegalArticle" data-name="§7-5" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 7-5</span>. <span class="legalArticleTitle">(adgang til å drive annen næringsvirksomhet)</span></span><article class="legalP" id="kapittel-1-foreslåttparagraf-19-ledd-1">Lovens § 2-6 gjelder tilsvarende.</article></article><article class="futureLegalArticle" data-name="§7-6" id="kapittel-1-foreslåttparagraf-20"><span class="futureLegalArticleHeader"><span class="legalArticleValue">§ 7-6</span>. <span class="legalArticleTitle">(opplysningsplikt til oppdragsgivere mv.)</span></span><article class="legalP" id="kapittel-1-foreslåttparagraf-20-ledd-1">Datterselskapet/filialen skal gi norske oppdragsgivere og/eller norske medkontrahenter skriftlig opplysning om at virksomheten drives etter vertslandets regler.</article></article><article class="futureLegalArticle" data-name="§7-7" id="kapittel-1-foreslåttparagraf-21"><span class="futureLegalArticleHeader"><span class="legalArticleValue">§ 7-7</span>. <span class="legalArticleTitle">(sanksjoner)</span></span><article class="legalP" id="kapittel-1-foreslåttparagraf-21-ledd-1">Brudd på forskriftsvilkårene eller overtredelse av vertslandets regler kan medføre bortfall av tillatelsen.</article><article class="legalP" id="kapittel-1-foreslåttparagraf-21-ledd-2">Lovens § 2-8 og § 2-9 gjelder tilsvarende.</article></article> <article class="defaultP" margin-top="true">Nåværende kapittel 7 bli nytt kapittel 9.</article> <article class="defaultP" margin-top="true">Nye § 8-3 og § 8-4 skal lyde:</article><article class="futureLegalArticle" data-name="§8-3" id="kapittel-1-foreslåttparagraf-22"><span class="futureLegalArticleHeader"><span class="legalArticleValue">§ 8-3</span>. <span class="legalArticleTitle">(nærstående)</span></span><article class="legalP" id="kapittel-1-foreslåttparagraf-22-ledd-1">Som noens nærstående i lovens § 2-12 annet ledd menes:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-22-ledd-1-punkt-1"><article class="legalP" id="kapittel-1-foreslåttparagraf-22-ledd-1-punkt-1-ledd-1">ektefelle eller en person som vedkommende bor sammen med i ekteskapslignende forhold,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-22-ledd-1-punkt-2"><article class="legalP" id="kapittel-1-foreslåttparagraf-22-ledd-1-punkt-2-ledd-1">slektninger i opp- og nedstigende linje og søsken,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-22-ledd-1-punkt-3"><article class="legalP" id="kapittel-1-foreslåttparagraf-22-ledd-1-punkt-3-ledd-1">ektefelle til, eller en person som bor sammen i ekteskapsliknende forhold med, noen som er nevnt i bokstav b,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-22-ledd-1-punkt-4"><article class="legalP" id="kapittel-1-foreslåttparagraf-22-ledd-1-punkt-4-ledd-1">selskap hvor vedkommende selv eller noen som er nevnt i bokstav a-c, alene eller sammen, har slik innflytelse som nevnt i aksjeloven og allmennaksjeloven § 1-3 annet ledd eller selskapsloven § 1-2 annet ledd.</article></article></li></ul></article></article><article class="futureLegalArticle" data-name="§8-4" id="kapittel-1-foreslåttparagraf-23"><span class="futureLegalArticleHeader"><span class="legalArticleValue">§ 8-4</span>. <span class="legalArticleTitle">(unntak fra forbudet mot egenhandel)</span></span><article class="legalP" id="kapittel-1-foreslåttparagraf-23-ledd-1">Lovens § 2-12 annet ledd (forbud mot egenhandel) gjelder ikke for:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-23-ledd-1-punkt-1"><article class="legalP" id="kapittel-1-foreslåttparagraf-23-ledd-1-punkt-1-ledd-1">ansatte i andre avdelinger/filialer i meglerforetak, boligbyggelag og bank enn den avdelingen/filialen som utfører oppdraget,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-23-ledd-1-punkt-2"><article class="legalP" id="kapittel-1-foreslåttparagraf-23-ledd-1-punkt-2-ledd-1">ansatte som ikke utfører arbeid som er ledd i eiendomsmegling i boligbyggelag og bank uten separate avdelinger,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-23-ledd-1-punkt-3"><article class="legalP" id="kapittel-1-foreslåttparagraf-23-ledd-1-punkt-3-ledd-1">oppdrag som kun gjelder oppgjør.</article></article></li></ul></article><article class="legalP" id="kapittel-1-foreslåttparagraf-23-ledd-2">Dersom meglerforetaket i det samme oppdraget har påtatt seg å selge flere enheter, gjelder lovens § 2-12 annet ledd kun i forhold til den enkelte enhet.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-04-15-626/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Følgende forskrifter oppheves:<ul class="defaultList"><li data-li-identifier="-" data-name="-"><article class="listArticle" id="kapittel-2-ledd-1-punkt-1"><article class="legalP" id="kapittel-2-ledd-1-punkt-1-ledd-1">Forskrift 10. september 1993 nr. 899 om etablering i utlandet av avdelingskontor (filial) eller datterselskap eller annen virksomhet der foretaket har dominerende innflytelse</article></article></li><li data-li-identifier="-" data-name="-"><article class="listArticle" id="kapittel-2-ledd-1-punkt-2"><article class="legalP" id="kapittel-2-ledd-1-punkt-2-ledd-1">Forskrift 20. mai 1999 nr. 673 om rapporteringsplikt for eiendomsmeglingsvirksomhet</article></article></li><li data-li-identifier="-" data-name="-"><article class="listArticle" id="kapittel-2-ledd-1-punkt-3"><article class="legalP" id="kapittel-2-ledd-1-punkt-3-ledd-1">Forskrift 16. desember 1999 nr. 1511 om rapporteringsplikt for advokaters eiendomsmegling</article></article></li><li data-li-identifier="-" data-name="-"><article class="listArticle" id="kapittel-2-ledd-1-punkt-4"><article class="legalP" id="kapittel-2-ledd-1-punkt-4-ledd-1">Forskrift 8. september 2000 nr. 932 om rapporteringsplikt for boligbyggelag med foretaksbevilling</article></article></li><li data-li-identifier="-" data-name="-"><article class="listArticle" id="kapittel-2-ledd-1-punkt-5"><article class="legalP" id="kapittel-2-ledd-1-punkt-5-ledd-1">Forskrift 8. september 2000 nr. 933 om rapporteringsplikt for boligbyggelag som medvirker til omsetning av andeler i tilknyttede borettslag</article></article></li></ul></article></section><section class="section" data-name="kapIII" id="kapittel-3" data-lovdata-URL="LTI/forskrift/2004-04-15-626/KAPITTEL_3"><h2 data-text-align="center">III</h2><ul class="defaultList"><li data-li-identifier="1." data-name="1."><article class="listArticle" id="kapittel-3-punkt-1"><article class="legalP" id="kapittel-3-punkt-1-ledd-1">Endringene under del I trer i kraft 1. juni 2004, med unntak av endringene i § 2-5, § 4-2, § 4-3, § 4-4, § 5-2 og § 5-3, som trer i kraft 1. juni 2005. Opphevelsen av nåværende § 4-4 trer i kraft 1. juni 2004.</article></article></li><li data-li-identifier="2." data-name="2."><article class="listArticle" id="kapittel-3-punkt-2"><article class="legalP" id="kapittel-3-punkt-2-ledd-1">Del II trer i kraft 1. juni 2004.</article></article></li><li data-li-identifier="0" data-name="0"><article class="listArticle" data-text-size="small" id="kapittel-3-punkt-3"><article class="legalP" id="kapittel-3-punkt-3-ledd-1">Endret ved rettelse 27. mai 2004, se Norsk Lovtidend 6/2004.</article></article></li></ul></section></main></body></html>