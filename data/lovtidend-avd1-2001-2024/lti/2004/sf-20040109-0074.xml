<!DOCTYPE html><html lang="no"><head><title>Forskrift om endring i forskrift om instrukser for A-, B- og C-sjukdommer (dyresjukdommer).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-01-09-74</dd><dt class="dokid">DokumentID</dt><dd class="dokid">LTI/forskrift/2004-01-09-74</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 1 s 150</dd><dt class="dateInForce">I kraft fra</dt><dd class="dateInForce">2004-01-09</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-02-05-144</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2001-06-15-75/§24</li><li>lov/2003-12-19-124/§33</li><li>lov/2003-12-19-124/§36</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2004-01-20</dd><dt class="journalNumber">Journalnummer</dt><dd class="journalNumber">2004-0075</dd><dt class="titleShort">Korttittel</dt><dd class="titleShort">Endr. i forskrift om dyresjukdommer</dd><dt class="title">Tittel</dt><dd class="title">Forskrift om endring i forskrift om instrukser for A-, B- og C-sjukdommer (dyresjukdommer).</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 9. januar 2004 med hjemmel i lov av 15. juni 2001 nr. 75 om veterinærer og annet dyrehelsepersonell § 24 tredje og sjette ledd og lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790.</dd><dt class="refid">RefID</dt><dd class="refid">forskrift/2004-01-09-74</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om instrukser for A-, B- og C-sjukdommer (dyresjukdommer).<ul class="tocSubUl"><li>I<ul class="tocSubUl"><li>§ 2. Øyeblikkelig rapportering av mistanke om eller tilfelle av A-sjukdom</li><li>§ 3. Offentliggjøring av mistanke om eller tilfelle av A-sjukdom</li><li>§ 7. Pålegging av restriksjoner</li><li>§ 8. Offentliggjøring av påvist tilfelle</li><li>§ 9. Oppfølging</li><li>§ 12. Rapportering</li><li>§ 13. Inspeksjon, prøvetaking og oppfølgning</li><li>§ 14. Pålegging av restriksjoner ved påvisning</li><li>§ 15. Pålegging av restriksjoner ved mistanke</li><li>§ 19. Øyeblikkelig rapportering i visse tilfeller</li><li>§ 20. Pålegging av restriksjoner</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-01-09-74" id="dokument"><h1>Forskrift om endring i forskrift om instrukser for A-, B- og C-sjukdommer (dyresjukdommer).</h1><section class="section" data-name="kapI" id="kapittel-1" data-lovdata-URL="LTI/forskrift/2004-01-09-74/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 5. februar 1990 nr. 144 om instrukser for A-, B- og C-sjukdommer (dyresjukdommer) gjøres følgende endringer:</article> <article class="defaultP" margin-top="true">Forskriftens hjemmelsfelt skal lyde:</article><article class="legalP" id="kapittel-1-ledd-2">Fastsatt av Landbruksdepartementet 5. februar 1990 med hjemmel i lov av 15. juni 2001 nr. 75 om veterinærer og annet dyrehelsepersonell § 24 tredje og sjette ledd og lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790. Jf. EØS-avtalen vedlegg I nr. 15 (direktiv 82/894/EØF).</article> <article class="defaultP" margin-top="true">§ 2 og § 3 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Øyeblikkelig rapportering av mistanke om eller tilfelle av A-sjukdom</span></span><article class="marginIdArticle" id="kapittel-1-foreslåttparagraf-1-punkt-1"><span class="data-marginOriginalId">2.1.</span><article class="legalP" id="kapittel-1-foreslåttparagraf-1-punkt-1-ledd-1">Ved mistanke om eller tilfelle av A-sjukdom skal veterinær øyeblikkelig rapportere til nærmeste overordnete veterinærmyndighet. Hvis det ikke oppnås kontakt med nærmeste overordnete myndighet, plikter veterinæren å ta kontakt med neste ledd, f.eks. skal veterinær ansatt i det lokale Mattilsynet som ikke kommer i kontakt med det regionale Mattilsynet, ta telefonisk kontakt med det sentrale Mattilsynet.</article></article><article class="marginIdArticle" id="kapittel-1-foreslåttparagraf-1-punkt-2"><span class="data-marginOriginalId">2.2.</span><article class="legalP" id="kapittel-1-foreslåttparagraf-1-punkt-2-ledd-1">Ved utbrudd av miltbrann skal det regionale Mattilsynet først rapportere til det sentrale Mattilsynet når diagnosen er verifisert.</article></article></article><article class="futureLegalArticle" data-name="§3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Offentliggjøring av mistanke om eller tilfelle av A-sjukdom</span></span><article class="legalP" id="kapittel-1-foreslåttparagraf-2-ledd-1">Mistanke om forekomst av A-sjukdom eller påvisning av A-sjukdom skal ikke offentliggjøres før det sentrale Mattilsynet, eller den som det sentrale Mattilsynet har gitt fullmakt, gir tillatelse til det.</article></article> <article class="defaultP" margin-top="true">§ 4 andre punktum skal lyde:</article><article class="legalP" id="kapittel-1-ledd-3">Resultatet av undersøkelse med tanke på A-sjukdom skal alltid rapporteres til Mattilsynet.</article> <article class="defaultP" margin-top="true">§ 5 skal lyde:</article><article class="legalP" id="kapittel-1-ledd-4">Så snart tilfelle av A-sjukdom blir bekreftet, skal det lokale Mattilsynet føre dette inn i distriktets sjukdomsprotokoll.</article><article class="legalP" id="kapittel-1-ledd-5">All korrespondanse om mistenkt eller påvist tilfelle av A-sjukdom skal oppbevares i distriktets arkiv inntil det sentrale Mattilsynet bestemmer at det kan kastes.</article> <article class="defaultP" margin-top="true">§ 6 siste punktum skal lyde:</article><article class="legalP" id="kapittel-1-ledd-6">Rapporten sendes det regionale og det sentrale Mattilsynet på raskeste måte.</article> <article class="defaultP" margin-top="true">§ 7, § 8 og § 9 skal lyde:</article><article class="futureLegalArticle" data-name="§7" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Pålegging av restriksjoner</span></span><article class="legalP" id="kapittel-1-foreslåttparagraf-3-ledd-1">Når det sentrale Mattilsynet har bekreftet tilfelle av A-sjukdom skal det lokale Mattilsynet gjøre dyreeier eller den som har ansvaret for besetningen, kjent med at besetningen er pålagt restriksjoner og at det gjelder særlige bestemmelser om isolasjon og begrenset råderett over besetningen. Det lokale Mattilsynet skal orientere om de bestemmelser som gjelder og utferdige skriftlig pålegg på skjema M-0340. Gjenpart av pålegget sendes det regionale Mattilsynet.</article><article class="legalP" id="kapittel-1-foreslåttparagraf-3-ledd-2">Så snart skriftlig pålegg er gitt, skal det lokale Mattilsynet påse at plakat M-0377 (varseltrekant), plakat M-0424 eller annen egnet advarsel til publikum blir slått opp ved adkomst til besetningen. Videre skal det lokale Mattilsynet i samråd med det regionale Mattilsynet sørge for å veilede personer/virksomheter som står i fare for å spre smitte.</article><article class="legalP" id="kapittel-1-foreslåttparagraf-3-ledd-3">Hvis det lokale Mattilsynet har grunn til å anta at påleggene eller andre bestemmelser ikke vil bli fulgt, skal melding straks gis til det regionale Mattilsynet. Hvis forholdene krever det, skal det lokale Mattilsynet selv anmode om politiets hjelp til å hindre smittespredning.</article><article class="legalP" id="kapittel-1-foreslåttparagraf-3-ledd-4">Ved sannsynlighet for forekomst av A-sjukdom skal veterinæren, i påvente av nærmere instruks fra overordnet veterinærmyndighet, iverksette de tiltak som er nødvendig for å forebygge smittespredning eller tiltak bestemt i forskrift om den enkelte sjukdom (se fotnote 1 i sjukelisten).</article></article><article class="futureLegalArticle" data-name="§8" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Offentliggjøring av påvist tilfelle</span></span><article class="legalP" id="kapittel-1-foreslåttparagraf-4-ledd-1">Det lokale Mattilsynet skal, så snart det sentrale Mattilsynet gir tillatelse til det, offentliggjøre at tilfellet er diagnostisert. Det lokale Mattilsynet skal i samråd med det regionale Mattilsynet sørge for den informasjon som er nødvendig for å forebygge smittespredning.</article><article class="legalP" id="kapittel-1-foreslåttparagraf-4-ledd-2">I tilfelle negativ diagnose skal det lokale Mattilsynet gi den informasjon som saken krever.</article></article><article class="futureLegalArticle" data-name="§9" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Oppfølging</span></span><article class="legalP" id="kapittel-1-foreslåttparagraf-5-ledd-1">Det lokale Mattilsynet skal foreta de inspeksjoner og avgi de rapporter til overordnet veterinærmyndighet som er nødvendig for å følge sjukdommens utvikling.</article></article> <article class="defaultP" margin-top="true">§ 10 første ledd skal lyde:</article><article class="legalP" id="kapittel-1-ledd-7">Når det sentrale Mattilsynet bestemmer, skal det lokale Mattilsynet oppheve restriksjonene som er pålagt besetningen og føre dette inn i sjukdomsprotokollen. Det skal gis skriftlig melding på skjema M-0342 til den som har ansvaret for besetningen. Det lokale Mattilsynet skal gi tillatelse til å fjerne varselsplakater.</article> <article class="defaultP" margin-top="true">§ 12, § 13, § 14 og § 15 skal lyde:</article><article class="futureLegalArticle" data-name="§12" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Rapportering</span></span><article class="marginIdArticle" id="kapittel-1-foreslåttparagraf-6-punkt-1"><span class="data-marginOriginalId">12.1.</span><span class="miscHeadline"><i>Øyeblikkelig rapportering av visse B-sjukdommer</i></span><article class="defaultP">Ved mistanke om eller tilfelle av B-sjukdom som ikke antas å forekomme eller som bare sjelden forekommer her i landet, skal veterinær øyeblikkelig rapportere til nærmeste overordnete veterinærmyndighet og ellers forholde seg slik som det er bestemt i instruks for A-sjukdom, § 2.</article></article><article class="marginIdArticle" id="kapittel-1-foreslåttparagraf-6-punkt-2"><span class="data-marginOriginalId">12.2.</span><span class="miscHeadline"><i>Rapportering fra praktiserende veterinær</i></span><article class="defaultP">Praktiserende veterinær skal sende rapport på skjema M-0343 til det lokale Mattilsynet straks det påvises B-sjukdom i besetning eller oppdrettsanlegg som ikke allerede er pålagt restriksjoner på grunn av vedkommende sjukdom. Slik beskjed kan også gis muntlig.</article><article class="defaultP">Praktiserende veterinær skal innen den 2. i hver måned sende melding på fastsatt skjema til det lokale Mattilsynet med oppgave for foregående måned over antall dyr angrepet av B-sjukdom, med opplysning om besetningens/oppdrettsanleggets status.</article><article class="defaultP">Tilfelle av B-sjukdom skal rapporteres med antall angrepne dyr, med mindre det for vedkommende sjukdom er bestemt at alle individer av vedkommende dyreart i besetningen skal rapporteres som angrepet (se fotnote 3 i sjukelisten).</article><article class="defaultP">Også praktiserende veterinær som ikke har noe å rapportere for foregående måned, skal underrette det lokale Mattilsynet om dette.</article></article><article class="marginIdArticle" id="kapittel-1-foreslåttparagraf-6-punkt-3"><span class="data-marginOriginalId">12.3.</span><span class="miscHeadline"><i>Rapportering fra kjøttkontrollen</i></span><article class="defaultP">Kjøttkontrollen skal straks rapportere B-sjukdom på skjema M-0233 til dyreeier og det lokale og regionale Mattilsynet.</article></article><article class="marginIdArticle" id="kapittel-1-foreslåttparagraf-6-punkt-4"><span class="data-marginOriginalId">12.4.</span><span class="miscHeadline"><i>Rapportering fra det lokale Mattilsynet</i></span><article class="defaultP">Det lokale Mattilsynet skal innen den 5. i hver måned samle opplysningene innkommet fra de praktiserende veterinærer i distriktet og overføre disse til fastsatt skjema som sendes det regionale Mattilsynet. Sammen med rapporten til det regionale Mattilsynet skal det lokale Mattilsynet legge ved notat om ev. manglende rapport fra praktiserende veterinær.</article></article></article><article class="futureLegalArticle" data-name="§13" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Inspeksjon, prøvetaking og oppfølgning</span></span><article class="legalP" id="kapittel-1-foreslåttparagraf-7-ledd-1">Det lokale Mattilsynet som mottar rapport om B-sjukdom som nevnt i 12.1 fra praktiserende veterinær, skal inspisere besetningen, ta nødvendige diagnostiske prøver og sende rapport til det regionale Mattilsynet på skjema M-0362.</article><article class="legalP" id="kapittel-1-foreslåttparagraf-7-ledd-2">Det lokale Mattilsynet som mottar rapport om B-sjukdom som nevnt i 12.2., første ledd, skal om nødvendig inspisere besetningen/oppdrettsanlegget og sende inspeksjonsrapport til det regionale Mattilsynet på skjema M-0362. Hvis skjema M-0343 er tilfredsstillende utfylt og diagnosegrunnlaget er klart, er det ingen grunn til at det lokale Mattilsynet skal overprøve praktiserende veterinærs vurdering ved å reise til besetningen/oppdrettsanlegget før restriksjoner pålegges. M-0362 skal så sendes det regionale Mattilsynet på dette grunnlag.</article><article class="legalP" id="kapittel-1-foreslåttparagraf-7-ledd-3">Det lokale Mattilsynet skal eventuelt sørge for uttak av nødvendige prøver til undersøkelse ved offentlig veterinært laboratorium. Det lokale Mattilsynet kan anmode offentlig veterinært laboratorium om bistand ved prøveuttaket. Det lokale Mattilsynet skal normalt være med når prøveuttaket foretas. Det lokale Mattilsynet skal ellers i samråd med det regionale Mattilsynet foreta de inspeksjoner og sende de rapporter som er nødvendige for å følge sjukdommens utvikling.</article></article><article class="futureLegalArticle" data-name="§14" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Pålegging av restriksjoner ved påvisning</span></span><article class="legalP" id="kapittel-1-foreslåttparagraf-8-ledd-1">Ved tilfelle av B-sjukdom, eller når overordnet veterinærmyndighet ber om det (se fotnote 1 i sjukelisten), skal det lokale Mattilsynet:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-8-ledd-1-punkt-1"><article class="legalP" id="kapittel-1-foreslåttparagraf-8-ledd-1-punkt-1-ledd-1">gjøre dyreeieren, eller den som har ansvaret for besetningen/oppdrettsanlegget kjent med at besetningen/oppdrettsanlegget er pålagt restriksjoner og at det gjelder særlige bestemmelser om isolasjon og begrenset råderett over besetningen/oppdrettsanlegget. Det lokale Mattilsynet skal orientere om de bestemmelser som gjelder og utferdige skriftlig pålegg på skjema M-0340. Gjenpart av pålegget sendes straks til det regionale Mattilsynet. Unntatt fra denne bestemmelsen er B-sjukdommer der det er gitt spesielle bestemmelser (se fotnote 1 i sjukelisten).</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-8-ledd-1-punkt-2"><article class="legalP" id="kapittel-1-foreslåttparagraf-8-ledd-1-punkt-2-ledd-1">sørge for oppslag av plakat M-0377 (Varseltrekant), ev. plakat M-0424 (Adgang forbudt).</article></article></li></ul></article><article class="legalP" id="kapittel-1-foreslåttparagraf-8-ledd-2">Det lokale Mattilsynet skal til enhver tid i sitt arkiv ha oversikt over de besetninger/oppdrettsanlegg som er pålagt restriksjoner. Det skal også føres oversikt over besetninger som de siste 12 måneder har vært pålagt restriksjoner for B-sjukdommer.</article><article class="legalP" id="kapittel-1-foreslåttparagraf-8-ledd-3">Dersom det lokale Mattilsynet har grunn til å anta at påleggene eller andre bestemmelser gitt i medhold av husdyrloven/fiskesjukdomsloven ikke vil bli fulgt, skal melding straks gis til det regionale Mattilsynet. Hvis forholdene krever det, skal det lokale Mattilsynet selv anmode om politiets hjelp til å hindre smittespredning.</article></article><article class="futureLegalArticle" data-name="§15" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Pålegging av restriksjoner ved mistanke</span></span><article class="legalP" id="kapittel-1-foreslåttparagraf-9-ledd-1">Ved mistanke om B-sjukdom kan det lokale Mattilsynet etter samråd med overordnet veterinærmyndighet pålegge restriksjoner som om sjukdommen var påvist.</article></article> <article class="defaultP" margin-top="true">§ 16 første ledd skal lyde:</article><article class="legalP" id="kapittel-1-ledd-8">Når overordnet veterinærmyndighet bestemmer (se fotnote 1 i sjukelisten), eller når besetningen/oppdrettsanlegget etter det lokale Mattilsynets vurdering ikke lenger er smittefarlig, skal det lokale Mattilsynet oppheve alle restriksjoner som er pålagt besetningen/oppdrettsanlegget. Restriksjonene skal oppheves skriftlig på skjema M-0342 til den som har ansvaret for besetningen/oppdrettsanlegget, med gjenpart til det regionale Mattilsynet. En gjenpart skal oppbevares i det lokale Mattilsynets arkiv i minst ett år. Det lokale Mattilsynet skal gi tillatelse til å fjerne varselsplakater.</article> <article class="defaultP" margin-top="true">§ 17 skal lyde:</article><article class="legalP" id="kapittel-1-ledd-9">Det lokale Mattilsynet skal sørge for at publikum får den informasjon som er nødvendig for å hindre smittespredning.</article><article class="legalP" id="kapittel-1-ledd-10">I tilfelle negativ diagnose skal det lokale Mattilsynet gi den informasjon som anses nødvendig.</article> <article class="defaultP" margin-top="true">§ 19 og § 20 skal lyde:</article><article class="futureLegalArticle" data-name="§19" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Øyeblikkelig rapportering i visse tilfeller</span></span><article class="legalP" id="kapittel-1-foreslåttparagraf-10-ledd-1">Praktiserende veterinær skal straks melde fra til det lokale Mattilsynet hvis det påvises C-sjukdom som ikke antas å forekomme her i landet eller som har en utbredelse som er annerledes enn det som er vanlig.</article></article><article class="futureLegalArticle" data-name="§20" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Pålegging av restriksjoner</span></span><article class="legalP" id="kapittel-1-foreslåttparagraf-11-ledd-1">Ved påvisning av eller mistanke om C-sjukdom skal det normalt ikke pålegges restriksjoner. I særlige tilfelle kan det regionale Mattilsynet i samråd med det sentrale Mattilsynet gi nødvendige påbud for å hindre videre smittespredning fra besetningen/oppdrettsanlegget.</article></article> <article class="defaultP" margin-top="true">§ 21 tredje ledd skal lyde:</article><article class="legalP" id="kapittel-1-ledd-11">Praktiserende veterinærer som har nært daglig praksissamarbeid kan rapportere felles. I så fall skal det lokale Mattilsynet underrettes om hvem som sender rapporten og hvilke veterinærers virksomhet den omfatter.</article> <article class="defaultP" margin-top="true">§ 21 femte ledd skal lyde:</article><article class="legalP" id="kapittel-1-ledd-12">Praktiserende veterinær som ikke har noe å rapportere for foregående måned, skal underrette det lokale Mattilsynet om dette innen den 5. i måneden.</article> <article class="defaultP" margin-top="true">§ 22 skal lyde:</article><article class="legalP" id="kapittel-1-ledd-13">Det lokale mattilsynet skal innen 20. januar, 20. april, 20. juli og 20. oktober ta kontakt med praktiserende veterinær som ikke har rapportert C-sjukdom som foreskrevet i foregående kvartal. Det lokale Mattilsynet skal innen den 25. i de samme måneder orientere det regionale Mattilsynet om resultatet av kontaktene med de praktiserende veterinærer i distriktet.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-01-09-74/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>