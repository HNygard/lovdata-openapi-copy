<!DOCTYPE html><html lang="no"><head><title>Forskrift om sanksjoner mot Elfenbenskysten.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-12-10-1617</dd><dt class="dokid">DokumentID</dt><dd class="dokid">LTI/forskrift/2004-12-10-1617</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 15 s 2334</dd><dt class="dateInForce">I kraft fra</dt><dd class="dateInForce">Utenriksdepartementet bestemmer</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1968-06-07-4</li></ul></dd><dt class="dateOfPublication">Kunngjort</dt><dd class="dateOfPublication">2004-12-16</dd><dt class="journalNumber">Journalnummer</dt><dd class="journalNumber">2004-1415</dd><dt class="titleShort">Korttittel</dt><dd class="titleShort">Forskrift om sanksjoner mot Elfenbenskysten</dd><dt class="title">Tittel</dt><dd class="title">Forskrift om sanksjoner mot Elfenbenskysten.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 10. desember 2004 med hjemmel i lov 7. juni 1968 nr. 4 til gjennomføring av bindende vedtak av De Forente Nasjoners Sikkerhetsråd. Fremmet av Utenriksdepartementet.</dd><dt class="refid">RefID</dt><dd class="refid">forskrift/2004-12-10-1617</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sanksjoner mot Elfenbenskysten.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li></ul></dd></dl></header><main class="documentBody" data-lovdata-URL="LTI/forskrift/2004-12-10-1617" id="dokument"><h1>Forskrift om sanksjoner mot Elfenbenskysten.</h1><article class="legalP" id="ledd-1">Følgende forskrift vedtas til gjennomføring av Sikkerhetsrådets resolusjon nr. 1572 av 15. november 2004.</article><article class="legalArticle" data-lovdata-URL="LTI/forskrift/2004-12-10-1617/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><ul class="defaultList"><li data-li-identifier="1." data-name="1."><article class="listArticle" id="paragraf-1-punkt-1"><article class="legalP" id="paragraf-1-punkt-1-ledd-1">Det er forbudt for enhver i riket og for norske statsborgere hvor enn de befinner seg, direkte eller indirekte å selge, levere eller overføre våpen eller tilknyttet materiell av enhver art til Elfenbenskysten.</article></article></li><li data-li-identifier="2." data-name="2."><article class="listArticle" id="paragraf-1-punkt-2"><article class="legalP" id="paragraf-1-punkt-2-ledd-1">Forbudet i nr. 1 gjelder også ved bruk av fartøy eller luftfartøy som fører norsk flagg.</article></article></li><li data-li-identifier="3." data-name="3."><article class="listArticle" id="paragraf-1-punkt-3"><article class="legalP" id="paragraf-1-punkt-3-ledd-1">Forbudet i nr. 1 omfatter dessuten bistand, råd eller opplæring knyttet til militære aktiviteter.</article></article></li><li data-li-identifier="4." data-name="4."><article class="listArticle" id="paragraf-1-punkt-4"><article class="legalP" id="paragraf-1-punkt-4-ledd-1">Forbudene i nr. 1, 2 og 3 får ikke anvendelse på <ul class="defaultList"><li data-li-identifier="a)" data-name="a)"><article class="listArticle" id="paragraf-1-punkt-4-ledd-1-punkt-1"><article class="legalP" id="paragraf-1-punkt-4-ledd-1-punkt-1-ledd-1">forsyninger eller bistand utelukkende bestemt til «United Nations Operation in Côte d'Ivoire» (UNOCI) eller den franske styrken som støtter operasjonen;</article></article></li><li data-li-identifier="b)" data-name="b)"><article class="listArticle" id="paragraf-1-punkt-4-ledd-1-punkt-2"><article class="legalP" id="paragraf-1-punkt-4-ledd-1-punkt-2-ledd-1">forsyninger av ikke-dødbringende militært utstyr som utelukkende er bestemt til humanitære formål eller beskyttelsesformål, eller tilhørende bistand eller opplæring, som på forhånd er godkjent av Sikkerhetsrådets sanksjonskomité for Elfenbenskysten. Søknad om slik godkjennelse formidles via Utenriksdepartementet;</article></article></li><li data-li-identifier="c)" data-name="c)"><article class="listArticle" id="paragraf-1-punkt-4-ledd-1-punkt-3"><article class="legalP" id="paragraf-1-punkt-4-ledd-1-punkt-3-ledd-1">forsyninger som midlertidig utføres til en stats styrker med sikte på evakuering av egne statsborgere eller andre personer som staten gir konsulær beskyttelse. Slik utførsel skal notifiseres Sikkerhetsrådets sanksjonskomité for Elfenbenskysten;</article></article></li><li data-li-identifier="d)" data-name="d)"><article class="listArticle" id="paragraf-1-punkt-4-ledd-1-punkt-4"><article class="legalP" id="paragraf-1-punkt-4-ledd-1-punkt-4-ledd-1">forsyninger av våpen eller tilknyttet materiell, opplæring eller bistand som utelukkende er bestemt til gjenoppbygging av forsvars- og sikkerhetsstyrker i henhold til Linas-Marcoussis-avtalen artikkel 3 (f), som på forhånd er godkjent av Sikkerhetsrådets sanksjonskomité for Elfenbenskysten. Søknad om slik godkjennelse formidles via Utenriksdepartementet.</article></article></li></ul></article></article></li></ul></article><article class="legalArticle" data-lovdata-URL="LTI/forskrift/2004-12-10-1617/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><ul class="defaultList"><li data-li-identifier="1." data-name="1."><article class="listArticle" id="paragraf-2-punkt-1"><article class="legalP" id="paragraf-2-punkt-1-ledd-1">Det er forbudt for personer som Sikkerhetsrådets sanksjonskomité for Elfenbenskysten<sup class="footnotereference" data-footnotereferencevalue="1" data-unique-footnote-counter="1">1</sup> har fastslått utgjør en trussel mot freds- og forsoningsprosessen i Elfenbenskysten, å reise inn i eller i transitt gjennom Norge.</article></article></li><li data-li-identifier="2." data-name="2."><article class="listArticle" id="paragraf-2-punkt-2"><article class="legalP" id="paragraf-2-punkt-2-ledd-1">Forbudet i nr. 1 gjelder ikke for norske statsborgere.</article></article></li><li data-li-identifier="3." data-name="3."><article class="listArticle" id="paragraf-2-punkt-3"><article class="legalP" id="paragraf-2-punkt-3-ledd-1">Det kan gjøres unntak fra forbudet i nr. 1 i de tilfeller Sikkerhetsrådets sanksjonskomité for Elfenbenskysten finner at dette er nødvendig. Søknad om unntak formidles via Utenriksdepartementet.</article></article></li></ul><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Du kan finne en liste med personer som er omtalt i denne paragrafen på FNs hjemmeside: (adresse er foreløpig ikke tilgjengelig).</article></footer></article><article class="legalArticle" data-lovdata-URL="LTI/forskrift/2004-12-10-1617/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><ul class="defaultList"><li data-li-identifier="1." data-name="1."><article class="listArticle" id="paragraf-3-punkt-1"><article class="legalP" id="paragraf-3-punkt-1-ledd-1">Formuesgoder som tilhører eller direkte eller indirekte kontrolleres av personer eller enheter som er listeført av Sikkerhetsrådets sanksjonskomité for Elfenbenskysten,<sup class="footnotereference" data-footnotereferencevalue="1" data-unique-footnote-counter="1">1</sup> skal fryses. Den som fryser et formuesgode skal straks underrette Utenriksdepartementet om dette.</article></article></li><li data-li-identifier="2." data-name="2."><article class="listArticle" id="paragraf-3-punkt-2"><article class="legalP" id="paragraf-3-punkt-2-ledd-1">Det er forbudt for enhver å stille formuesgoder til rådighet for personer eller enheter som er angitt i nr. 1.</article></article></li><li data-li-identifier="3." data-name="3."><article class="listArticle" id="paragraf-3-punkt-3"><article class="legalP" id="paragraf-3-punkt-3-ledd-1">Unntak fra nr. 1 og nr. 2 kan gjøres for anvendelse av formuesgoder til: <ul class="defaultList"><li data-li-identifier="-" data-name="-"><article class="listArticle" id="paragraf-3-punkt-3-ledd-1-punkt-1"><article class="legalP" id="paragraf-3-punkt-3-ledd-1-punkt-1-ledd-1">dekning av vesentlige behov og nødvendige ekstraordinære utgifter i Norge for personer som er angitt i nr. 1;</article></article></li><li data-li-identifier="-" data-name="-"><article class="listArticle" id="paragraf-3-punkt-3-ledd-1-punkt-2"><article class="legalP" id="paragraf-3-punkt-3-ledd-1-punkt-2-ledd-1">betaling i Norge av skatt, lovpliktige forsikringspremier og avgifter for offentlige tjenester som er pålagt personer eller enheter angitt i nr. 1;</article></article></li><li data-li-identifier="-" data-name="-"><article class="listArticle" id="paragraf-3-punkt-3-ledd-1-punkt-3"><article class="legalP" id="paragraf-3-punkt-3-ledd-1-punkt-3-ledd-1">innfrielse av en panteheftelse hvor det aktuelle formuesgodet var gjenstand for pantsettelse før fryspålegget trådte i kraft, og midlene ikke tilgodeser personer eller enheter angitt i nr. 1;</article></article></li><li data-li-identifier="-" data-name="-"><article class="listArticle" id="paragraf-3-punkt-3-ledd-1-punkt-4"><article class="legalP" id="paragraf-3-punkt-3-ledd-1-punkt-4-ledd-1">oppfyllelse av en dom hvor det aktuelle formuesgodet var søksmålsgjenstand forutsatt at dom har falt før fryspålegget trådte i kraft og formuesgodet ikke tilfaller personer eller enheter angitt i nr. 1.</article></article></li></ul></article></article></li><li><article class="listArticle" id="paragraf-3-punkt-4"><article class="legalP" id="paragraf-3-punkt-4-ledd-1">Utbetalinger i medhold av denne bestemmelse besluttes av Utenriksdepartementet i samråd med Sikkerhetsrådets sanksjonskomité for Elfenbenskysten.</article></article></li></ul><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Du kan finne en liste med personer og enheter som er omtalt i denne paragrafen på FNs hjemmeside: (adresse er foreløpig ikke tilgjengelig).</article></footer></article><article class="legalArticle" data-lovdata-URL="LTI/forskrift/2004-12-10-1617/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Utenriksdepartementet gis fullmakt til å endre, suspendere eller oppheve denne forskrift.</article></article><article class="legalArticle" data-lovdata-URL="LTI/forskrift/2004-12-10-1617/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Denne forskrift trer i kraft fra det tidspunkt Utenriksdepartementet bestemmer.</article></article></main></body></html>