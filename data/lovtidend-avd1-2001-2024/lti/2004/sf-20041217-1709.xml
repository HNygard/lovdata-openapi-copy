<!DOCTYPE html><html lang="no"><head><title>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-12-17-1709</dd><dt class="dokid">DokumentID</dt><dd class="dokid">LTI/forskrift/2004-12-17-1709</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 15 s 2450</dd><dt class="dateInForce">I kraft fra</dt><dd class="dateInForce">Inntektsåret 2004, inntektsåret 2005</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-11-19-1158</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-03-26-14</li></ul></dd><dt class="dateOfPublication">Kunngjort</dt><dd class="dateOfPublication">2004-12-23</dd><dt class="journalNumber">Journalnummer</dt><dd class="journalNumber">2004-1467</dd><dt class="titleShort">Korttittel</dt><dd class="titleShort">Endr. i FSFIN forskrift til skatteloven</dd><dt class="title">Tittel</dt><dd class="title">Forskrift om endring i forskrift til utfylling og gjennomføring mv. av skatteloven av 26. mars 1999 nr. 14.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 17. desember 2004 med hjemmel i lov 26. mars 1999 nr. 14 om skatt av formue og inntekt (skatteloven).</dd><dt class="refid">RefID</dt><dd class="refid">forskrift/2004-12-17-1709</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14.<ul class="tocSubUl"><li>I<ul class="tocSubUl"><li>§ 16-10-7. Opplysninger fra spareinstitusjonen og skattyter som har opprettet boligsparekonto i annen EØS-stat</li></ul></li><li>II<ul class="tocSubUl"><li>§ 5-11-1. Utgifter til kost, losji og transport mellom bolig på arbeidsstedet og annen bolig</li><li>§ 5-13-3. Hva fordelsfastsettelsen etter skatteloven § 5-13 omfatter</li><li>§ 5-13-4. Listepris m.m.</li><li>§ 5-13-5. Særlig omfattende yrkeskjøring og bruk av el-bil som firmabil m.m.</li><li>§ 5-13-6. Bruk av firmabil en del av inntektsåret</li><li>§ 5-13-7. Flere biler, skifte av bil</li><li>§ 7-3-1. Delegering</li><li>§ 7-3-10. Anvendelsesområde</li><li>§ 7-3-11. Definisjoner</li><li>§ 7-3-12. Valg av fordelingsmetode</li><li>§ 7-3-13. Fordeling etter husleiebrøk</li><li>§ 7-3-14. Fordeling etter andelsbrøk og andelskonto</li><li>§ 7-3-15. Endring av fordelingsmetode</li><li>§ 7-3-16. Realisasjon av andel</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2004-12-17-1709" id="dokument"><h1>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14.</h1><section class="section" data-name="kapI" id="kapittel-1" data-lovdata-URL="LTI/forskrift/2004-12-17-1709/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. november 1999 nr. 1158 til utfylling og gjennomføring mv. av skatteloven av 26. mars 1999 nr. 14 gjøres følgende endringer:</article> <article class="defaultP" margin-top="true">§ 5-41-3 første ledd nytt tredje punktum skal lyde:</article><article class="legalP" id="kapittel-1-ledd-2">Det gis fradrag for tap når differansen som nevnt i annet punktum er negativ.</article> <article class="defaultP" margin-top="true">§ 5-41-8 første ledd nytt annet punktum skal lyde:</article><article class="legalP" id="kapittel-1-ledd-3">Det gis fradrag for tap når innbetalte midler som ikke allerede er kommet til fradrag ved tidligere utbetaling etter § 5-41-3 overstiger gjenkjøpsverdien.</article> <article class="defaultP" margin-top="true">§ 5-41-8 andre ledd første punktum skal lyde:</article><article class="legalP" id="kapittel-1-ledd-4">Hvis en livrente tegnet fra og med 1. september 1994 blir gjenkjøpt før vilkårene til minste forsikringstid i § 5-41-2 a er oppfylt, settes den skattepliktige inntekten til en fjerdedel av gjenkjøpsverdien i tillegg til den skattepliktige inntekten som følger av første ledd.</article> <article class="defaultP" margin-top="true">§ 10-34 del C oppheves.</article> <article class="defaultP" margin-top="true">§ 10-34 nåværende del D blir ny del C.</article> <article class="defaultP" margin-top="true">§ 10-34-32 skal lyde:</article><article class="legalP" id="kapittel-1-ledd-5">Skattedirektoratet kan fastsette skjema og gi utfyllende regler om gjennomføringen av bestemmelsene i § 10-34 del C.</article> <article class="defaultP" margin-top="true">§ 16-10-5 første ledd bokstav d og ny bokstav e skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">for den del av sparebeløpet som overstiger boligens kostpris mv. ved erverv av bolig. I slike tilfeller anses først innbetalt sparebeløp anvendt til erverv av bolig, dernest akkumulerte renter,</article></article></li><li data-li-identifier="e." data-name="e."><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">hvis skattyter ikke overholder opplysningsplikten ved sparing på boligsparekonto i annen EØS-stat.</article></article></li></ul></article> <article class="defaultP" margin-top="true">§ 16-10-5 annet ledd bokstav e og ny bokstav f skal lyde:<ul class="defaultList"><li data-li-identifier="e." data-name="e."><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">hvis skattyter går konkurs og midlene anvendes til dekning av kreditorene,</article></article></li><li data-li-identifier="f." data-name="f."><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1">hvis skattyter godtgjør at det foreligger særlige omstendigheter som har forhindret skattyter fra å oppfylle sin opplysningsplikt ved sparing på boligsparekonto i annen EØS-stat.</article></article></li></ul></article> <article class="defaultP" margin-top="true">§ 16-10-7 overskriften skal lyde:</article><article class="futureLegalArticle" data-name="§16-10-7" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 16-10-7</span>. <span class="legalArticleTitle">Opplysninger fra spareinstitusjonen og skattyter som har opprettet boligsparekonto i annen EØS-stat</span></span></article> <article class="defaultP" margin-top="true">§ 16-10-7 nytt siste punktum skal lyde:</article><article class="legalP" id="kapittel-1-ledd-6">Skattedirektoratet fastsetter også nærmere regler om hvilke opplysninger og hvilken dokumentasjon som kreves av skattytere som har opprettet boligsparekonto i annen EØS-stat.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-12-17-1709/KAPITTEL_2"><h2 data-text-align="center">II</h2><article class="defaultP">Overskriften før § 5-11-1 skal lyde:</article><span class="futuretitle" id="kapittel-2-foreslåttittel-1">Godtgjørelse av private kostnader og utgiftsgodtgjørelse til pendlere som får standardfradrag</span> <article class="defaultP" margin-top="true">§ 5-11-1 skal lyde:</article><article class="futureLegalArticle" data-name="§5-11-1" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 5-11-1</span>. <span class="legalArticleTitle">Utgifter til kost, losji og transport mellom bolig på arbeidsstedet og annen bolig</span></span><article class="numberedLegalP" data-numerator="1" id="kapittel-2-foreslåttparagraf-1-nummer-1">(1) Kostnader til kost anses ikke som kostnader i forbindelse med utførelse av arbeid, unntatt ved yrkes- eller tjenestereise.</article><article class="numberedLegalP" data-numerator="2" id="kapittel-2-foreslåttparagraf-1-nummer-2">(2) For arbeidstaker som ikke er pendler, anses ikke kostnader til losji og arbeidsreise til og fra arbeidsstedet som kostnader i forbindelse med utførelse av arbeid. Godtgjørelse for slike kostnader er skattepliktig arbeidsinntekt.</article><article class="numberedLegalP" data-numerator="3" id="kapittel-2-foreslåttparagraf-1-nummer-3">(3) For arbeidstaker som er pendler og som får standardfradrag for utenlandsk arbeidstaker, er utgiftsgodtgjørelse til dekning av kostnader til losji og besøksreiser til hjemmet skattepliktig inntekt.</article></article> <article class="defaultP" margin-top="true">§ 5-12 kapitteloverskrift B skal lyde:</article> <article class="defaultP" margin-top="true"><i>B. Skattepliktige naturalytelser i form av kost, losji og transport</i></article> <article class="defaultP" margin-top="true">§ 5-12-10 skal lyde:</article><article class="numberedLegalP" data-numerator="1" id="kapittel-2-nummer-1">(1) Fordel som består av helt eller delvis fri kost er skattepliktig så langt skattefritak ikke følger av § 5-15 eller av at arbeidstaker er på yrkes- eller tjenestereise.</article><article class="numberedLegalP" data-numerator="2" id="kapittel-2-nummer-2">(2) Fordel som består i helt eller delvis fritt losji eller transport mellom bolig på arbeidsstedet og annen bolig for arbeidstaker som ikke er pendler og for arbeidstaker som får standardfradrag for utenlandsk arbeidstaker, er skattepliktig så langt skattefritak ikke følger av § 5-15.</article> <article class="defaultP" margin-top="true">§ 5-13-3, § 5-13-4, § 5-13-5, § 5-13-6 og § 5-13-7 skal lyde:</article><article class="futureLegalArticle" data-name="§5-13-3" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 5-13-3</span>. <span class="legalArticleTitle">Hva fordelsfastsettelsen etter skatteloven § 5-13 omfatter</span></span><article class="legalP" id="kapittel-2-foreslåttparagraf-2-ledd-1">Fordelen fastsatt etter skatteloven § 5-13 omfatter arbeidsgivers dekning av alle bilutgifter vedrørende skattyter og hans husstands private bruk av bilen. Arbeidsgivers dekning av bilutgifter som skattyter selv utreder omfattes dersom skattyter leverer arbeidsgiver originalbilag som vedlegges arbeidsgivers regnskap. Utgifter som ikke har direkte tilknytning til bilen, som utgifter til ferge, bompenger, parkering og trafikkbøter/-gebyrer omfattes ikke.</article></article><article class="futureLegalArticle" data-name="§5-13-4" id="kapittel-2-foreslåttparagraf-3"><span class="futureLegalArticleHeader"><span class="legalArticleValue">§ 5-13-4</span>. <span class="legalArticleTitle">Listepris m.m.</span></span><article class="legalP" id="kapittel-2-foreslåttparagraf-3-ledd-1">Bilens listepris settes til hovedimportørens listepris på tidspunktet for første gangs registrering, inklusive merverdiavgift og vrakpant, eksklusive frakt- og registreringsomkostninger. Listeprisen tillegges listepris for ekstrautstyr som ikke bare har verdi for yrkesbruken, uavhengig av om ekstrautstyret er kjøpt samtidig med bilen eller på et annet tidspunkt. Dersom det ikke foreligger listepris for ekstrautstyr, tillegges reell anskaffelsespris.</article><article class="legalP" id="kapittel-2-foreslåttparagraf-3-ledd-2">Oppholder arbeidstakeren seg i utlandet og bilen ikke er anskaffet i Norge, settes listepris til opprinnelig listepris som ny i oppholdslandet. Det kan kreves fremlagt dokumentasjon for den listepris som er lagt til grunn ved beregning av fordelen.</article><article class="legalP" id="kapittel-2-foreslåttparagraf-3-ledd-3">Kan listeprisen ikke fremskaffes, fastsettes den ved skjønn.</article></article><article class="futureLegalArticle" data-name="§5-13-5" id="kapittel-2-foreslåttparagraf-4"><span class="futureLegalArticleHeader"><span class="legalArticleValue">§ 5-13-5</span>. <span class="legalArticleTitle">Særlig omfattende yrkeskjøring og bruk av el-bil som firmabil m.m.</span></span><article class="legalP" id="kapittel-2-foreslåttparagraf-4-ledd-1">Når skattyter disponerer kjøretøy som drives kun med elektrisk kraft (el-bil) og/eller godtgjør at yrkeskjøringen overstiger 40.000 km i inntektsåret, verdsettes bilen til 75 prosent av bilens listepris som ny. Den reduserte listeprisen etter første punktum reduseres med 25 pst. for biler som er eldre enn tre år pr. 1. januar i inntektsåret.</article><article class="legalP" id="kapittel-2-foreslåttparagraf-4-ledd-2">I særlige tilfeller hvor listeprisen klart ikke står i forhold til fordelen ved den private bruk, kan fordelen fastsettes ved skjønn.</article></article><article class="futureLegalArticle" data-name="§5-13-6" id="kapittel-2-foreslåttparagraf-5"><span class="futureLegalArticleHeader"><span class="legalArticleValue">§ 5-13-6</span>. <span class="legalArticleTitle">Bruk av firmabil en del av inntektsåret</span></span><article class="legalP" id="kapittel-2-foreslåttparagraf-5-ledd-1">Har skattyter hatt firmabilordning deler av inntektsåret, gjennomføres fordelsbeskatningen forholdsmessig for det antall hele og påbegynte måneder bilen har stått til disposisjon.</article><article class="legalP" id="kapittel-2-foreslåttparagraf-5-ledd-2">Brukshindringer pga. forhold ved bilen, herunder verkstedopphold, skal ikke redusere fordelsbeskatningen.</article><article class="legalP" id="kapittel-2-foreslåttparagraf-5-ledd-3">Individuelle brukshindringer, herunder feriefravær eller sykdom, tas ikke i betraktning.</article></article><article class="futureLegalArticle" data-name="§5-13-7" id="kapittel-2-foreslåttparagraf-6"><span class="futureLegalArticleHeader"><span class="legalArticleValue">§ 5-13-7</span>. <span class="legalArticleTitle">Flere biler, skifte av bil</span></span><article class="legalP" id="kapittel-2-foreslåttparagraf-6-ledd-1">Disponerer skattyter flere biler privat samtidig, gjelder i utgangspunktet samme fordelsfastsettelse for hver bil, forutsatt at bilene faktisk brukes privat. Dette gjelder likevel ikke når skattyters forhold tilsier at bare en bil kan benyttes privat om gangen.</article><article class="legalP" id="kapittel-2-foreslåttparagraf-6-ledd-2">Skiftes den bil som brukes privat i løpet av året med en bil med en annen listepris, skal fordelsfastsettelsen fordeles mellom bilene etter hele kalendermåneder. For den kalendermåned bilskiftet skjer skal fordelen beregnes bare på grunnlag av listeprisen til den bil som skattyter disponerte på det vanlige tidspunkt for siste trekkberegning i vedkommende måned, som om skattyter har disponert bilen hele måneden.</article></article> <article class="defaultP" margin-top="true">§ 5-13-8 og § 5-13-9 oppheves.</article> <article class="defaultP" margin-top="true">§ 6-12-1 første ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-2-foreslåttparagraf-6-ledd-2-punkt-1"><article class="legalP" id="kapittel-2-foreslåttparagraf-6-ledd-2-punkt-1-ledd-1">Eier skattyter bilen, tillegges for verdiforringelse 17 prosent saldoavskrivninger med utgangspunkt i bilens listepris som ny.</article></article></li></ul></article> <article class="defaultP" margin-top="true">§ 6-13-10 første ledd skal lyde:</article><article class="numberedLegalP" data-numerator="1" id="kapittel-2-nummer-3">(1) Bestemmelsene i denne forskrift § 6-13 del B gjelder fradrag for merkostnader til losji, småutgifter og besøksreiser til hjemmet etter skatteloven § 6-13 for person som er skattepliktig til Norge etter skatteloven § 2-1, § 2-3 første ledd bokstav d og annet ledd og lov 13. juni 1975 nr. 35 om skattlegging av undersjøiske petroleumsforekomster m.v. § 1, og som av hensyn til sitt arbeid må bo utenfor det hjem vedkommende har i en annen EØS-stat. Bestemmelsene regulerer ikke det skattemessige bostedet i Norge etter skatteloven § 3-1.</article> <article class="defaultP" margin-top="true">§ 6-13-11 skal lyde:</article><article class="legalP" id="kapittel-2-ledd-1">Vilkåret for fradrag for merutgifter til losji og besøksreiser til hjem i en annen EØS-stat er at skattyteren har sitt virkelige hjem i en annen EØS-stat og pendler mellom dette hjemmet og norsk bolig etter de kriteriene som følger av skatteloven § 3-1 femte til niende ledd.</article> <article class="defaultP" margin-top="true">Kapittel 7 skal lyde:</article><span class="futuretitle" id="kapittel-2-foreslåttittel-2">Kapittel 7. Særregler om inntekt fra egen bolig- eller fritidseiendom</span><span class="futuretitle" id="kapittel-2-foreslåttittel-3">§ 7-3. <i>Andelshavere i boligselskaper</i></span><span class="futuretitle" id="kapittel-2-foreslåttittel-4">A. Vilkår for ligning på andelshavernes hånd</span><article class="futureLegalArticle" data-name="§7-3-1" id="kapittel-2-foreslåttparagraf-7"><span class="futureLegalArticleHeader"><span class="legalArticleValue">§ 7-3-1</span>. <span class="legalArticleTitle">Delegering</span></span><article class="legalP" id="kapittel-2-foreslåttparagraf-7-ledd-1">Departementets myndighet etter skatteloven § 7-3 fjerde ledd delegeres til Skattedirektoratet.</article></article><span class="futuretitle" id="kapittel-2-foreslåttittel-5">B. Fordeling av formue og inntekt mellom andelshavere i boligselskaper</span><article class="futureLegalArticle" data-name="§7-3-10" id="kapittel-2-foreslåttparagraf-8"><span class="futureLegalArticleHeader"><span class="legalArticleValue">§ 7-3-10</span>. <span class="legalArticleTitle">Anvendelsesområde</span></span><article class="legalP" id="kapittel-2-foreslåttparagraf-8-ledd-1">Bestemmelsene i § 7-3 del B gjelder fordeling av formue og inntekt mellom andelshavere i boligselskaper, jf. skatteloven § 4-10 annet ledd og § 7-3.</article></article><article class="futureLegalArticle" data-name="§7-3-11" id="kapittel-2-foreslåttparagraf-9"><span class="futureLegalArticleHeader"><span class="legalArticleValue">§ 7-3-11</span>. <span class="legalArticleTitle">Definisjoner</span></span><article class="legalP" id="kapittel-2-foreslåttparagraf-9-ledd-1">I denne forskrift § 7-3 del B betyr:<ul class="defaultList"><li data-li-identifier="a)" data-name="a)"><article class="listArticle" id="kapittel-2-foreslåttparagraf-9-ledd-1-punkt-1"><article class="legalP" id="kapittel-2-foreslåttparagraf-9-ledd-1-punkt-1-ledd-1"><i>Boligselskap:</i> Selskap som omfattes av skatteloven § 7-3.</article></article></li><li data-li-identifier="b)" data-name="b)"><article class="listArticle" id="kapittel-2-foreslåttparagraf-9-ledd-1-punkt-2"><article class="legalP" id="kapittel-2-foreslåttparagraf-9-ledd-1-punkt-2-ledd-1"><i>Langsiktig fellesgjeld:</i> Fellesgjeld i boligselskapet hvor hele eller deler av beløpet forfaller til betaling mer enn ett år etter gjeldsstiftelsen.</article></article></li></ul></article></article><article class="futureLegalArticle" data-name="§7-3-12" id="kapittel-2-foreslåttparagraf-10"><span class="futureLegalArticleHeader"><span class="legalArticleValue">§ 7-3-12</span>. <span class="legalArticleTitle">Valg av fordelingsmetode</span></span><article class="numberedLegalP" data-numerator="1" id="kapittel-2-foreslåttparagraf-10-nummer-1">(1) Inntekt og formue fordeles mellom andelshaverne etter en av disse metodene:<ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-10-nummer-1-punkt-1"><article class="legalP" id="kapittel-2-foreslåttparagraf-10-nummer-1-punkt-1-ledd-1">Husleiebrøk, jf. § 7-3-13</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-10-nummer-1-punkt-2"><article class="legalP" id="kapittel-2-foreslåttparagraf-10-nummer-1-punkt-2-ledd-1">Andelsbrøk og andelskonto, jf. § 7-3-14.</article></article></li></ul></article><article class="numberedLegalP" data-numerator="2" id="kapittel-2-foreslåttparagraf-10-nummer-2">(2) Vedtak om valg av fordelingsmetode og om fastsettelse av fordelingen treffes av generalforsamlingen i samsvar med lov om borettslag og alminnelige vedtaksprinsipper.</article></article><article class="futureLegalArticle" data-name="§7-3-13" id="kapittel-2-foreslåttparagraf-11"><span class="futureLegalArticleHeader"><span class="legalArticleValue">§ 7-3-13</span>. <span class="legalArticleTitle">Fordeling etter husleiebrøk</span></span><article class="legalP" id="kapittel-2-foreslåttparagraf-11-ledd-1">Ved fordeling etter husleiebrøk fordeles alle inntekts- og formuespostene på andelshaverne etter forholdet mellom påløpt husleie for den enkelte boenhet i året og påløpt husleie for samtlige boenheter for andelshavere i året. Som påløpt husleie for samtlige boenheter regnes også beregnet husleie i året for boenheter som er planlagt brukt som bolig for andelshavere, men som ikke er ferdigstilt eller solgt.</article></article><article class="futureLegalArticle" data-name="§7-3-14" id="kapittel-2-foreslåttparagraf-12"><span class="futureLegalArticleHeader"><span class="legalArticleValue">§ 7-3-14</span>. <span class="legalArticleTitle">Fordeling etter andelsbrøk og andelskonto</span></span><article class="numberedLegalP" data-numerator="1" id="kapittel-2-foreslåttparagraf-12-nummer-1">(1) Følgende formues- og inntektsposter kontoføres:<ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-12-nummer-1-punkt-1"><article class="legalP" id="kapittel-2-foreslåttparagraf-12-nummer-1-punkt-1-ledd-1"><i>Ligningsverdi:</i> For hver enkelt boenhet føres en egen konto med boenhetens andel av eiendommens ligningsverdi. For nye boligselskaper fordeles ligningsverdien etter forholdet mellom boenhetens innskudd med tillegg av andel av fellesgjeld og samlet innskudd med tillegg av samlet fellesgjeld. Kontoen korrigeres for senere endringer i ligningsverdien som følge av påkostninger eller andre omstendigheter. Endring i ligningsverdi fordeles mellom boenhetene i samsvar med hvordan påkostningene mv. faktisk er foretatt, og får virkning for etterfølgende inntektsår.</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-12-nummer-1-punkt-2"><article class="legalP" id="kapittel-2-foreslåttparagraf-12-nummer-1-punkt-2-ledd-1"><i>Langsiktig fellesgjeld:</i> For hver enkelt boenhet føres en egen konto med boenhetens andel av langsiktig fellesgjeld. I nye boligselskaper settes inngående verdi på kontoen til boenhetens andel av fellesgjelden slik den er beregnet av selskapet. Kontoen korrigeres for senere nedbetalinger mv. fra andelshaver.</article></article></li><li data-li-identifier="c." data-name="c."><article class="listArticle" id="kapittel-2-foreslåttparagraf-12-nummer-1-punkt-3"><article class="legalP" id="kapittel-2-foreslåttparagraf-12-nummer-1-punkt-3-ledd-1"><i>Renter av langsiktig fellesgjeld:</i> Rentene fordeles på samme måte som gjelden.</article></article></li></ul></article><article class="numberedLegalP" data-numerator="2" id="kapittel-2-foreslåttparagraf-12-nummer-2">(2) Øvrige formues- og inntektsposter fordeles etter andelsbrøk. Andelsbrøken fastsettes etter det opprinnelige forholdet mellom den enkelte boenhets innskudd med tillegg av andel fellesgjeld og samlet innskudd med tillegg av samlet fellesgjeld.</article></article><article class="futureLegalArticle" data-name="§7-3-15" id="kapittel-2-foreslåttparagraf-13"><span class="futureLegalArticleHeader"><span class="legalArticleValue">§ 7-3-15</span>. <span class="legalArticleTitle">Endring av fordelingsmetode</span></span><article class="legalP" id="kapittel-2-foreslåttparagraf-13-ledd-1">Ved overgang fra husleiebrøk til andelsbrøk og andelskonto gjelder:<ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-13-ledd-1-punkt-1"><article class="legalP" id="kapittel-2-foreslåttparagraf-13-ledd-1-punkt-1-ledd-1">Poster som skal fordeles etter andelskonto: Inngående verdi på kontiene skal fastsettes i samsvar med husleiebrøken for siste inntektsår.</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-13-ledd-1-punkt-2"><article class="legalP" id="kapittel-2-foreslåttparagraf-13-ledd-1-punkt-2-ledd-1">Poster som skal fordeles ved andelsbrøk: I stedet for den fordeling som følger av § 7-3-14 annet ledd, kan generalforsamlingen vedta at fordeling skal skje i samsvar med husleiebrøken for siste inntektsår.</article></article></li></ul></article></article><article class="futureLegalArticle" data-name="§7-3-16" id="kapittel-2-foreslåttparagraf-14"><span class="futureLegalArticleHeader"><span class="legalArticleValue">§ 7-3-16</span>. <span class="legalArticleTitle">Realisasjon av andel</span></span><article class="legalP" id="kapittel-2-foreslåttparagraf-14-ledd-1">Ved realisasjon av andel i året fordeles inntekter og utgifter forholdsmessig mellom den nye og den tidligere andelshaveren. Fordelingen skjer etter antall hele måneder hver har vært eier av andelen. Overdragelsesmåneden henføres til den nye andelshaveren.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2004-12-17-1709/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene under I trer i kraft straks med virkning fra og med inntektsåret 2004.</article><article class="legalP" id="kapittel-3-ledd-2">Endringene under II trer i kraft straks med virkning fra og med inntektsåret 2005.</article></section></main></body></html>