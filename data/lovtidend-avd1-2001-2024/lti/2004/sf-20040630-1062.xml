<!DOCTYPE html><html lang="no"><head><title>Forskrift om nærmere regler for gjennomføringen av direktiv 92/75/EØF, med hensyn til energimerking av kjøleskap, frysere og kombinasjoner av slike.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-06-30-1062</dd><dt class="dokid">DokumentID</dt><dd class="dokid">LTI/forskrift/2004-06-30-1062</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 11 s 1570</dd><dt class="dateInForce">I kraft fra</dt><dd class="dateInForce">2004-06-30</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-03-26-301</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-12-18-90/§3</li><li>lov/1981-12-18-90/§3a</li><li>lov/1981-12-18-90/§5</li><li>forskrift/1995-12-22-1037</li></ul></dd><dt class="dateOfPublication">Kunngjort</dt><dd class="dateOfPublication">2004-07-06</dd><dt class="lastupdated">Rettet</dt><dd class="lastupdated">2004-12-01 (§ 4)</dd><dt class="journalNumber">Journalnummer</dt><dd class="journalNumber">2004-0957</dd><dt class="titleShort">Korttittel</dt><dd class="titleShort">Forskrift om energimerking av kjøleskap mv.</dd><dt class="title">Tittel</dt><dd class="title">Forskrift om nærmere regler for gjennomføringen av direktiv 92/75/EØF, med hensyn til energimerking av kjøleskap, frysere og kombinasjoner av slike.</dd><dt class="miscInformation">Annet om dokumentet</dt><dd class="miscInformation">Fastsatt av Olje- og energidepartementet 30. juni 2004 med hjemmel i lov 18. desember 1981 nr. 90 om merking av forbruksvarer m.v. § 3 første ledd bokstavene a, b og c, jf. § 3 andre ledd, § 3 fjerde ledd, § 3a og § 5 første og tredje ledd, jf. delegeringsvedtak 22. desember 1995 nr. 1037 pkt. 3. Jf. EØS-avtalen vedlegg II og IV nr. 11a (direktiv 94/2/EF endret ved direktiv 2003/66/EF).</dd><dt class="refid">RefID</dt><dd class="refid">forskrift/2004-06-30-1062</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om nærmere regler for gjennomføringen av direktiv 92/75/EØF, med hensyn til energimerking av kjøleskap, frysere og kombinasjoner av slike.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li></ul></li></ul></dd></dl></header><main class="documentBody" data-lovdata-URL="LTI/forskrift/2004-06-30-1062" id="dokument"><h1>Forskrift om nærmere regler for gjennomføringen av direktiv 92/75/EØF, med hensyn til energimerking av kjøleskap, frysere og kombinasjoner av slike.</h1><article class="legalArticle" data-lovdata-URL="LTI/forskrift/2004-06-30-1062/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Denne forskrift gir nærmere regler for gjennomføringen av direktiv 92/75/EØF, direktiv 94/2/EF og direktiv 2003/66/EF med hensyn til energimerking av kjøleskap, frysere og kombinasjoner av slike, jf. forskrift 10. januar 1996 nr. 16 om angivelse av husholdningsapparaters energi- og ressursforbruk ved hjelp av merking og standardiserte vareopplysninger.</article></article><article class="legalArticle" data-lovdata-URL="LTI/forskrift/2004-06-30-1062/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Denne forskrift får anvendelse for nettdrevne kjøleskap, fryseskap, frysebokser og kombinasjoner av slike til bruk i husholdninger. Apparater som også kan drives av andre energikilder, for eksempel batterier, omfattes ikke av forskriften.</article></article><article class="legalArticle" data-lovdata-URL="LTI/forskrift/2004-06-30-1062/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">De opplysningene som skal oppgis i henhold til denne forskrift, skal utarbeides etter målemetodene fastsatt ved de harmoniserte standarder. Disse standardene har europeiske standardiseringsorganer (CEN, CENELEC, ETSI) vedtatt etter mandat fra Kommisjonen i samsvar med direktiv 98/34/EF.<sup class="footnotereference" data-footnotereferencevalue="1" data-unique-footnote-counter="1">1</sup> Referansenumrene er offentliggjort i Den europeiske unions tidende, og der medlemsstatene har offentliggjort referansenumrene for de nasjonale standarder som gjennomfører disse harmoniserte standardene.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> EFT L 204 av 21.7.1998, s. 37.</article></footer></article><article class="legalArticle" data-lovdata-URL="LTI/forskrift/2004-06-30-1062/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Bestemmelsene i vedlegg I,<sup class="footnotereference" data-footnotereferencevalue="1" data-unique-footnote-counter="1">1</sup> II<sup class="footnotereference" data-footnotereferencevalue="1" data-unique-footnote-counter="1">1</sup> og III<sup class="footnotereference" data-footnotereferencevalue="1" data-unique-footnote-counter="1">1</sup> som krever at det oppgis opplysninger om støy, skal anvendes bare der medlemsstatene krever slike opplysninger i henhold til artikkel 3 i direktiv 85/594/EØF. Disse opplysningene skal fastsettes ved måling i samsvar med nevnte direktiv.</article><article class="changesToParent">Endret ved rettelse 1. desember 2004, se Norsk Lovtidend 14/2004.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Vedlegget er utelatt, men kan fås ved henvendelse til Olje- og energidepartementet, Energi- og vassdragsavdelingen, postboks 8148 Dep 0033 Oslo, tlf. 22249090.</article></footer></article><article class="legalArticle" data-lovdata-URL="LTI/forskrift/2004-06-30-1062/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">I denne forskrift får definisjonene fastsatt i § 4 i forskrift 10. januar 1996 nr. 16 om angivelse av husholdingsapparaters energi- og ressursforbruk ved hjelp av merking og standardiserte vareopplysninger anvendelse.</article></article><article class="legalArticle" data-lovdata-URL="LTI/forskrift/2004-06-30-1062/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Det tekniske dokumentasjonsmaterialet nevnt i § 8 i forskrift 10. januar 1996 nr. 16 om angivelse av husholdingsapparaters energi- og ressursforbruk ved hjelp av merking og standardiserte vareopplysninger skal inneholde:<ul class="defaultList"><li data-li-identifier="-" data-name="-"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">leverandørens navn og adresse,</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">en generell beskrivelse av apparatet som skal være tilstrekkelig til å identifisere det,</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">opplysinger, eventuelt med tegninger, om de viktigste kjennetegn ved modellens konstruksjon, særlig om forhold som merkbart påvirker apparatets energiforbruk,</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">prøverapporter om målinger som er blitt utført på modellen etter fremgangsmåten nevnt i § 3 i denne forskrift,</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">eventuell bruksanvisning.</article></article></li></ul></article><article class="legalP" id="paragraf-6-ledd-2">Når opplysningene om en bestemt modellkombinasjon er framskaffet ved beregninger på grunnlag av utforming av og/eller ekstrapolering fra andre kombinasjoner, bør dokumentasjonsmaterialet inneholde nærmere opplysninger om slike beregninger og/eller ekstrapoleringer, samt om prøvinger som er gjort for å kontrollere nøyaktigheten av de beregninger som er foretatt (nærmere opplysinger om den matematiske modell for beregning av ytelse og om målinger utført for å kontrollere denne modellen).</article></article><article class="legalArticle" data-lovdata-URL="LTI/forskrift/2004-06-30-1062/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Apparatene som omfattes av denne forskrift skal inndeles etter kategoriene i vedlegg IV.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Vedlegget er utelatt, men kan fås ved henvendelse til Olje- og energidepartementet, Energi- og vassdragsavdelingen, postboks 8148 Dep 0033 Oslo, tlf. 22249090.</article></footer></article><article class="legalArticle" data-lovdata-URL="LTI/forskrift/2004-06-30-1062/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" id="paragraf-8-ledd-1">Etiketten og opplysningsskjemaet nevnt i § 6 i forskrift 10. januar 1996 nr. 16 om angivelse av husholdingsapparaters energi- og ressursforbruk ved hjelp av merking og standardiserte vareopplysninger skal tilsvare modellen gjengitt i henholdsvis vedlegg I<sup class="footnotereference" data-footnotereferencevalue="1" data-unique-footnote-counter="1">1</sup> og beskrivelsen i vedlegg II<sup class="footnotereference" data-footnotereferencevalue="1" data-unique-footnote-counter="1">1</sup> til denne forskrift.</article><article class="legalP" id="paragraf-8-ledd-2">Etiketten skal settes utvendig på apparatets for- eller overside slik at den er synlig og ikke kan skjules.</article><footer class="footnotes"><article class="footnote" data-name="1" data-unique-footnote-counter="4"><span class="footnoteLabel">1</span> Vedlegget er utelatt, men kan fås ved henvendelse til Olje- og energidepartementet, Energi- og vassdragsavdelingen, postboks 8148 Dep 0033 Oslo, tlf. 22249090.</article></footer></article><article class="legalArticle" data-lovdata-URL="LTI/forskrift/2004-06-30-1062/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" id="paragraf-9-ledd-1">Dersom et produkt frambys til salg, leie eller kjøp på avbetaling i form av en trykt eller skriftlig meddelelse eller på andre måter som gjør at den mulige kunden ikke kan forvente å få se apparatet utstilt, for eksempel gjennom et skriftlig tilbud, en postordrekatalog, reklame på Internett eller andre elektroniske medier, skal meddelelsen inneholde alle de opplysinger som er angitt i vedlegg III<sup class="footnotereference" data-footnotereferencevalue="1" data-unique-footnote-counter="1">1</sup> til denne forskrift.</article><footer class="footnotes"><article class="footnote" data-name="1" data-unique-footnote-counter="5"><span class="footnoteLabel">1</span> Vedlegget er utelatt, men kan fås ved henvendelse til Olje- og energidepartementet, Energi- og vassdragsavdelingen, postboks 8148 Dep 0033 Oslo, tlf. 22249090.</article></footer></article><article class="legalArticle" data-lovdata-URL="LTI/forskrift/2004-06-30-1062/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>.</h2><article class="legalP" id="paragraf-10-ledd-1">Klassifiseringen av apparatene etter energieffektivitet skal være i samsvar med angivelsene i vedlegg V.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="6"><span class="footnoteLabel">1</span> Vedlegget er utelatt, men kan fås ved henvendelse til Olje- og energidepartementet, Energi- og vassdragsavdelingen, postboks 8148 Dep 0033 Oslo, tlf. 22249090.</article></footer></article><article class="legalArticle" data-lovdata-URL="LTI/forskrift/2004-06-30-1062/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>.</h2><article class="legalP" id="paragraf-11-ledd-1">Olje- og energidepartementet bestemmer hvem som skal føre tilsyn med bestemmelsene i denne forskrift og fastsetter instruks for tilsynsmyndigheten.</article></article><article class="legalArticle" data-lovdata-URL="LTI/forskrift/2004-06-30-1062/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>.</h2><article class="legalP" id="paragraf-12-ledd-1">Denne forskrift trer i kraft 30. juni 2004. Fra samme tid oppheves forskrift 26. mars 1996 nr. 301 om nærmere regler for gjennomføringen av rådsdirektiv 92/75/EØF med hensyn til energimerking av kjøleskap, frysere og kombinasjoner av slike.</article></article></main></body></html>