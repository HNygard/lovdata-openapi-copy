<!DOCTYPE html><html lang="no"><head><title>Forskrift om endring i forskrift om dekning av utgifter ved reise for undersøkelse eller behandling.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-04-13-625</dd><dt class="dokid">DokumentID</dt><dd class="dokid">LTI/forskrift/2004-04-13-625</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 5 s 802</dd><dt class="dateInForce">I kraft fra</dt><dd class="dateInForce">2004-05-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-12-19-1756</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-07-02-63/§2-6</li><li>lov/1999-07-02-61/§5-5</li></ul></dd><dt class="dateOfPublication">Kunngjort</dt><dd class="dateOfPublication">2004-04-20</dd><dt class="journalNumber">Journalnummer</dt><dd class="journalNumber">2004-0608</dd><dt class="titleShort">Korttittel</dt><dd class="titleShort">Endr. i forskrift om reiseutgifter for legebehandling</dd><dt class="title">Tittel</dt><dd class="title">Forskrift om endring i forskrift om dekning av utgifter ved reise for undersøkelse eller behandling.</dd><dt class="miscInformation">Annet om dokumentet</dt><dd class="miscInformation">Fastsatt av Helsedepartementet 13. april 2004 med hjemmel i lov 2. juli 1999 nr. 63 om pasientrettigheter (pasientrettighetsloven) § 2-6 femte ledd og lov 2. juli 1999 nr. 61 om spesialisthelsetjenesten m.m. § 5-5 nr. 4.</dd><dt class="refid">RefID</dt><dd class="refid">forskrift/2004-04-13-625</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om dekning av utgifter ved reise for undersøkelse eller behandling.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-04-13-625" id="dokument"><h1>Forskrift om endring i forskrift om dekning av utgifter ved reise for undersøkelse eller behandling.</h1><section class="section" data-name="kapI" id="kapittel-1" data-lovdata-URL="LTI/forskrift/2004-04-13-625/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. desember 2003 nr. 1756 om dekning av utgifter ved reise for undersøkelse eller behandling gjøres følgende endring:</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-2">Etter denne forskriften dekkes pasienters reiseutgifter, herunder utgifter til transport, til ledsagelse og til opphold utenfor hjemstedet, ved reise i forbindelse med en helsetjeneste som omfattes av lov 2. juli 1999 nr. 61 om spesialisthelsetjeneste m.m. og som dekkes av et foretak etter lov 15. juni 2001 nr. 93 om helseforetak m.m. Det samme gjelder for helsetjenester som omfattes av lov 28. februar 1997 nr. 19 om folketrygd kapittel 5, herunder reise til familievernkontor og helsestasjon. Dersom pasienter henvises til ortopedisk verksted som ledd i behandling som nevnt i første og annet punktum, dekkes utgifter til reise på samme måte.</article><article class="legalP" id="kapittel-1-ledd-3">Det er et vilkår for dekning av utgifter at reisen, ledsagelsen og/eller oppholdet er nødvendig av medisinske eller behandlingsmessige grunner.</article><article class="legalP" id="kapittel-1-ledd-4">Videre dekkes pårørendes utgifter til reise til psykiatrisk poliklinikk for barn og ungdom, og til familievernkontor når poliklinikkens ansvarlige leder eller familievernkontorets faglige leder attesterer nødvendigheten av reisen og oppholdet.</article><article class="legalP" id="kapittel-1-ledd-5">Utgiftene dekkes bare for den fraværstid som er nødvendig av hensyn til den aktuelle undersøkelse eller behandling. Som nødvendig fraværstid regnes også nødvendig ventetid som skyldes kommunikasjonsforholdene.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-04-13-625/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft 1. mai 2004.</article></section></main></body></html>