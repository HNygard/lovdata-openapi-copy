<!DOCTYPE html><html lang="no"><head><title>Forskrift om endring i forskrift om dyrehelsemessige vilkår ved omsetning og innførsel av akvakulturdyr og akvakulturprodukter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-11-04-1447</dd><dt class="dokid">DokumentID</dt><dd class="dokid">LTI/forskrift/2004-11-04-1447</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 14 s 2085</dd><dt class="dateInForce">I kraft fra</dt><dd class="dateInForce">2004-11-04</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-10-14-1239</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§33</li><li>lov/2003-12-19-124/§36</li><li>forskrift/2003-12-19-1790</li><li>lov/1974-12-20-73/§30</li></ul></dd><dt class="dateOfPublication">Kunngjort</dt><dd class="dateOfPublication">2004-11-16</dd><dt class="lastupdated">Rettet</dt><dd class="lastupdated">2004-11-19 (§ 16)</dd><dt class="journalNumber">Journalnummer</dt><dd class="journalNumber">2004-1231</dd><dt class="titleShort">Korttittel</dt><dd class="titleShort">Endr. i forskrift om akvakulturdyr mv.</dd><dt class="title">Tittel</dt><dd class="title">Forskrift om endring i forskrift om dyrehelsemessige vilkår ved omsetning og innførsel av akvakulturdyr og akvakulturprodukter.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeri- og kystdepartementet 4. november 2004 med hjemmel i lov 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak 19. desember 2003 nr. 1790 og lov 20. desember 1974 nr. 73 om dyrevern § 30. Jf. EØS-avtalen vedlegg I (vedtak 2003/804/EF, vedtak 2003/858/EF, vedtak 2004/453/EF, vedtak 2004/319/EF, vedtak 2004/454/EF, vedtak 2004/609/EF og vedtak 2004/623/EF).</dd><dt class="refid">RefID</dt><dd class="refid">forskrift/2004-11-04-1447</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om dyrehelsemessige vilkår ved omsetning og innførsel av akvakulturdyr og akvakulturprodukter.<ul class="tocSubUl"><li>I<ul class="tocSubUl"><li>§ 2. Virkeområde</li><li>§ 3. Definisjoner</li><li>§ 13. Tilleggsgarantier</li><li>§ 14. Generelle krav ved import av akvakulturdyr og akvakulturprodukter</li><li>§ 15. Særskilte krav ved import av levende fisk, deres rogn og melke til akvakulturanlegg og av levende fisk fra akvakulturanlegg til utsetting i Put and take-anlegg</li><li>§ 16. Særskilte vilkår ved import av levende bløtdyr, deres rogn og melke til utsett i akvakulturanlegg eller gjenutlegging</li><li>§ 17. Særskilte krav ved import av akvakulturdyr og akvakulturprodukter til konsum</li><li>§ 18. Særskilte vilkår ved import av akvakulturdyr for oppbevaring i akvarier</li><li>§ 19. Helsesertifikat</li><li>§ 20. Godkjenning av importsentraler</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-11-04-1447" id="dokument"><h1>Forskrift om endring i forskrift om dyrehelsemessige vilkår ved omsetning og innførsel av akvakulturdyr og akvakulturprodukter.</h1><section class="section" data-name="kapI" id="kapittel-1" data-lovdata-URL="LTI/forskrift/2004-11-04-1447/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 14. oktober 2003 nr. 1239 om dyrehelsemessige vilkår ved omsetning og innførsel av akvakulturdyr og akvakulturprodukter gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om dyrehelsemessige vilkår ved omsetning og import av akvakulturdyr og akvakulturprodukter</i></article> <article class="defaultP" margin-top="true">EØS-henvisningen i hjemmelsfeltet siste parentes skal lyde:</article><article class="legalP" id="kapittel-1-ledd-2">(direktiv 91/67/EØF, vedtak 2003/804/EF, vedtak 2003/858/EF, vedtak 2004/319/EF, vedtak 2004/453/EF, vedtak 2004/454/EF, vedtak 2004/609/EF, 2004/623/EF).</article> <article class="defaultP" margin-top="true">§ 2 – § 3 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader">§ 2. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Forskriften gjelder for norsk land- og sjøterritorium, norske luft- og sjøfartøyer, innretninger på norsk kontinentalsokkel.</article><article class="legalP" id="kapittel-1-foreslåttparagraf-1-ledd-2">Forskriften fastsetter dyrehelsemessige vilkår for omsetning og import av akvakulturdyr, og produkter av disse.</article><article class="legalP" id="kapittel-1-foreslåttparagraf-1-ledd-3">Forskriften retter seg mot juridiske og fysiske personer med ansvar for produksjon, drift mv. i et akvakulturanlegg, eller for omsetning, import og/eller transport av akvakulturdyr og akvakulturprodukter.</article><article class="legalP" id="kapittel-1-foreslåttparagraf-1-ledd-4">Vedlegg til forskriften skal regnes som en del av forskriften.</article><article class="legalP" id="kapittel-1-foreslåttparagraf-1-ledd-5">Forskriften gjelder med mindre annet følger av særskilt forskrift, men gjelder ikke for import og omsetning av:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-5-punkt-1"><article class="legalP" id="kapittel-1-foreslåttparagraf-1-ledd-5-punkt-1-ledd-1">Hvileegg av marine krepsdyr som skal brukes til annet enn oppdrett.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-ledd-5-punkt-2"><article class="legalP" id="kapittel-1-foreslåttparagraf-1-ledd-5-punkt-2-ledd-1">Utstyr og stein til akvarier.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-ledd-5-punkt-3"><article class="legalP" id="kapittel-1-foreslåttparagraf-1-ledd-5-punkt-3-ledd-1">Evertebrater til akvarier. Forskriften gjelder likevel for hummer og krepselignende dyr som lever i ferskvann herunder infraorden Astacidea; familiene Astacidae, Parastacidae og Cambaridae til akvarier og konsumarter av marine krepsdyr.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-1-ledd-5-punkt-4"><article class="legalP" id="kapittel-1-foreslåttparagraf-1-ledd-5-punkt-4-ledd-1">Vaksiner til akvatiske dyr godkjent til bruk i Norge.</article></article></li></ul></article></article><article class="futureLegalArticle" data-name="§3" id="kapittel-1-foreslåttparagraf-2"><span class="futureLegalArticleHeader">§ 3. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-2-ledd-1">I denne forskriften menes med:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1"><i>Akvakulturanlegg:</i> Enhver virksomhet, og generelt enhver geografisk avgrenset installasjon, hvor akvakulturdyr oppdrettes eller holdes i den hensikt at de senere skal omsettes. Områder satt av som havbeite og kultiveringsanlegg er akvakulturanlegg i forskriftens forstand.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1"><i>Akvakulturdyr:</i> Levende akvatiske dyr som kommer fra et akvakulturanlegg, eller som er ment for et akvakulturanlegg, herunder akvatiske dyr til akvarier.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1"><i>Akvakulturprodukt:</i> Produkter fra akvakulturdyr som enten er ment for oppdrett, som rogn og melke, eller for konsum.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1"><i>Akvarium:</i> Kunstig dam, innhegning eller kar uten avløp hvor akvatiske planter eller dyr holdes levende for andre formål enn konsum.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-2-ledd-1-punkt-5"><article class="legalP" id="kapittel-1-foreslåttparagraf-2-ledd-1-punkt-5-ledd-1"><i>Bløtdyr:</i> Organismer, som lever i vann, og som tilhører phylum mollusca, gruppene bivalvia, og gastropoda, som høstes eller holdes med henblikk på omsetning.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-2-ledd-1-punkt-6"><article class="legalP" id="kapittel-1-foreslåttparagraf-2-ledd-1-punkt-6-ledd-1"><i>Direkte konsum:</i> Bløtdyr og fisk som ikke skal gjennomgå videre foredling i EØS-området, før de omsettes til konsum fra detaljist.</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-2-ledd-1-punkt-7"><article class="legalP" id="kapittel-1-foreslåttparagraf-2-ledd-1-punkt-7-ledd-1"><i>Fastlandssone:</i> En sone, som omfatter enten; <ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-7-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-7-ledd-1-punkt-1-ledd-1">et helt nedslagsfelt fra vassdragenes kilder til elvemunningen eller flere nedslagsfelt, hvor det oppdrettes, holdes eller fanges fisk, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-7-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-7-ledd-1-punkt-2-ledd-1">en del av et nedslagsfelt fra vassdragenes kilder til elvemunningen eller til en naturlig eller kunstig forhindring, som stanser fiskenes vandring nedenfor denne forhindring. En fastlandssone skal ha en slik størrelse og geografisk beliggenhet, at risikoen for kontaminering, f.eks. via vandrende fisk, begrenses mest mulig. Sonen skal om nødvendig være omgitt av en buffersone, hvor det iverksettes et overvåkningsprogram, uten at buffersonen oppnår status som godkjent.</article></article></li></ul></article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-2-ledd-1-punkt-8"><article class="legalP" id="kapittel-1-foreslåttparagraf-2-ledd-1-punkt-8-ledd-1"><i>Fisk, krepsdyr, pigghuder, bløtdyr mv.:</i> Enhver fisk, krepsdyr, pigghud eller bløtdyr mv. uansett utviklingsstadium.</article></article></li><li data-li-identifier="9." data-name="9."><article class="listArticle" id="kapittel-1-foreslåttparagraf-2-ledd-1-punkt-9"><article class="legalP" id="kapittel-1-foreslåttparagraf-2-ledd-1-punkt-9-ledd-1"><i>Gjenutlegging:</i> En prosess som under offentlig myndigheters tilsyn består av å overføre levende bløtdyr til godkjente hav- eller laguneområder, eller godkjente tidevannspåvirkede fjordmunninger i tilstrekkelig lang tid til, at det kan skje en rensing som definert i kvalitetsforskrift 14. juni 1996 nr. 667 for fisk og fiskevarer; flytting av bløtdyr til bedre områder med henblikk på ytterligere avl eller oppdrett er ikke omfattet av definisjonen, fordi det betraktes som oppdrett.</article></article></li><li data-li-identifier="10." data-name="10."><article class="listArticle" id="kapittel-1-foreslåttparagraf-2-ledd-1-punkt-10"><article class="legalP" id="kapittel-1-foreslåttparagraf-2-ledd-1-punkt-10-ledd-1"><i>Godkjent importsentral:</i> En virksomhet, en ekspedisjonssentral eller en rensesentral i EØS-området som er godkjent av respektive lands myndigheter. I Norge vil importsentralene bli godkjent i henhold til kvalitetsforskrift 14. juni 1996 nr. 667 for fisk og fiskevarer, hvor det er iverksatt særlige biosikkerhetstiltak, og som er godkjent av offentlige myndigheter til videre foredling av importerte levende bløtdyr, levende fisk fra akvakulturanlegg og fiskeprodukter.</article></article></li><li data-li-identifier="11." data-name="11."><article class="listArticle" id="kapittel-1-foreslåttparagraf-2-ledd-1-punkt-11"><article class="legalP" id="kapittel-1-foreslåttparagraf-2-ledd-1-punkt-11-ledd-1"><i>Godkjent laboratorium:</i> Et laboratorium som er lokalisert i EØS-området, og er utpekt av offentlig myndighet i landet til å utføre diagnostiseringsprøver som er nødvendige for å oppfylle bestemmelsene i denne forskriften.</article></article></li><li data-li-identifier="12." data-name="12."><article class="listArticle" id="kapittel-1-foreslåttparagraf-2-ledd-1-punkt-12"><article class="legalP" id="kapittel-1-foreslåttparagraf-2-ledd-1-punkt-12-ledd-1"><i>Godkjent akvakulturanlegg:</i> Et akvakulturanlegg som oppfyller vilkårene til godkjenning i kapittel VI og som ligger i ikke-godkjent sone.</article></article></li><li data-li-identifier="13." data-name="13."><article class="listArticle" id="kapittel-1-foreslåttparagraf-2-ledd-1-punkt-13"><article class="legalP" id="kapittel-1-foreslåttparagraf-2-ledd-1-punkt-13-ledd-1"><i>Godkjent sone:</i> Sone som oppfyller bestemmelsene i direktiv 91/67/EØF Annex B, jf. kapittel V og er godkjent som fri for sykdommene Hemorrhagisk virusseptikemi (VHS) og/eller Infeksiøs hematopoietisk nekrose (IHN) hos fisk og sykdommene Bonamia ostreae og/eller Marteilia refringens hos bløtdyr.</article></article></li><li data-li-identifier="14." data-name="14."><article class="listArticle" id="kapittel-1-foreslåttparagraf-2-ledd-1-punkt-14"><article class="legalP" id="kapittel-1-foreslåttparagraf-2-ledd-1-punkt-14-ledd-1"><i>Kystsone:</i> Sone som består av en geografisk klart avgrenset del av en fjord, kyst, havområde, eller elvemunning som utgjør et homogent hydrologisk system eller serie av systemer, eller som ligger mellom to vassdrags utløp, eller hvor det ligger et eller flere anlegg, og alle anlegg er omgitt av tilhørende buffersoner.</article></article></li><li data-li-identifier="15." data-name="15."><article class="listArticle" id="kapittel-1-foreslåttparagraf-2-ledd-1-punkt-15"><article class="legalP" id="kapittel-1-foreslåttparagraf-2-ledd-1-punkt-15-ledd-1"><i>Levende bløtdyr:</i> Bløtdyr som kan overleve når de gjenutsettes i det miljø de er tatt fra.</article></article></li><li data-li-identifier="16." data-name="16."><article class="listArticle" id="kapittel-1-foreslåttparagraf-2-ledd-1-punkt-16"><article class="legalP" id="kapittel-1-foreslåttparagraf-2-ledd-1-punkt-16-ledd-1"><i>Mottakelige arter:</i> Oversikt over mottakelige arter finnes i vedlegg 1.</article></article></li><li data-li-identifier="17." data-name="17."><article class="listArticle" id="kapittel-1-foreslåttparagraf-2-ledd-1-punkt-17"><article class="legalP" id="kapittel-1-foreslåttparagraf-2-ledd-1-punkt-17-ledd-1"><i>Offentlig myndighet:</i> Veterinærmyndighetene eller en annen myndighet på tilsvarende nivå i et EØS-land eller tredjeland som er gitt myndighet til å føre tilsyn og fatte vedtak etter regelverk som gjennomfører direktiv 91/67/EØF.</article></article></li><li data-li-identifier="18." data-name="18."><article class="listArticle" id="kapittel-1-foreslåttparagraf-2-ledd-1-punkt-18"><article class="legalP" id="kapittel-1-foreslåttparagraf-2-ledd-1-punkt-18-ledd-1"><i>Område:</i> Enten et helt land, en kystsone, et utpekt akvakulturanlegg, en oppdrettssone eller naturlig bestandsforekomst, som tredjelands myndigheter har godkjent til eksport til EØS-området.</article></article></li><li data-li-identifier="19." data-name="19."><article class="listArticle" id="kapittel-1-foreslåttparagraf-2-ledd-1-punkt-19"><article class="legalP" id="kapittel-1-foreslåttparagraf-2-ledd-1-punkt-19-ledd-1"><i>Omsetning:</i> Oppbevare eller fremvise for salg, markedsføre, salg, levere, overføre, flytte utenfor egen lokalitet eller på enhver annen måte omsetter innen EØS-området, med unntak av omsetning fra detaljist.</article></article></li><li data-li-identifier="20." data-name="20."><article class="listArticle" id="kapittel-1-foreslåttparagraf-2-ledd-1-punkt-20"><article class="legalP" id="kapittel-1-foreslåttparagraf-2-ledd-1-punkt-20-ledd-1"><i>Put and take-anlegg:</i> Dammer, sjøer eller ikke-lukkede vannområder, der man setter ut fisk primært til fritidsfiske og ikke for kultivering.</article></article></li><li data-li-identifier="21." data-name="21."><article class="listArticle" id="kapittel-1-foreslåttparagraf-2-ledd-1-punkt-21"><article class="legalP" id="kapittel-1-foreslåttparagraf-2-ledd-1-punkt-21-ledd-1"><i>Tempererte akvakulturdyr:</i> Akvatiske dyr som kan leve ved temperaturer under 5 °C, herunder koikarpe og gullfisk.</article></article></li><li data-li-identifier="22." data-name="22."><article class="listArticle" id="kapittel-1-foreslåttparagraf-2-ledd-1-punkt-22"><article class="legalP" id="kapittel-1-foreslåttparagraf-2-ledd-1-punkt-22-ledd-1"><i>Tilsyn:</i> Inspeksjon utført av offentlig myndighet for å føre helsemessig kontroll med et akvakulturanlegg eller en sone.</article></article></li><li data-li-identifier="23." data-name="23."><article class="listArticle" id="kapittel-1-foreslåttparagraf-2-ledd-1-punkt-23"><article class="legalP" id="kapittel-1-foreslåttparagraf-2-ledd-1-punkt-23-ledd-1"><i>Tropiske akvakulturdyr:</i> Akvatiske dyr som ikke kan leve ved temperaturer under 5 °C.</article></article></li><li data-li-identifier="24." data-name="24."><article class="listArticle" id="kapittel-1-foreslåttparagraf-2-ledd-1-punkt-24"><article class="legalP" id="kapittel-1-foreslåttparagraf-2-ledd-1-punkt-24-ledd-1"><i>Utpekt akvakulturanlegg:</i> Et kystanlegg i et tredjeland, som er underkastet alle de foranstaltninger, som er nødvendige for å hindre introduksjon av sykdommer, og har et vannforsyningssystem som sikrer fullstendig inaktivering av følgende patogener: Infeksiøs lakseanemi virus (ILA), Epizootisk hematopoietisk nekrosevirus (EHN), Hemorragisk virusseptikemi virus (VHS) og Infeksiøs hematopoietisk nekrose virus(IHN), eller et innlandsanlegg i et tredjeland, som har på plass alle de foranstaltninger, som er nødvendige for å forebygge introduksjon av sykdommer.</article></article></li><li data-li-identifier="25." data-name="25."><article class="listArticle" id="kapittel-1-foreslåttparagraf-2-ledd-1-punkt-25"><article class="legalP" id="kapittel-1-foreslåttparagraf-2-ledd-1-punkt-25-ledd-1"><i>Videreforedling:</i> Enhver tilvirkning og foredling før konsum, hvor det fremkommer avfall eller biprodukter, som kan forårsake risiko for spredning av sykdommer, herunder prosesser, som endrer akvakulturdyrenes anatomiske tilstand, slik som avblødning, uttak av innvoller, hodekapping, utskjæring, filetering, kondisjonering, rengjøring, rensing og tining.</article></article></li><li data-li-identifier="26." data-name="26."><article class="listArticle" id="kapittel-1-foreslåttparagraf-2-ledd-1-punkt-26"><article class="legalP" id="kapittel-1-foreslåttparagraf-2-ledd-1-punkt-26-ledd-1"><i>Virksomhet:</i> Ethvert sted, som er godkjent i henhold til kvalitetsforskrift 14. juni 1996 nr. 667 for fisk og fiskevarer, hvor det tilvirkes, forarbeides, kjøles, fryses, pakkes eller lagres fiskerivarer, unntatt auksjonshaller og engrosmarkeder, hvor det kun frembys og selges produkter en gros.</article></article></li></ul></article></article> <article class="defaultP" margin-top="true">§ 4 første ledd første kolon skal lyde:</article><article class="legalP" id="kapittel-1-ledd-3">Det er forbudt å omsette inn til Norge:</article> <article class="defaultP" margin-top="true">§ 4 første ledd nr. 3 oppheves.</article> <article class="defaultP" margin-top="true">§ 4 første ledd nåværende nr. 4 blir nr. 2.</article> <article class="defaultP" margin-top="true">§ 4 første ledd nåværende nr. 2 blir nr. 3.</article> <article class="defaultP" margin-top="true">Kapittel III overskriften skal lyde:</article><span class="futuretitle" id="kapittel-1-foreslåttittel-1">Kapittel III. Særskilte vilkår for omsetning av akvakulturdyr og akvakulturprodukter til godkjente soner, godkjente akvakulturanlegg og ikke-godkjent sone med godkjent overvåkingsprogram, samt områder som er innvilget tilleggsgarantier</span> <article class="defaultP" margin-top="true">§ 10 andre ledd skal lyde:</article><article class="legalP" id="kapittel-1-ledd-4">Ved omsetning av levende villfisk, viltlevende bløtdyr eller krepsdyr, deres rogn og melke, skal følgende vilkår være oppfylt:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">Når forsendelsen kommer inn til en godkjent sone eller et godkjent akvakulturanlegg, skal forsendelsen komme fra en godkjent sone.</article></article></li><li data-li-identifier="2." data-name="2."><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">Når villfisk, viltlevende bløtdyr eller krepsdyr, deres rogn og melke, er fisket i havet, og skal brukes til oppdrett, avl eller havbeite i godkjente soner eller i godkjent akvakulturanlegg, skal de plasseres i isolat under tilsyn av Mattilsynet. Isolering må foregå i en hensiktsmessig fasilitet og under vilkår som er godkjent av Mattilsynet.</article></article></li></ul></article> <article class="defaultP" margin-top="true">Ny § 13 skal lyde:</article><article class="futureLegalArticle" data-name="§13" id="kapittel-1-foreslåttparagraf-3"><span class="futureLegalArticleHeader">§ 13. <span class="legalArticleTitle">Tilleggsgarantier</span></span><article class="legalP" id="kapittel-1-foreslåttparagraf-3-ledd-1">Forsendelser av levende fisk, rogn og melke som omsettes til et område med godkjent status, eller godkjent kontroll og bekjempelsesprogram, for en eller flere av liste III-sykdommer, skal oppfylle de tilleggsgarantier, samt paknings- og merkegarantier og de særskilte vilkår som fremgår av helsesertifikatet, jf. vedlegg 14 og 15.</article><article class="legalP" id="kapittel-1-foreslåttparagraf-3-ledd-2">I tillegg til transportdokument skal forsendelsen følges av helsesertifikat utstedt og attestert av offentlig myndighet på opprinnelsesstedet, jf. vedlegg 15. Helsesertifikatet skal:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-3-ledd-2-punkt-1"><article class="legalP" id="kapittel-1-foreslåttparagraf-3-ledd-2-punkt-1-ledd-1">Bestå av et enkelt ark med trykk på begge sider. Hvis det kreves mer enn et ark, skal det utformes slik at alle de nødvendige sidene utgjør en sammenhengende helhet. Øverst til høyre på hver side skal det være merket med kodenummer som er utstedt av myndighetene, og «original». Alle sider i sertifikatet skal være nummerert med sidetall og samlet sideantall.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-3-ledd-2-punkt-2"><article class="legalP" id="kapittel-1-foreslåttparagraf-3-ledd-2-punkt-2-ledd-1">Være utstedt på et offisielt språk for det landet der importen til EØS skjer, med mindre mottakerlandet har tillatt andre språk. Sertifikater til forsendelser som grensekontrolleres i Norge skal minimum være utstedt på engelsk.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-3-ledd-2-punkt-3"><article class="legalP" id="kapittel-1-foreslåttparagraf-3-ledd-2-punkt-3-ledd-1">Være utstedt på dagen for lasting av forsendelse, undertegnet og stemplet av offentlig inspektør. Underskriftens og stemplets farge skal avvike fra påtrykkets farge.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-3-ledd-2-punkt-4"><article class="legalP" id="kapittel-1-foreslåttparagraf-3-ledd-2-punkt-4-ledd-1">Hvis ytterligere sider er føyd til helsesertifikatet for å identifisere forsendelsen, utgjør disse en del av originalen og skal være undertegnet og stemplet av attesterende offentlig inspektør på hver side.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-3-ledd-2-punkt-5"><article class="legalP" id="kapittel-1-foreslåttparagraf-3-ledd-2-punkt-5-ledd-1">Følge forsendelsen i original frem til mottaksstedet.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-3-ledd-2-punkt-6"><article class="legalP" id="kapittel-1-foreslåttparagraf-3-ledd-2-punkt-6-ledd-1">Være gyldig i 10 dager. Ved transport med skip forlenges gyldigheten i henhold til sjøreisens varighet.</article></article></li></ul></article><article class="legalP" id="kapittel-1-foreslåttparagraf-3-ledd-3">Levende fisk, rogn og melke som omsettes til områder oppført på liste i vedlegg 14 skal ikke transporteres sammen med annen fisk, rogn eller melke med lavere helsestatus. De skal transporteres slik at helsestatusen ikke påvirkes, og at helsestatusen til mottaksområdet ikke utsettes for fare.</article><article class="legalP" id="kapittel-1-foreslåttparagraf-3-ledd-4">Vilkårene i første, andre og tredje ledd gjelder ikke for rogn til konsum.</article></article> <article class="defaultP" margin-top="true">Kapittel IV overskriften skal lyde:</article><span class="futuretitle" id="kapittel-1-foreslåttittel-2">Kapittel IV. Import av akvakulturdyr og akvakulturprodukter fra land utenfor EØS</span> <article class="defaultP" margin-top="true">Nåværende § 13 blir § 14 og skal lyde:</article><article class="futureLegalArticle" data-name="§14" id="kapittel-1-foreslåttparagraf-4"><span class="futureLegalArticleHeader">§ 14. <span class="legalArticleTitle">Generelle krav ved import av akvakulturdyr og akvakulturprodukter</span></span><article class="legalP" id="kapittel-1-foreslåttparagraf-4-ledd-1">Det er forbudt å importere levende krepsdyr fra land utenfor EØS for utsett i eller utenfor et akvakulturanlegg.</article><article class="legalP" id="kapittel-1-foreslåttparagraf-4-ledd-2">Ved import av akvakulturdyr og akvakulturprodukter fra land utenfor EØS skal vilkårene i denne forskriftens kapittel II være oppfylt. Forbudet i § 4 gjelder også for import fra tredjeland.</article><article class="legalP" id="kapittel-1-foreslåttparagraf-4-ledd-3">Importerte akvakulturdyr beregnet til konsum skal ikke settes ut på nytt. Det skal sikres at transportvann fra forsendelser ikke forurenser sjø og vassdrag.</article></article> <article class="defaultP" margin-top="true">Nye § 15, § 16 og § 17 skal lyde:</article><article class="futureLegalArticle" data-name="§15" id="kapittel-1-foreslåttparagraf-5"><span class="futureLegalArticleHeader">§ 15. <span class="legalArticleTitle">Særskilte krav ved import av levende fisk, deres rogn og melke til akvakulturanlegg og av levende fisk fra akvakulturanlegg til utsetting i Put and take-anlegg</span></span><article class="legalP" id="kapittel-1-foreslåttparagraf-5-ledd-1">Ved import av levende fisk, deres rogn og melke til akvakulturanlegg skal disse ha opprinnelse i et område som står oppført på en liste over tredjeland i vedlegg 8. Forsendelsen skal oppfylle de garantier, herunder paknings- og merkegarantier og de særskilte vilkår som fremgår av helsesertifikatet jf. vedlegg 9.</article><article class="legalP" id="kapittel-1-foreslåttparagraf-5-ledd-2">Ved import av levende fisk fra akvakulturanlegg, deres rogn og melke til direkte utsetting i Put and take-anlegg skal forsendelsen oppfylle kravene i første ledd. Put and take-anlegget skal ikke omfatte sjøer eller ikke-lukkede vannområder.</article><article class="legalP" id="kapittel-1-foreslåttparagraf-5-ledd-3">Ved import av levende fisk fra akvakulturanlegg, deres rogn og melke til akvakulturanlegg eller Put and take-anlegg skal disse settes ut i akvakulturanlegg eller i dammer i Put and take-anlegg, ikke i sjøer eller ikke-lukkede vannområder, samt transporteres direkte til akvakulturanlegget eller dammen.</article></article><article class="futureLegalArticle" data-name="§16" id="kapittel-1-foreslåttparagraf-6"><span class="futureLegalArticleHeader">§ 16. <span class="legalArticleTitle">Særskilte vilkår ved import av levende bløtdyr, deres rogn og melke til utsett i akvakulturanlegg eller gjenutlegging</span></span><article class="legalP" id="kapittel-1-foreslåttparagraf-6-ledd-1">Ved import av levende bløtdyr, deres rogn og melke til utsett i akvakulturanlegg eller gjenutlegging, skal disse ha opprinnelse og være høstet i et område som står oppført på en liste over tredjeland i vedlegg 12.</article><article class="legalP" id="kapittel-1-foreslåttparagraf-6-ledd-2">Forsendelsen skal oppfylle de garantier, herunder paknings- og merkegarantier og de særskilte vilkår som fremgår av helsesertifikatet jf. vedlegg 13, samt transporteres direkte til akvakulturanlegget.</article></article><article class="futureLegalArticle" data-name="§17" id="kapittel-1-foreslåttparagraf-7"><span class="futureLegalArticleHeader">§ 17. <span class="legalArticleTitle">Særskilte krav ved import av akvakulturdyr og akvakulturprodukter til konsum</span></span><article class="legalP" id="kapittel-1-foreslåttparagraf-7-ledd-1">Ved import av levende fisk til direkte konsum eller videreforedling før konsum fra akvakulturanlegg skal vilkårene i § 15 oppfylles. Hvis ikke skal de sendes direkte til godkjent importsentral for å bli slaktet og renset.</article><article class="legalP" id="kapittel-1-foreslåttparagraf-7-ledd-2">Ved import av akvakulturprodukter av fisk til videreforedling skal forsendelsen oppfylle de garantier, herunder paknings- og merkegarantier og de særskilte vilkår som fremgår av helsesertifikatet jf. vedlegg 10. Videreforedling av akvakulturprodukter fra fisk skal gjennomføres på godkjente importsentraler med mindre fisken renses før avsendelse, eller opprinnelsesstedets helsestatus tilsvarer helsestatusen til stedet hvor det gjennomføres videreforedling, spesielt med hensyn til epizootisk hematopoietisk nekrose (EHN) og de fiskesykdommer som er nevnt i vedlegg 1.</article><article class="legalP" id="kapittel-1-foreslåttparagraf-7-ledd-3">Ved import av akvakulturfiskevarer til direkte konsum, skal forsendelsen oppfylle de garantier, herunder paknings- og merkegarantier og de særskilte vilkår som fremgår av helsesertifikatet jf. vedlegg 11. Forsendelsen skal bestå av forbrukerpakninger av en størrelse som er egnet for detaljsalg direkte til den endelige forbruker.</article><article class="legalP" id="kapittel-1-foreslåttparagraf-7-ledd-4">Ved import av levende bløtdyr til konsum skal vilkårene i § 16 være oppfylt, eller sendes direkte til godkjent importsentral for videre foredling.</article><article class="legalP" id="kapittel-1-foreslåttparagraf-7-ledd-5">Ved import av levende bløtdyr til direkte konsum skal forsendelsen bestå av forbrukerpakninger av en størrelse som er egnet for detaljsalg direkte til den endelige forbruker, og pakningen skal være tydelig merket; «Levende bløtdyr beregnet for direkte konsum. Skal ikke settes ut på nytt», eller sendes direkte til godkjent importsentral for videreforedling.</article><article class="legalP" id="kapittel-1-foreslåttparagraf-7-ledd-6">Levende bløtdyr som forlater godkjent importsentral må være pakket og merket i henhold til femte ledd.</article><article class="legalP" id="kapittel-1-foreslåttparagraf-7-ledd-7">Levende marine krepsdyr til konsum skal kokes ved ankomst eller oppbevares midlertidig i kar med godkjent desinfeksjon av avløpsvannet.</article></article> <article class="defaultP" margin-top="true">Nåværende § 14 og § 15 blir § 18 og § 19 og skal lyde:</article><article class="futureLegalArticle" data-name="§18" id="kapittel-1-foreslåttparagraf-8"><span class="futureLegalArticleHeader">§ 18. <span class="legalArticleTitle">Særskilte vilkår ved import av akvakulturdyr for oppbevaring i akvarier</span></span><article class="legalP" id="kapittel-1-foreslåttparagraf-8-ledd-1">Tempererte akvakulturdyr, av ikke mottakelig art og tropiske akvakulturdyr kan importeres fra land utenfor EØS når de oppfyller vilkårene i denne forskriftens kapittel II og III og utelukkende oppbevares i akvarium.</article><article class="legalP" id="kapittel-1-foreslåttparagraf-8-ledd-2">Det er forbudt å importere levende tempererte akvakulturdyr av mottakelige arter fra land utenfor EØS.</article></article><article class="futureLegalArticle" data-name="§19" id="kapittel-1-foreslåttparagraf-9"><span class="futureLegalArticleHeader">§ 19. <span class="legalArticleTitle">Helsesertifikat</span></span><article class="legalP" id="kapittel-1-foreslåttparagraf-9-ledd-1">Ved import av akvakulturdyr og akvakulturprodukter fra land utenfor EØS skal forsendelsen følges av et helsesertifikat som er utstedt og attestert av offentlig myndighet i avsenderlandet. Helsesertifikatet skal:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-9-ledd-1-punkt-1"><article class="legalP" id="kapittel-1-foreslåttparagraf-9-ledd-1-punkt-1-ledd-1">Være utstedt på dagen for lasting for forsendelse til mottakerlandet i EØS-området. For akvakulturdyr som utelukkende oppbevares i et akvarium skal helsesertifikatet være utstedt senest 48 timer før lasting.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-9-ledd-1-punkt-2"><article class="legalP" id="kapittel-1-foreslåttparagraf-9-ledd-1-punkt-2-ledd-1">Følge forsendelsen i original frem til grensekontrollstedet.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-9-ledd-1-punkt-3"><article class="legalP" id="kapittel-1-foreslåttparagraf-9-ledd-1-punkt-3-ledd-1">Bekrefte at vilkårene i denne forskriftens kapittel II, IV og eventuelle vedtak om import fra tredjeland er oppfylt.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-9-ledd-1-punkt-4"><article class="legalP" id="kapittel-1-foreslåttparagraf-9-ledd-1-punkt-4-ledd-1">Originalen av hvert helsesertifikat skal bestå av et enkelt ark med trykk på begge sider. Hvis det kreves mer enn et ark, skal det utformes slik at alle de nødvendige sidene utgjør en sammenhengende helhet. Øverst til høyre på hver side skal det være merket med kodenummer som er utstedt av myndighetene, og «original». Alle sider i sertifikatet skal være nummerert med sidetall og samlet sideantall.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-9-ledd-1-punkt-5"><article class="legalP" id="kapittel-1-foreslåttparagraf-9-ledd-1-punkt-5-ledd-1">Være utstedt på et offisielt språk for det landet der importen til EØS skjer, med mindre mottakerlandet har tillatt andre språk. Sertifikater til forsendelser som grensekontrolleres i Norge skal minimum være utstedt på engelsk.</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-9-ledd-1-punkt-6"><article class="legalP" id="kapittel-1-foreslåttparagraf-9-ledd-1-punkt-6-ledd-1">Være undertegnet og stemplet av en offentlig inspektør. Underskriftens og stemplets farge skal avvike fra påtrykkets farge.</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-9-ledd-1-punkt-7"><article class="legalP" id="kapittel-1-foreslåttparagraf-9-ledd-1-punkt-7-ledd-1">Hvis ytterligere sider er føyd til helsesertifikatet for å identifisere forsendelsen, utgjør disse en del av originalen og skal være undertegnet og stemplet av attesterende offentlig inspektør på hver side.</article></article></li><li data-li-identifier="9." data-name="9."><article class="listArticle" id="kapittel-1-foreslåttparagraf-9-ledd-1-punkt-8"><article class="legalP" id="kapittel-1-foreslåttparagraf-9-ledd-1-punkt-8-ledd-1">Gjelde en mottaker.</article></article></li><li data-li-identifier="10." data-name="10."><article class="listArticle" id="kapittel-1-foreslåttparagraf-9-ledd-1-punkt-9"><article class="legalP" id="kapittel-1-foreslåttparagraf-9-ledd-1-punkt-9-ledd-1">Være gyldig i 10 dager. Ved transport med skip forlenges gyldigheten i henhold til sjøreisens varighet.</article></article></li></ul></article></article> <article class="defaultP" margin-top="true">Nåværende § 16 oppheves.</article> <article class="defaultP" margin-top="true">Ny § 20 skal lyde:</article><article class="futureLegalArticle" data-name="§20" id="kapittel-1-foreslåttparagraf-10"><span class="futureLegalArticleHeader">§ 20. <span class="legalArticleTitle">Godkjenning av importsentraler</span></span><article class="legalP" id="kapittel-1-foreslåttparagraf-10-ledd-1">Etablering og drift av norske importsentraler skal være godkjent av Mattilsynet. Godkjent importsentral skal tildeles et virksomhetsnummer.</article><article class="legalP" id="kapittel-1-foreslåttparagraf-10-ledd-2">For å bli godkjent som importsentral skal virksomheten inneha godkjenning i henhold til kvalitetsforskrift 14. juni 1996 nr. 667 for fisk og fiskevarer.</article><article class="legalP" id="kapittel-1-foreslåttparagraf-10-ledd-3">I tillegg skal følgende krav tilfredsstilles:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-10-ledd-3-punkt-1"><article class="legalP" id="kapittel-1-foreslåttparagraf-10-ledd-3-punkt-1-ledd-1">Godkjent importsentral må være innrettet og konstruert på en slik måte at avfall og avløpsvann ikke utgjør noen dyrehelsemessig risiko hos akvakulturdyr. Avløpsvann skal desinfiseres i tråd med bestemmelsene i forskrift 20. februar 1997 nr. 192 om desinfeksjon av inntaksvann til og avløpsvann fra akvakulturrelatert virksomhet § 10.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-10-ledd-3-punkt-2"><article class="legalP" id="kapittel-1-foreslåttparagraf-10-ledd-3-punkt-2-ledd-1">Animalsk avfall skal håndteres i tråd med forskrift 5. november 1999 nr. 1148 om transport og behandling av animalsk avfall, og anlegg som behandler animalsk avfall.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-10-ledd-3-punkt-3"><article class="legalP" id="kapittel-1-foreslåttparagraf-10-ledd-3-punkt-3-ledd-1">Godkjent importsentral skal ha rutiner som sikrer hygienisk håndtering av transporter, transportcontainere, anlegg og utstyr.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-10-ledd-3-punkt-4"><article class="legalP" id="kapittel-1-foreslåttparagraf-10-ledd-3-punkt-4-ledd-1">Godkjent importsentral skal ha et effektivt system for sykdomsbekjempelse og -overvåkning.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-10-ledd-3-punkt-5"><article class="legalP" id="kapittel-1-foreslåttparagraf-10-ledd-3-punkt-5-ledd-1">Personell som arbeider ved importsentralen skal bruke eget arbeidstøy og fottøy som ikke benyttes utenfor anlegget.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-10-ledd-3-punkt-6"><article class="legalP" id="kapittel-1-foreslåttparagraf-10-ledd-3-punkt-6-ledd-1">Godkjent importsentral skal ha et renholdsprogram og egnet utstyr som sikrer regelmessig rengjøring og desinfisering av virksomheten. Kravene til renhold og desinfeksjon skal tilfredsstille bestemmelsene i forskrift 20. februar 1997 nr. 194 om rengjøring og desinfeksjon av akvakulturanlegg m.v., jf. Kap III. Desinfeksjonsmidler som benyttes skal være godkjent.</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-10-ledd-3-punkt-7"><article class="legalP" id="kapittel-1-foreslåttparagraf-10-ledd-3-punkt-7-ledd-1">Godkjent importsentral skal føre journal med opplysninger om unormal høy dødelighet, antall individer og produkter som er mottatt og over produkter som forlater importsentralen, opprinnelse, leverandør og bestemmelsessted. På forespørsel skal disse opplysninger legges frem for Mattilsynet.</article></article></li></ul></article><article class="legalP" id="kapittel-1-foreslåttparagraf-10-ledd-4">Levende akvakulturdyr kan ikke videresendes fra importsentralen, med unntak av levende bløtdyr til direkte konsum. Levende bløtdyr som forlater godkjent importsentral må være pakket og merket i henhold til § 17 femte ledd.</article></article> <article class="defaultP" margin-top="true">Nåværende § 17 – § 19 blir § 21 – § 23.</article> <article class="defaultP" margin-top="true">Nåværende § 20 blir § 24, der andre og tredje ledd skal lyde:</article><article class="legalP" id="kapittel-1-ledd-5">De øvrige delene av fastlands-Norge, samt kystområdene utenfor er IHN-/VHS-godkjent sone.</article><article class="legalP" id="kapittel-1-ledd-6">Hele Norges kystsone er godkjent sone for Bonamia ostreae og Marteilia refringens.</article> <article class="defaultP" margin-top="true">Nåværende § 21 – § 24 blir § 25 – § 28.</article> <article class="defaultP" margin-top="true">§ 28 siste ledd nr. 2 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">Etter at tiltak beskrevet i nr. 1, bokstav a og b er gjennomført, må vilkårene for godkjenning i denne forskrifts § 25 eller § 26 igjen være oppfylt.</article></article></li></ul></article> <article class="defaultP" margin-top="true">Nåværende § 25, § 26 og § 27 blir § 29, § 30 og § 31, der sistnevnte skal lyde:</article><article class="legalP" id="kapittel-1-ledd-7">Mattilsynet kan stoppe import og omsetning av akvakulturdyr og akvakulturprodukter dersom dyrehelsemessige forhold i avsenderlandets eller andre forhold skulle tilsi dette.</article> <article class="defaultP" margin-top="true">Nåværende § 28 og § 29 blir § 32 og ny § 33.</article> <article class="defaultP" margin-top="true">I vedlegg 1 kolonne 2 Mottakelige arter skal «Østers» endres til «Flatøsters».</article> <article class="defaultP" margin-top="true">Vedlegg 2 til 7 og nye vedlegg 8 til 15 skal lyde:</article><span class="futuretitle" id="kapittel-1-foreslåttittel-3">Vedlegg 2. Transportdokument for levende fisk, rogn og melke fra godkjent sone</span><article class="legalP" id="kapittel-1-ledd-8">Trykk her for å se vedlegget: (pdf)</article><span class="futuretitle" id="kapittel-1-foreslåttittel-4">Vedlegg 3. Transportdokument for levende fisk, rogn eller melke fra godkjent anlegg</span><article class="legalP" id="kapittel-1-ledd-9">Trykk her for å se vedlegget: (pdf)</article><span class="futuretitle" id="kapittel-1-foreslåttittel-5">Vedlegg 4. Transportdokument for bløtdyr fra godkjent kystsone</span><article class="legalP" id="kapittel-1-ledd-10">Trykk her for å se vedlegget: (pdf)</article><span class="futuretitle" id="kapittel-1-foreslåttittel-6">Vedlegg 5. Transportdokument for bløtdyr fra godkjent anlegg</span><article class="legalP" id="kapittel-1-ledd-11">Trykk her for å se vedlegget: (pdf)</article><span class="futuretitle" id="kapittel-1-foreslåttittel-7">Vedlegg 6. Transportdokument for levende akvakulturdyr av ikke mottakelige arter av fisk, bløtdyr og krepsdyr, deres rogn og melke, jf. forskrift om dyrehelsemessige vilkår ved omsetning og import av akvakulturdyr og akvakulturprodukter § 10 første ledd</span><article class="legalP" id="kapittel-1-ledd-12">Trykk her for å se vedlegget: (pdf)</article><span class="futuretitle" id="kapittel-1-foreslåttittel-8">Vedlegg 7. Transportdokument for levende vill fisk, bløtdyr og krepsdyr, deres rogn og melke, jf. forskrift om dyrehelsemessige vilkår ved omsetning og import av akvakulturdyr og akvakulturprodukter § 10 annet ledd</span><article class="legalP" id="kapittel-1-ledd-13">Trykk her for å se vedlegget: (pdf)</article><span class="futuretitle" id="kapittel-1-foreslåttittel-9">Vedlegg 8. Oversikt over områder i tredjeland det er tillatt å importere visse arter levende fisk, rogn og melke til oppdrett i EØS</span><article class="legalP" id="kapittel-1-ledd-14">Trykk her for å se vedlegget: (pdf)</article><span class="futuretitle" id="kapittel-1-foreslåttittel-10">Vedlegg 9. Helsesertifikatmodell ved import til EØS av levende fisk, rogn og melke</span><article class="legalP" id="kapittel-1-ledd-15">Trykk her for å se vedlegget: <img height="17" src="static/LTI/doc.gif" width="17" /></article><span class="futuretitle" id="kapittel-1-foreslåttittel-11">Vedlegg 10. Helsesertifikatmodell ved import av akvakulturprodukter av fisk fra tredjeland til videreforedling før konsum</span><article class="legalP" id="kapittel-1-ledd-16">Trykk her for å se vedlegget: <img height="17" src="static/LTI/doc.gif" width="17" /></article><span class="futuretitle" id="kapittel-1-foreslåttittel-12">Vedlegg 11. Helsesertifikatmodell for import av akvakulturprodukter av fisk til direkte humant konsum</span><article class="legalP" id="kapittel-1-ledd-17">Trykk her for å se vedlegget: <img height="17" src="static/LTI/doc.gif" width="17" /></article><span class="futuretitle" id="kapittel-1-foreslåttittel-13">Vedlegg 12. Oversikt over områder i tredjeland hvorfra det er tillatt å importere visse arter levende bløtdyr, rogn og melke til EØS</span><article class="legalP" id="kapittel-1-ledd-18">Trykk her for å se vedlegget: (pdf)</article><span class="futuretitle" id="kapittel-1-foreslåttittel-14">Vedlegg 13. Helsesertifikatmodell for levende bløtdyr, rogn og melke fra land utenfor EØS</span><article class="legalP" id="kapittel-1-ledd-19">Trykk her for å se vedlegget: <img height="17" src="static/LTI/doc.gif" width="17" /></article><span class="futuretitle" id="kapittel-1-foreslåttittel-15">Vedlegg 14. Områder med godkjent fristatus for visse sykdommer som det refereres til i Kolonne I, Liste III i Vedlegg A i Rådsdirektiv 91/67/EØF</span><article class="legalP" id="kapittel-1-ledd-20">Trykk her for å se vedlegget: (pdf)</article><span class="futuretitle" id="kapittel-1-foreslåttittel-16">Vedlegg 15. Modell for dyrehelsesertifikat ved omsetning av levende fisk og rogn og melke, som tilhører arter mottakelig for Vårviremi hos karpe og Bakteriell nyresyke og Gyrodactylus salaris, til oppdrett eller avl i områder med EU-godkjent fristatus eller kontroll- og utryddingsprogrammer for en eller flere av disse sykdommene</span><article class="legalP" id="kapittel-1-ledd-21">Trykk her for å se vedlegget: <img height="17" src="static/LTI/doc.gif" width="17" /></article></section><section class="section" data-name="kapII" id="kapittel-2" data-lovdata-URL="LTI/forskrift/2004-11-04-1447/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>