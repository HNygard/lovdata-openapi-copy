<!DOCTYPE html><html lang="no"><head><title>Forskrift om skogavgift for 2004.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-01-07-482</dd><dt class="dokid">DokumentID</dt><dd class="dokid">LTI/forskrift/2004-01-07-482</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 4 s 673</dd><dt class="dateInForce">I kraft fra</dt><dd class="dateInForce">2004-01-07, for kalenderåret 2004</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-05-21/§41</li><li>lov/1965-05-21/§16</li><li>forskrift/1984-11-02-1808</li></ul></dd><dt class="dateOfPublication">Kunngjort</dt><dd class="dateOfPublication">2004-03-12</dd><dt class="journalNumber">Journalnummer</dt><dd class="journalNumber">2004-0479</dd><dt class="titleShort">Korttittel</dt><dd class="titleShort">Forskrift om skogavgift for 2004</dd><dt class="title">Tittel</dt><dd class="title">Forskrift om skogavgift for 2004.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 7. januar 2004 med hjemmel i lov 21. mai 1965 om skogbruk og skogvern § 41, jf. § 16 siste ledd, jf. delegeringsvedtak 2. november 1984 nr. 1808.</dd><dt class="refid">RefID</dt><dd class="refid">forskrift/2004-01-07-482</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om skogavgift for 2004.<ul class="tocSubUl"><li>§ 1. Hovedregel for skogavgift</li><li>§ 2. Satser for skogavgift</li><li>§ 3. Manglende innbetaling av skogavgift</li><li>§ 4. Klage</li><li>§ 5. Dispensasjon</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2004-01-07-482" id="dokument"><h1>Forskrift om skogavgift for 2004.</h1><article class="legalArticle" data-lovdata-URL="LTI/forskrift/2004-01-07-482/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Hovedregel for skogavgift</span></h2><article class="legalP" id="paragraf-1-ledd-1">I 2004 skal det svares en skogavgift ved salg og annen overdragelse samt ved ekspropriasjon av hogget eller fremdrevet skogsvirke eller av trær på rot, ved skogeierens foredling av virke for videresalg og annen overdragelse, og ved skogeierens bruk av virke til andre formål enn til dekning av eget behov i jord- og skogbruksmessig virksomhet.</article><article class="legalP" id="paragraf-1-ledd-2">Plikten til å svare skogavgift gjelder massevirke, skurtømmer og spesialvirke av både bartre og lauvtre, herunder virke til ved og til andre bioenergiformål. For juletrær og pyntegrønt kan skogeier selv velge om det skal svares skogavgift.</article><article class="legalP" id="paragraf-1-ledd-3">Dersom skogeier selv er ansvarlig for å holde tilbake og innbetale skogavgift (jf. § 2-2, nest siste ledd, i forskrift om innbetaling av skogavgift og måling av skogsvirke m.v.) og samlet skogavgiftsbeløp gjennom året blir mindre enn kr 500,-, kan skogeier selv velge om det skal svares skogavgift.</article></article><article class="legalArticle" data-lovdata-URL="LTI/forskrift/2004-01-07-482/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Satser for skogavgift</span></h2><article class="legalP" id="paragraf-2-ledd-1">Skogavgiften skal være i hele prosentenheter innenfor intervallet 4-40 prosent av virkets bruttoverdi.</article><article class="legalP" id="paragraf-2-ledd-2">Valg av skogavgiftssats skjer normalt ved at satsen påføres salgskontrakt/målemelding. Avgiftssatsen gjelder inntil skogeier selv endrer den. Ny sats kan ikke gjøres gjeldende for virke som allerede er omsatt. Dersom gjeldende sats er ukjent, skal det trekkes 10 prosent.</article></article><article class="legalArticle" data-lovdata-URL="LTI/forskrift/2004-01-07-482/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Manglende innbetaling av skogavgift</span></h2><article class="legalP" id="paragraf-3-ledd-1">Skogeier har plikt til å gi kjøper korrekt opplysning om hvilken skogavgiftssats som skal brukes. Dersom det er trukket for lite skogavgift, kommer bestemmelsene om manglende innbetaling av skogavgift i forskrift om innbetaling av skogavgift og måling av skogsvirke m.v., til anvendelse (§ 2-4).</article></article><article class="legalArticle" data-lovdata-URL="LTI/forskrift/2004-01-07-482/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Klage</span></h2><article class="legalP" id="paragraf-4-ledd-1">Vedtak truffet i medhold av denne forskrift kan påklages etter kap. VI i lov 10. februar 1967 om behandlingsmåten i forvaltningssaker (forvaltningsloven). Vedtak truffet av kommunen kan påklages til fylkesmannen.</article></article><article class="legalArticle" data-lovdata-URL="LTI/forskrift/2004-01-07-482/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Dispensasjon</span></h2><article class="legalP" id="paragraf-5-ledd-1">Departementet kan dispensere fra denne forskrift.</article></article><article class="legalArticle" data-lovdata-URL="LTI/forskrift/2004-01-07-482/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskrift trer i kraft straks, og gjelder for kalenderåret 2004.</article></article></main></body></html>