<!DOCTYPE html><html lang="no"><head><title>Forskrift om endring i forskrift om materielle konkurranseregler i EØS-avtalen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-03-19-538</dd><dt class="dokid">DokumentID</dt><dd class="dokid">LTI/forskrift/2004-03-19-538</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 5 s 745</dd><dt class="dateInForce">I kraft fra</dt><dd class="dateInForce">2004-03-20</dd><dt class="changesToDocuments">Endrer</dt><dd class="changesToDocuments"><ul><li>forskrift/1992-12-04-964</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-11-27-110/§1</li><li>forskrift/1992-11-27-866</li><li>forskrift/1996-12-20-1156</li><li>forskrift/1997-12-19-1316</li></ul></dd><dt class="dateOfPublication">Kunngjort</dt><dd class="dateOfPublication">2004-03-23</dd><dt class="journalNumber">Journalnummer</dt><dd class="journalNumber">2004-0524</dd><dt class="titleShort">Korttittel</dt><dd class="titleShort">Endr. i forskrift om EØS-konkurranseregler</dd><dt class="title">Tittel</dt><dd class="title">Forskrift om endring i forskrift om materielle konkurranseregler i EØS-avtalen.</dd><dt class="miscInformation">Annet om dokumentet</dt><dd class="miscInformation">Fastsatt av Arbeids- og administrasjonsdepartementet 19. mars 2004 med hjemmel i lov 27. november 1992 nr. 110 om konkurranseregler i EØS-avtalen m.v. § 1, jf. delegeringsvedtak 27. november 1992 nr. 866, kgl.res. 20. desember 1996 nr. 1156 om omorganisering av departementsstrukturen fra 1. januar 1997 og kgl.res. 19. desember 1997 nr. 1316 om omorganisering av departementsstrukturen fra 1. januar 1998. Jf. EØS-avtalen vedlegg XIV nr. 2 (forordning (EF) nr. 2790/1999) og nr. 4b (forordning (EF) nr. 1400/2002).</dd><dt class="refid">RefID</dt><dd class="refid">forskrift/2004-03-19-538</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om materielle konkurranseregler i EØS-avtalen.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-03-19-538" id="dokument"><h1>Forskrift om endring i forskrift om materielle konkurranseregler i EØS-avtalen.</h1><section class="section" data-name="kapI" id="kapittel-1" data-lovdata-URL="LTI/forskrift/2004-03-19-538/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 4. desember 1992 nr. 964 om materielle konkurranseregler i EØS-avtalen gjøres følgende endringer:</article> <article class="defaultP" margin-top="true">Kapittel I A artikkel 8 nr. 2 skal lyde:</article><article class="numberedLegalP" data-numerator="2" id="kapittel-1-nummer-1">2. Et vedtak i henhold til nr. 1 får anvendelse først seks måneder etter at det er vedtatt.<article class="legalP" id="kapittel-1-nummer-1-ledd-1">I henhold til bestemmelsene i avtalen mellom EFTA-statene om opprettelse av et overvåkingsorgan og en domstol, kan EFTAs overvåkingsorgan gjennom en anbefaling erklære at når parallelle nett av lignende vertikale begrensninger omfatter mer enn 50% av et relevant marked i EFTA-statene, får dette kapittel ikke anvendelse på vertikale avtaler som inneholder bestemte begrensninger som gjelder det aktuelle markedet.</article><article class="legalP" id="kapittel-1-nummer-1-ledd-2">En anbefaling i henhold til nr. 1 skal rettes til EFTA-staten(e) som omfatter det aktuelle relevante marked. Kommisjonen skal underrettes om anbefalingen.</article><article class="legalP" id="kapittel-1-nummer-1-ledd-3">Innen tre måneder fra utstedelsen av en anbefaling i henhold til nr. 1 skal alle EFTA-stater den er rettet til underrette EFTAs overvåkingsorgan om hvorvidt de tar anbefalingen til etterretning. Dersom fristen på tre måneder utløper uten at et svar er sendt, anses den EFTA-stat som ikke svarer innen fristens utløp, for å ta anbefalingen til etterretning.</article><article class="legalP" id="kapittel-1-nummer-1-ledd-4">Dersom en EFTA-stat som en anbefaling er rettet til, enten tar den til etterretning eller unnlater å svare innen fristens utløp, pålegges vedkommende EFTA-stat en rettslig forpliktelse i henhold til EØS-avtalen til å etterkomme anbefalingen innen tre måneder fra det tidspunkt da den ble utstedt.</article><article class="legalP" id="kapittel-1-nummer-1-ledd-5">Dersom en EFTA-stat som en anbefaling er rettet til, underretter EFTAs overvåkingsorgan innen fristen på tre måneder utløper om at den ikke tar Overvåkingsorganets anbefaling til etterretning, skal EFTAs overvåkingsorgan underrette Kommisjonen om dette. Dersom Kommisjonen er uenig med vedkommende EFTA-stat, får EØS-avtalens artikkel 92 nr. 2 anvendelse.</article><article class="legalP" id="kapittel-1-nummer-1-ledd-6">EFTAs overvåkingsorgan og Kommisjonen skal utveksle opplysninger og rådføre seg med hverandre når de anvender denne bestemmelsen.</article><article class="legalP" id="kapittel-1-nummer-1-ledd-7">Når parallelle nett som har lignende vertikale begrensninger omfatter mer enn 50% av et relevant marked i området som omfattes av EØS-avtalen, kan de to overvåkingsorganene inngå et samarbeid med sikte på å treffe tiltak hver for seg. Dersom de to overvåkingsorganene blir enige om et relevant marked og om at det er formålstjenlig å treffe tiltak i henhold til denne bestemmelsen, skal Kommisjonen vedta en forordning rettet til EF-medlemsstatene, og EFTAs overvåkingsorganet skal vedta en tilsvarende anbefaling rettet til EFTA-staten(e) som omfatter det aktuelle relevante marked.</article></article> <article class="defaultP" margin-top="true">Kapittel III A artikkel 7 nr. 2 skal lyde:</article><article class="numberedLegalP" data-numerator="2" id="kapittel-1-nummer-2">2. Et vedtak i henhold til nr. 1 får anvendelse først ett år etter at det er vedtatt.<article class="legalP" id="kapittel-1-nummer-2-ledd-1">I henhold til bestemmelsene i avtalen mellom EFTA-statene om opprettelse av et overvåkningsorgan og en domstol, kan EFTAs overvåkningsorgan gjennom en anbefaling erklære at når parallelle nett av lignende vertikale begrensninger omfatter mer enn 50% av et relevant marked i EFTA-statene, får dette kapittel ikke anvendelse på vertikale avtaler som inneholder bestemte begrensninger som gjelder det aktuelle markedet.</article><article class="legalP" id="kapittel-1-nummer-2-ledd-2">En anbefaling i henhold til nr. 1 skal rettes til EFTA-staten(e) som omfatter det aktuelle relevante marked. Kommisjonen skal underrettes om anbefalingen.</article><article class="legalP" id="kapittel-1-nummer-2-ledd-3">Innen tre måneder fra utstedelsen av en anbefaling i henhold til nr. 1 skal alle EFTA-stater den er rettet til underrette EFTAs overvåkningsorgan om hvorvidt de tar anbefalingen til etterretning. Dersom fristen på tre måneder utløper uten at et svar er sendt, anses den EFTA-stat som ikke svarer innen fristens utløp, for å ta anbefalingen til etterretning.</article><article class="legalP" id="kapittel-1-nummer-2-ledd-4">Dersom en EFTA-stat som en anbefaling er rettet til enten tar den til etterretning eller unnlater å svare innen fristens utløp, pålegges vedkommende EFTA-stat en rettslig forpliktelse i henhold til EØS-avtalen til å etterkomme anbefalingen innen tre måneder fra det tidspunkt da den ble utstedt.</article><article class="legalP" id="kapittel-1-nummer-2-ledd-5">Dersom en EFTA-stat som en anbefaling er rettet til, underretter EFTAs overvåkningsorgan innen fristen på tre måneder utløper om at den ikke tar Overvåkningsorganets anbefaling til etterretning, skal EFTAs overvåkningsorgan underrette Kommisjonen om dette. Dersom Kommisjonen er uenig med vedkommende EFTA-stat, får EØS-avtalens artikkel 92 nr. 2 anvendelse.</article><article class="legalP" id="kapittel-1-nummer-2-ledd-6">EFTAs overvåkningsorgan og Kommisjonen skal utveksle opplysninger og rådføre seg med hverandre når de anvender denne bestemmelsen.</article><article class="legalP" id="kapittel-1-nummer-2-ledd-7">Når parallelle nett som har lignende vertikale begrensninger omfatter mer enn 50% av et relevant marked i området som omfattes av EØS-avtalen, kan de to overvåkningsorganene inngå et samarbeid med sikte på å treffe tiltak hver for seg. Dersom de to overvåkningsorganene blir enige om et relevant marked og om at det er formålstjenlig å treffe tiltak i henhold til denne bestemmelsen, skal Kommisjonen vedta en forordning rettet til EF-medlemsstatene, og EFTAs overvåkningsorganet skal vedta en tilsvarende anbefaling rettet til EFTA-staten(e) som omfatter det aktuelle relevante marked.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-03-19-538/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 20. mars 2004.</article></section></main></body></html>