<!DOCTYPE html><html lang="no"><head><title>Forskrift om endring i forskrift om plantevernmidler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-01-09-160</dd><dt class="dokid">DokumentID</dt><dd class="dokid">LTI/forskrift/2004-01-09-160</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 2 s 267</dd><dt class="dateInForce">I kraft fra</dt><dd class="dateInForce">2004-01-09</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-12-14-1545</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§21</li><li>lov/2003-12-19-124/§33</li><li>lov/2003-12-19-124/§36</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2004-01-27</dd><dt class="journalNumber">Journalnummer</dt><dd class="journalNumber">2004-0146</dd><dt class="titleShort">Korttittel</dt><dd class="titleShort">Endr. i forskrift om plantevernmidler</dd><dt class="title">Tittel</dt><dd class="title">Forskrift om endring i forskrift om plantevernmidler.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 9. januar 2004 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 21 og § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790.</dd><dt class="refid">RefID</dt><dd class="refid">forskrift/2004-01-09-160</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om plantevernmidler.<ul class="tocSubUl"><li>I<ul class="tocSubUl"><li>§ 1.</li><li>§ 13.</li><li>§ 29.</li><li>§ 31.</li><li>§ 32.</li><li>§ 33.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-01-09-160" id="dokument"><h1>Forskrift om endring i forskrift om plantevernmidler.</h1><section class="section" data-name="kapI" id="kapittel-1" data-lovdata-URL="LTI/forskrift/2004-01-09-160/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 14. desember 2000 nr. 1545 om plantevernmidler gjøres følgende endringer:</article> <article class="defaultP" margin-top="true">Forskriftens hjemmelsfelt skal lyde:</article><article class="legalP" id="kapittel-1-ledd-2">Fastsatt av Landbruksdepartementet 14. desember 2000 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 21 og § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790.</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>.</span><article class="legalP" id="kapittel-1-foreslåttparagraf-1-ledd-1">Denne forskrift omfatter foruten de egentlige plantevernmidler også stoff og preparat til ymse annet bruk (se definisjoner i § 2). Disse blir i det videre også omfattet av begrepet plantevernmidler.</article></article> <article class="defaultP" margin-top="true">§ 2 nye bokstaver a, b, c, d og e skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1"><i>Plantevernmiddel;</i> stoff eller preparat som blir utgitt for å kunne verne mot eller dempe skadedyr, sopp, bakterier, virus og annet som kan gjøre skade på levende planter, medregnet plantedeler og såvarer, og likeledes stoff eller preparat mot ugras.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1"><i>Stoff eller preparat til ymse annet bruk;</i> stoff eller preparat som blir utgitt for å kunne virke mot sopp og insektskader på tømmer, til dreping av potetris, tvangsmodning og annen bladdreping, dreping av uønsket vegetasjon utenom kulturjord, til vekstregulering unntatt nærings- og gjødselstoff, og til å øke virkningen av stoff eller preparat som dekkes av forskriften.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1"><i>Tilvirker;</i> en som under eget navn lager, blander eller pakker om plantevernmiddel for salg.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1"><i>Importør;</i> en som innfører plantevernmiddel som er – eller i hovedsak er klar til bruk.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1"><i>Forhandler;</i> en som selger, har til salgs, fallbyr eller fordeler plantevernmidler. Sammenslutning av forbrukere som ikke har eget lager, men som til bruk for medlemmene sine leverer plantevernmidler innkjøpt fra en virksomhet som har tillatelse fra Mattilsynet, blir i denne sammenheng ikke regnet som forhandler.</article></article></li></ul></article> <article class="defaultP" margin-top="true">§ 2 nåværende bokstav a-l blir nye bokstav f-q.</article> <article class="defaultP" margin-top="true">§ 2 bokstav n skal lyde:<ul class="defaultList"><li data-li-identifier="n)" data-name="n)"><article class="listArticle" id="kapittel-1-foreslåttparagraf-1-ledd-1-punkt-6"><article class="legalP" id="kapittel-1-foreslåttparagraf-1-ledd-1-punkt-6-ledd-1"><i>internkontroll;</i> systematiske tiltak som virksomheten iverksetter, utøver og vedlikeholder for å sikre at krav fastsatt i eller i medhold av lov av 19. desember 2003 nr. 124 om matproduksjon og mattrygghet mv. (matloven) overholdes.</article></article></li></ul></article> <article class="defaultP" margin-top="true">§ 3 skal lyde:</article><article class="legalP" id="kapittel-1-ledd-3">Plantevernmidler skal godkjennes av Mattilsynet. Godkjenningen omfatter fareklassifisering, bruksområde, avgiftsklassifisering, normert arealdose, navn, emballasje, pakningsstørrelse, merking, bruksrettledning, vernetiltak mv., jf. § 5, § 6 og § 8.</article><article class="legalP" id="kapittel-1-ledd-4">Godkjenningen gjelder for et tidsrom på fem år dersom ikke annet blir bestemt når godkjenningen blir gitt.</article><article class="legalP" id="kapittel-1-ledd-5">Godkjenningen kan trekkes tilbake dersom nye opplysninger om skadevirkninger gjør det nødvendig eller de vilkårene som blir satt for godkjenningen ikke overholdes.</article><article class="legalP" id="kapittel-1-ledd-6">Rådet for plantevernmidler er rådgivende for Mattilsynet i spørsmål vedrørende godkjenningen. Rådet er et fagorgan hvorav tre medlemmer oppnevnes av Landbruksdepartementet, ett av Mattilsynet, ett av Arbeids- og administrasjonsdepartementet, to av Helsedepartementet og to av Miljøverndepartementet.</article><article class="legalP" id="kapittel-1-ledd-7">Søknad om godkjenning sendes på fastsatte søknadsskjemaer til Mattilsynet. Søknaden skal vedlegges den dokumentasjon som til enhver tid kreves. Alle punktene i søknadsskjemaene skal besvares dersom de er relevante for vedkommende preparat. Manglende svar skal begrunnes. Mattilsynet kan kreve ytterligere opplysninger dersom dette finnes nødvendig.</article><article class="legalP" id="kapittel-1-ledd-8">Søknad om fornyet godkjenning skal sendes Mattilsynet senest 6 måneder før godkjenningsperiodens utløp.</article><article class="legalP" id="kapittel-1-ledd-9">Det som er skrevet i denne paragrafen gjelder ikke for omsetning eller bruk til vitenskapelige formål.</article> <article class="defaultP" margin-top="true">§ 4 bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-9-punkt-1"><article class="legalP" id="kapittel-1-ledd-9-punkt-1-ledd-1">at preparatet har tilfredsstillende agronomisk virkning. Dette skal, når det finnes nødvendig, utprøves i Norge ved institusjon godkjent av Mattilsynet,</article></article></li></ul></article> <article class="defaultP" margin-top="true">§ 5 tredje ledd skal lyde:</article><article class="legalP" id="kapittel-1-ledd-10">Emballasjen må i godkjenningsperioden ikke forandres uten samtykke fra Mattilsynet. Mattilsynet kan stille ytterligere krav til emballasjen.</article> <article class="defaultP" margin-top="true">§ 6 første ledd skal lyde:</article><article class="legalP" id="kapittel-1-ledd-11">Dersom Mattilsynet godkjenner preparatet, skal det klassifiseres i samsvar med forskrift av 16. juli 2002 nr. 1139 om klassifisering, merking mv. av farlige kjemikalier kap. II, med unntak av vedlegg I kap. 4.</article> <article class="defaultP" margin-top="true">§ 7 første ledd, første punktum skal lyde:</article><article class="legalP" id="kapittel-1-ledd-12">All emballasje for plantevernmidler skal være forsynt med etikett med utelukkende norsk tekst godkjent av Mattilsynet.</article> <article class="defaultP" margin-top="true">§ 8 annet ledd bokstav k skal lyde:<ul class="defaultList"><li data-li-identifier="k)" data-name="k)"><article class="listArticle" id="kapittel-1-ledd-12-punkt-1"><article class="legalP" id="kapittel-1-ledd-12-punkt-1-ledd-1">Registreringsnummer fra Mattilsynet.</article></article></li></ul></article> <article class="defaultP" margin-top="true">§ 9 siste ledd skal lyde:</article><article class="legalP" id="kapittel-1-ledd-13">Godkjente preparaters merking mv. må ikke forandres uten samtykke fra Mattilsynet.</article> <article class="defaultP" margin-top="true">§ 10 første ledd skal lyde:</article><article class="legalP" id="kapittel-1-ledd-14">Tilvirkere av plantevernmidler må ha tillatelse fra Mattilsynet.</article> <article class="defaultP" margin-top="true">§ 10 tredje, fjerde og nytt femte ledd skal lyde:</article><article class="legalP" id="kapittel-1-ledd-15">Dersom det produserte plantevernmiddel skal søkes godkjent i Norge, må foretaket tilfredsstille kravene i forskrift av 7. august 1987 nr. 1158 om krav til godkjenning av importører av plantevernmidler m.v.</article><article class="legalP" id="kapittel-1-ledd-16">Mattilsynet kan knytte ytterligere vilkår til tillatelsen.</article><article class="legalP" id="kapittel-1-ledd-17">Tillatelsen kan trekkes tilbake dersom vilkårene ikke lenger oppfylles.</article> <article class="defaultP" margin-top="true">§ 11 første og annet ledd skal lyde:</article><article class="legalP" id="kapittel-1-ledd-18">Importører av plantevernmidler må ha godkjenning fra Mattilsynet i samsvar med forskrift av 7. august 1987 nr. 1158 om krav til godkjenning av importører.</article><article class="legalP" id="kapittel-1-ledd-19">Forhandlere av plantevernmidler må ha godkjenning av Mattilsynet. For salg av enkelte preparater godkjent etter § 24 kreves det ikke godkjenning som forhandler.</article> <article class="defaultP" margin-top="true">§ 11 fjerde, femte og nytt sjette ledd skal lyde:</article><article class="legalP" id="kapittel-1-ledd-20">Foretaket må ha lager for plantevernmidler som tilfredsstiller de krav til lager som er satt i § 16. Lager for plantevernmidler som er brannfarlige eller eksplosive må i tillegg tilfredsstille krav til lov av 14. juni 2002 nr. 20 om vern mot brann, eksplosjon og ulykker med farlig stoff og om brannvesenets redningsoppgaver.</article><article class="legalP" id="kapittel-1-ledd-21">Ved eierskifte, skifte av ansvarshavende, endring av firmanavn, eller ved andre endringer i løyveopplysningene, skal det gis melding om dette. Ny ansvarshavende må godkjennes av Mattilsynet.</article><article class="legalP" id="kapittel-1-ledd-22">Godkjenningen kan trekkes tilbake dersom vilkårene ikke lenger oppfylles.</article> <article class="defaultP" margin-top="true">§ 13 skal lyde:</article><article class="futureLegalArticle" data-name="§13" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 13</span>.</span><article class="legalP" id="kapittel-1-foreslåttparagraf-2-ledd-1">Alle som tilvirker, importerer eller forhandler plantevernmidler må foreta de registreringer som Mattilsynet finner nødvendig for en effektiv kontroll.</article></article> <article class="defaultP" margin-top="true">§ 15 første ledd skal lyde:</article><article class="legalP" id="kapittel-1-ledd-23">Preparater som skal sendes, må være i ubrutt originalemballasje og forsvarlig pakket i samsvar med gjeldende bestemmelser om transport av farlig gods jf. forskrift av 11. november 2002 nr. 1264 om transport av farlig gods på veg og jernbane.</article> <article class="defaultP" margin-top="true">§ 16 første ledd sjette punktum skal lyde:</article><article class="legalP" id="kapittel-1-ledd-24">Større emballasje kan oppbevares i friluft eller i skur når området er avsperret for uvedkommende og tydelig merket som nevnt ovenfor, og når lagringen ikke medfører risiko for omgivelser, samt skjer i overensstemmelse med lov av 14. juni 2002 nr. 20 om vern mot brann, eksplosjon og ulykker med farlig stoff og om brannvesenets redningsoppgaver.</article> <article class="defaultP" margin-top="true">§ 17 tredje ledd skal lyde:</article><article class="legalP" id="kapittel-1-ledd-25">Kommunen eller fylkesmannen har myndighet til å utstede autorisasjon etter instruks fastsatt av Mattilsynet.</article> <article class="defaultP" margin-top="true">§ 18 fjerde ledd andre og tredje punktum skal lyde:</article><article class="legalP" id="kapittel-1-ledd-26">Funksjonstesten skal utføres med personell og utstyr godkjent av Mattilsynet. Mattilsynet fastsetter nærmere bestemmelser for den praktiske gjennomføringen av funksjonstesten.</article> <article class="defaultP" margin-top="true">§ 18 sjette ledd andre punktum skal lyde:</article><article class="legalP" id="kapittel-1-ledd-27">Det må utføres slik at drikkevannskilder og spiselige vekster på naboeiendommer ikke forurenses (jf. forskrift av 4. desember 2001 nr. 1372 om vannforsyning og drikkevann).</article> <article class="defaultP" margin-top="true">§ 18 tiende ledd første punktum skal lyde:</article><article class="legalP" id="kapittel-1-ledd-28">Ved sprøyting av område som er åpent for alminnelig ferdsel, skal behandlet areal merkes med plakat som er godkjent av Mattilsynet.</article> <article class="defaultP" margin-top="true">§ 19 første ledd tredje punktum skal lyde:</article><article class="legalP" id="kapittel-1-ledd-29">Spredningen kan bare utføres av personer som har autorisasjon fra Mattilsynet og bare dersom det nyttes spredningsutstyr som er godkjent av Mattilsynet.</article> <article class="defaultP" margin-top="true">§ 19 annet og tredje ledd skal lyde:</article><article class="legalP" id="kapittel-1-ledd-30">Spredning av plantevernmidler i skog skal skje i henhold til forskrift av 4. august 1987 nr. 1157 om spredning av plantevernmidler i skog.</article><article class="legalP" id="kapittel-1-ledd-31">Mattilsynet eller den det bemyndiger kan fastsette nærmere bestemmelser for yrkesmessig bruk av plantevernmidler.</article> <article class="defaultP" margin-top="true">§ 23 siste ledd skal lyde:</article><article class="legalP" id="kapittel-1-ledd-32">Mattilsynet kan fastsette en kortere avviklingsperiode for salg og bruk i visse tilfelle.</article> <article class="defaultP" margin-top="true">§ 24 første ledd første punktum skal lyde:</article><article class="legalP" id="kapittel-1-ledd-33">Mattilsynet avgjør hvilke preparater og pakningsstørrelser som tillates brukt i hobbyhager, på stueplanter etc.</article> <article class="defaultP" margin-top="true">§ 25 siste ledd skal lyde:</article><article class="legalP" id="kapittel-1-ledd-34">Feilaktig eller misvisende reklame kan kreves stanset av Mattilsynet.</article> <article class="defaultP" margin-top="true">§ 27 annet og tredje ledd skal lyde:</article><article class="legalP" id="kapittel-1-ledd-35">Pkt. a-d skal dokumenteres skriftlig i den form og det omfang som er nødvendig på bakgrunn av virksomhetens art, aktiviteter, risikoforhold og størrelse. Dokumentasjonen skal være tilgjengelig for Mattilsynet.</article><article class="legalP" id="kapittel-1-ledd-36">Mattilsynet kan gi pålegg om iverksetting av tiltak og om ytterligere dokumentasjon dersom internkontrollen er utilstrekkelig for overholdelse av regelverket.</article> <article class="defaultP" margin-top="true">§ 28 første ledd skal lyde:</article><article class="legalP" id="kapittel-1-ledd-37">Mattilsynet og Tollvesenet fører tilsyn med at disse forskrifter overholdes. Mattilsynet kan også overdra tilsynet til andre og kan oppnevne særskilte kontrollører og prøvetakere.</article> <article class="defaultP" margin-top="true">§ 29 skal lyde:</article><article class="futureLegalArticle" data-name="§29" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 29</span>.</span><article class="legalP" id="kapittel-1-foreslåttparagraf-3-ledd-1">Til dekning av utgifter i samband med tilsyn og kontroll av preparater som omfattes av denne forskriften, skal det innkreves et kontrollgebyr.</article><article class="legalP" id="kapittel-1-foreslåttparagraf-3-ledd-2">Kontrollgebyret for det enkelte preparat beregnes ut fra det til enhver tid fastsatte gebyr pr. normert arealdose. Makrobiologiske preparater er unntatt fra kontrollavgift. Gebyret pr. normert arealdose (basisgebyret) er kr 1,60.</article><article class="legalP" id="kapittel-1-foreslåttparagraf-3-ledd-3">Mattilsynet beregner kontrollgebyret for det enkelte preparat.</article><article class="legalP" id="kapittel-1-foreslåttparagraf-3-ledd-4">Mattilsynet står for innkreving av gebyrene. Ved for sen betaling skal det betales renter av gebyret tilsvarende forsinkelsesrente.</article></article> <article class="defaultP" margin-top="true">§ 30 første ledd andre og tredje punktum skal lyde:</article><article class="legalP" id="kapittel-1-ledd-38">Avgiften pr. normert arealdose (basisavgiften) fastsettes av Mattilsynet. Mattilsynet beregner miljøavgiften for det enkelte preparat.</article> <article class="defaultP" margin-top="true">§ 30 tiende og ellevte ledd skal lyde:</article><article class="legalP" id="kapittel-1-ledd-39">Mattilsynet fastsetter avgiftsklassen for hvert godkjent preparat.</article><article class="legalP" id="kapittel-1-ledd-40">Mattilsynet fastsetter nærmere bestemmelser om oppkreving, innbetaling mv. for avgiftene under § 29 og § 30.</article> <article class="defaultP" margin-top="true">Kap. XIV skal lyde:</article><span class="futuretitle" id="kapittel-1-foreslåttittel-1">Kap. XIV. Tilsyns-, vedtaks- og inndragningsbestemmelser</span><article class="futureLegalArticle" data-name="§31" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 31</span>.</span><article class="legalP" id="kapittel-1-foreslåttparagraf-4-ledd-1">Mattilsynet fører tilsyn og fatter vedtak for å gjennomføre bestemmelsene gitt i og i medhold av denne forskriften.</article><article class="legalP" id="kapittel-1-foreslåttparagraf-4-ledd-2">Det kan også fattes vedtak om inndragelse av autorisasjonsbevis.</article></article> <article class="defaultP" margin-top="true">Nytt kap. XV skal lyde:</article><span class="futuretitle" id="kapittel-1-foreslåttittel-2">Kap. XV. Straffebestemmelser</span><article class="futureLegalArticle" data-name="§32" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 32</span>.</span><article class="legalP" id="kapittel-1-foreslåttparagraf-5-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til matloven § 28.</article></article> <article class="defaultP" margin-top="true">Nåværende kap. XV blir nytt kap. XVI og skal lyde:</article><span class="futuretitle" id="kapittel-1-foreslåttittel-3">Kap. XVI. Dispensasjon</span><article class="futureLegalArticle" data-name="§33" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 33</span>.</span><article class="legalP" id="kapittel-1-foreslåttparagraf-6-ledd-1">Mattilsynet kan i særlige tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article> <article class="defaultP" margin-top="true">Nåværende kap. XVI blir nytt kap. XVII.</article> <article class="defaultP" margin-top="true">Vedlegget nr. 1.3-1.6 skal lyde:</article> <article class="defaultP" margin-top="true">1.3 <i>Organisering</i></article><article class="legalP" id="kapittel-1-ledd-41">Mattilsynet har det overordna ansvaret for ordningen.</article> <article class="defaultP" margin-top="true">1.4 <i>Testere</i></article><article class="legalP" id="kapittel-1-ledd-42">Testingen skal utføres av testere med spesiell opplæring. Testeren skal ha gyldig testerbevis utstedt av Mattilsynet etter fullført kurs.</article> <article class="defaultP" margin-top="true">1.5 <i>Testutstyr</i></article><article class="legalP" id="kapittel-1-ledd-43">Testingen skal utføres med testutstyr som er godkjent av Mattilsynet. Utstyret skal underlegges jevnlig vedlikehold og kalibrering.</article> <article class="defaultP" margin-top="true">1.6 <i>Instruks for gjennomføring av funksjonstesting</i></article><article class="legalP" id="kapittel-1-ledd-44">Testingen skal utføres i henhold til instruks for funksjonstesting.</article><article class="legalP" id="kapittel-1-ledd-45">Instruksen utarbeides av Institutt for tekniske fag/NLH og godkjennes av Mattilsynet.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-01-09-160/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>