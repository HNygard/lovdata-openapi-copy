<!DOCTYPE html><html lang="no"><head><title>Forskrift om endring i forskrift om hvor og når lønnsoppgave m.v. skal leveres.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-01-27-343</dd><dt class="dokid">DokumentID</dt><dd class="dokid">LTI/forskrift/2004-01-27-343</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 3 s 469</dd><dt class="dateInForce">I kraft fra</dt><dd class="dateInForce">f.o.m. inntektsåret 2004, 2003-09-01, 2002-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1986-12-19-2229</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-24/§6-16</li><li>lov/1980-06-13-24/§6-2</li><li>forskrift/1984-03-05-3450</li></ul></dd><dt class="dateOfPublication">Kunngjort</dt><dd class="dateOfPublication">2004-02-13</dd><dt class="lastupdated">Rettet</dt><dd class="lastupdated">2004-02-19 (ikrafttredelse)</dd><dt class="journalNumber">Journalnummer</dt><dd class="journalNumber">2004-0355</dd><dt class="titleShort">Korttittel</dt><dd class="titleShort">Endr. i forskrift om levering av lønnsoppgave</dd><dt class="title">Tittel</dt><dd class="title">Forskrift om endring i forskrift om hvor og når lønnsoppgave m.v. skal leveres.</dd><dt class="miscInformation">Annet om dokumentet</dt><dd class="miscInformation">Fastsatt av Skattedirektoratet 27. januar 2004 med hjemmel i lov av 13. juni 1980 nr. 24 om ligningsforvaltning (ligningsloven) § 6-16 jf. § 6-2, jf. delegeringsvedtak av 5. mars 1984 nr. 3450.</dd><dt class="refid">RefID</dt><dd class="refid">forskrift/2004-01-27-343</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om hvor og når lønnsoppgave m.v. skal leveres.<ul class="tocSubUl"><li>I<ul class="tocSubUl"><li>§ 1. Norske arbeidsgivere</li><li>§ 2. Utenlandske arbeidsgivere</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-01-27-343" id="dokument"><h1>Forskrift om endring i forskrift om hvor og når lønnsoppgave m.v. skal leveres.</h1><section class="section" data-name="kapI" id="kapittel-1" data-lovdata-URL="LTI/forskrift/2004-01-27-343/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 19. desember 1986 nr. 2229 om hvor og når lønnsoppgave m.v. skal leveres gjøres følgende endringer:</article> <article class="defaultP" margin-top="true">§ 1 og § 2 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Norske arbeidsgivere</span></span><article class="legalP" id="kapittel-1-foreslåttparagraf-1-ledd-1">Arbeidsgivere skal levere lønnsoppgave til skatteoppkreveren i den kommune hvor arbeidsgiveren har sitt hovedkontor. Arbeidsgivere som ikke har hovedkontor, skal levere oppgaven til skatteoppkreveren i den kommune hvor de hører hjemme.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Utenlandske arbeidsgivere</span></span><article class="legalP" id="kapittel-1-foreslåttparagraf-2-ledd-1">Arbeidsgivere som ikke er bosatt eller hjemmehørende i Norge (dvs. arbeidsgivere som ikke omfattes av skatteloven § 2-1 første ledd og § 2-2 første ledd), skal levere lønnsoppgaven til skatteoppkreveren i den kommune hvor de har sitt hovedkontor for virksomheten i Norge.</article><article class="legalP" id="kapittel-1-foreslåttparagraf-2-ledd-2">Arbeidsgivere som driver varig næringsvirksomhet her i landet uten å ha hovedkontor for denne virksomheten i Norge, skal levere lønnsoppgaven til skatteoppkreveren i den kommune hvor de driver varig næringsvirksomhet. Arbeidsgivere som nevnt i første punktum som driver næringsvirksomhet i flere kommuner, skal levere oppgaven til skatteoppkreveren i kommune 2312 Sokkel/Utland ved skattefuten i Rogaland.</article><article class="legalP" id="kapittel-1-foreslåttparagraf-2-ledd-3">Arbeidsgivere som ikke driver varig næringsvirksomhet i noen kommune her i landet, og arbeidsgivere som ikke driver noen virksomhet her i landet, skal levere lønnsoppgaven til skatteoppkreveren i kommune 2312 Sokkel/Utland ved skattefuten i Rogaland.</article><article class="legalP" id="kapittel-1-foreslåttparagraf-2-ledd-4">Arbeidsgivere som bare driver virksomhet på den norske kontinentalsokkelen, skal levere oppgaven til skatteoppkreveren i kommune 2312 Sokkel/Utland ved skattefuten i Rogaland.</article><article class="legalP" id="kapittel-1-foreslåttparagraf-2-ledd-5">Sentralskattekontoret for utenlandssaker kan i det enkelte tilfellet bestemme at arbeidsgivere som nevnt i denne paragraf skal levere lønnsoppgaven til skatteoppkreveren i en annen kommune, herunder kommune 2312 Sokkel/Utland ved skattefuten i Rogaland.</article></article> <article class="defaultP" margin-top="true">§ 5 annet og tredje ledd skal lyde:</article><article class="legalP" id="kapittel-1-ledd-2">Andre arbeidsgivere skal levere oppgavene innen 20. januar. Skatteoppkreveren kan for enkelte grupper av arbeidsgivere eller i det enkelte tilfelle, forlenge fristen inntil 31. januar.</article><article class="legalP" id="kapittel-1-ledd-3">Privat arbeidsgiver med lønnsutbetalinger som nevnt i folketrygdloven § 23-2 sjuende ledd, og veldedig eller allmennyttig institusjon eller organisasjon med lønnsutbetalinger som nevnt i folketrygdloven § 23-2 åttende ledd skal, dersom det velges å benytte forenklet oppgjørsordning, sende oppgave som nevnt i § 5 tredje ledd i forskrift av 23. desember 1988 nr. 1083 om levering av lønnsoppgave senest første virkedag etter den enkelte lønnsutbetaling.</article> <article class="defaultP" margin-top="true">§ 6 første ledd skal lyde:</article><article class="legalP" id="kapittel-1-ledd-4">Årsoppgaven for arbeidsgiveravgift og følgeskriv til lønnsoppgavene skal sendes på felles blankett til skatteoppkreveren i den kommune hvor lønnsoppgave skal leveres, jf. § 1 og § 2.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-01-27-343/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft fra og med inntektsåret 2004. Endringen i § 5 tredje ledd trådte etter lov av 27. juni 2003 nr. 63 i kraft fra 1. september 2003, endringen i § 2 trådte etter forskrift av 26. juni 2002 nr. 748 i kraft 1. juli 2002.</article></section></main></body></html>