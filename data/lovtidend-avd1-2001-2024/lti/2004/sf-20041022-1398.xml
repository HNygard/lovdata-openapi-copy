<!DOCTYPE html><html lang="no"><head><title>Forskrift om krav til elektrisitetsmålere under bruk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-10-22-1398</dd><dt class="dokid">DokumentID</dt><dd class="dokid">LTI/forskrift/2004-10-22-1398</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 13 s 2011</dd><dt class="dateInForce">I kraft fra</dt><dd class="dateInForce">2005-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1946-10-31-2/§9</li><li>forskrift/1999-08-24-964/§23</li></ul></dd><dt class="dateOfPublication">Kunngjort</dt><dd class="dateOfPublication">2004-10-29</dd><dt class="journalNumber">Journalnummer</dt><dd class="journalNumber">2004-1204</dd><dt class="titleShort">Korttittel</dt><dd class="titleShort">Forskrift om krav til elektrisitetsmåler</dd><dt class="title">Tittel</dt><dd class="title">Forskrift om krav til elektrisitetsmålere under bruk.</dd><dt class="miscInformation">Annet om dokumentet</dt><dd class="miscInformation">Fastsatt av Justervesenet 22. oktober 2004 med hjemmel i lov 31. oktober 1946 nr. 2 om mål og vekt § 9 og forskrift 24. august 1999 nr. 964 om justering § 23 nr. 7.</dd><dt class="refid">RefID</dt><dd class="refid">forskrift/2004-10-22-1398</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om krav til elektrisitetsmålere under bruk.<ul class="tocSubUl"><li>§ 1. (Formål)</li><li>§ 2. (Virkeområde)</li><li>§ 3. (Hvem som er ansvarlig)</li><li>§ 4. (Krav til elektrisitetsmåler under bruk)</li><li>§ 5. (Krav til brukers kontrollsystem)</li><li>§ 6. (Krav til kontroll av elektrisitetsmålere)</li><li>§ 7. (Elektrisitetsmålere som ikke tilfredsstiller kravene)</li><li>§ 8. (Krav til laboratoriet)</li><li>§ 9. (Informasjon)</li><li>§ 10. (Dispensasjon)</li><li>§ 11. (Ikrafttredelse og overgangsordninger)</li><li>Vedlegg 1. Minimum testprogram<ul class="tocSubUl"><li>Alternativ 1: Testprogram i laboratorium eller i felt</li><li>Alternativ 2: Kombinert testprogram</li></ul></li><li>Vedlegg 2. Statistisk kontroll<ul class="tocSubUl"><li>1. Gruppering</li><li>2. Negativt utfall av den statistiske kontrollen</li><li>3. Kontrollperioder</li></ul></li><li>Vedlegg 3. Periodisk totalkontroll</li><li>Vedlegg 4. Rapportering til Justervesenet</li><li>Vedlegg 5. Justervesenets godkjenning av laboratorier</li></ul></li></ul></dd></dl></header><main class="documentBody" data-lovdata-URL="LTI/forskrift/2004-10-22-1398" id="dokument"><h1>Forskrift om krav til elektrisitetsmålere under bruk.</h1><article class="legalArticle" data-lovdata-URL="LTI/forskrift/2004-10-22-1398/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">(Formål)</span></h2><article class="legalP" id="paragraf-1-ledd-1">Denne forskriften har som formål å sikre at elektrisitetsmålere som brukes som grunnlag for beregning av økonomiske oppgjør, oppfyller de krav som anses nødvendige for å sikre tilfredsstillende måleresultater.</article></article><article class="legalArticle" data-lovdata-URL="LTI/forskrift/2004-10-22-1398/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">(Virkeområde)</span></h2><article class="legalP" id="paragraf-2-ledd-1">Denne forskriften kommer til anvendelse på alle elektrisitetsmålere som brukes som grunnlag for beregning av økonomisk oppgjør i lavspennings distribusjonsnett. Med lavspennings distribusjonsnett forstås anlegg med høyeste nominell spenning til og med 1000 V vekselspenning eller 1500 V likespenning.</article></article><article class="legalArticle" data-lovdata-URL="LTI/forskrift/2004-10-22-1398/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">(Hvem som er ansvarlig)</span></h2><article class="legalP" id="paragraf-3-ledd-1">Bestemmelsene i denne forskriften retter seg mot den som bruker elektrisitetsmåler som grunnlag for beregning av økonomiske oppgjør. Med bruker forstås den som er ansvarlig for målingen.</article></article><article class="legalArticle" data-lovdata-URL="LTI/forskrift/2004-10-22-1398/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">(Krav til elektrisitetsmåler under bruk)</span></h2><article class="legalP" id="paragraf-4-ledd-1">Elektrisitetsmålere som er godkjent etter forskrift 25. juli 2002 nr. 972 om krav til elektrisitetsmålere som selges, skal under bruk ikke ha en maksimal målefeil på mer enn halvannen gang kravene som gjelder ved førstegangsverifikasjon.</article><article class="legalP" id="paragraf-4-ledd-2">Andre elektrisitetsmålere skal under bruk ikke ha en maksimal målefeil på mer enn +/– 3,5%.</article></article><article class="legalArticle" data-lovdata-URL="LTI/forskrift/2004-10-22-1398/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">(Krav til brukers kontrollsystem)</span></h2><article class="legalP" id="paragraf-5-ledd-1">Bruker av elektrisitetsmåler skal ha et kontrollsystem som gir oversikt over samtlige elektrisitetsmålere som brukes som grunnlag for beregning av økonomisk oppgjør.</article><article class="legalP" id="paragraf-5-ledd-2">Systemet for kontroll skal foreligge fullt dokumentert i en kontroll- eller kvalitetsmanual.</article><article class="legalP" id="paragraf-5-ledd-3">Systemet for kontroll av elektrisitetsmålere kan basere seg på periodisk totalkontroll eller statistiske metoder. Statistisk kontroll kan kun utføres på elektrisitetsmålere som kan grupperes etter vedlegg nr. 2. Ellers utføres periodisk totalkontroll som beskrevet i vedlegg nr. 3.</article><article class="legalP" id="paragraf-5-ledd-4">Elektrisitetsmålere som er reparert, skal alltid kontrolleres før de tas i bruk.</article></article><article class="legalArticle" data-lovdata-URL="LTI/forskrift/2004-10-22-1398/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">(Krav til kontroll av elektrisitetsmålere)</span></h2><article class="legalP" id="paragraf-6-ledd-1">Ved kontroll av elektrisitetsmålere, skal som et minimum et av testprogrammene angitt i vedlegg nr. 1 følges.</article><article class="legalP" id="paragraf-6-ledd-2">Kontrollen skal utføres av et laboratorium som oppfyller kravene fastsatt i § 8.</article></article><article class="legalArticle" data-lovdata-URL="LTI/forskrift/2004-10-22-1398/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">(Elektrisitetsmålere som ikke tilfredsstiller kravene)</span></h2><article class="legalP" id="paragraf-7-ledd-1">Elektrisitetsmålere som ikke tilfredsstiller kravene, skal tas ut av bruk og kan ikke tas i bruk igjen før de tilfredsstiller kravene angitt i § 4.</article><article class="legalP" id="paragraf-7-ledd-2">Grupper av elektrisitetsmålere som er blitt underkjent ved statistisk kontroll, skal tas ut av bruk som beskrevet i vedlegg nr. 2 pkt. 2.</article></article><article class="legalArticle" data-lovdata-URL="LTI/forskrift/2004-10-22-1398/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">(Krav til laboratoriet)</span></h2><article class="legalP" id="paragraf-8-ledd-1">Laboratorier som skal gjennomføre kontroll av elektrisitetsmålere etter denne forskriften, skal<ul class="defaultList"><li data-li-identifier="a)" data-name="a)"><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">tilfredsstille kravene i vedlegg nr. 5 og være godkjent for oppgaven av Justervesenet eller</article></article></li><li data-li-identifier="b)" data-name="b)"><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">være akkreditert for å utføre de testene som er beskrevet i vedlegg nr. 1 og være registrert hos Justervesenet.</article></article></li></ul></article><article class="legalP" id="paragraf-8-ledd-2">Laboratoriene skal være uavhengige av de som har ansvar for å gjennomføre kontrollsystemet og de som har ansvar for å ta beslutninger basert på testresultatene.</article></article><article class="legalArticle" data-lovdata-URL="LTI/forskrift/2004-10-22-1398/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">(Informasjon)</span></h2><article class="legalP" id="paragraf-9-ledd-1">Justervesenet skal ha tilgang til den informasjon som er nødvendig for å føre tilsyn med at bestemmelsene i denne forskriften overholdes.</article><article class="legalP" id="paragraf-9-ledd-2">Bruker skal rapportere informasjon til Justervesenet som beskrevet i vedlegg nr. 4.</article></article><article class="legalArticle" data-lovdata-URL="LTI/forskrift/2004-10-22-1398/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">(Dispensasjon)</span></h2><article class="legalP" id="paragraf-10-ledd-1">Når særlige hensyn taler for det, kan Justervesenet i det enkelte tilfelle gjøre unntak fra denne forskriften.</article></article><article class="legalArticle" data-lovdata-URL="LTI/forskrift/2004-10-22-1398/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">(Ikrafttredelse og overgangsordninger)</span></h2><article class="legalP" id="paragraf-11-ledd-1">Denne forskrift trer i kraft fra og med 1. januar 2005.</article><article class="legalP" id="paragraf-11-ledd-2">Laboratorier som utfører tester av elektrisitetsmålere etter § 6, jf. vedlegg nr. 1, skal være godkjent av Justervesenet eller være akkreditert for oppgaven innen 1. januar 2006.</article><article class="legalP" id="paragraf-11-ledd-3">Alle brukere skal innføre et kontrollsystem og rapportere data til Justervesenet i samsvar med § 9 annet ledd og vedlegg nr. 4 innen 1. januar 2007.</article></article><section class="section" data-name="vedlegg1" id="kapittel-1" data-lovdata-URL="LTI/forskrift/2004-10-22-1398/KAPITTEL_1"><h2>Vedlegg 1. Minimum testprogram</h2><article class="legalP" id="kapittel-1-ledd-1">Ved kontroll av elektrisitetsmålere skal minimum testprogram alternativ 1 eller alternativ 2 benyttes. Kravene til målefeil som angitt i § 4 skal tilfredsstilles for alle testene i testprogrammet.</article><section class="section" id="kapittel-1-kapittel-1" data-lovdata-URL="LTI/forskrift/2004-10-22-1398/KAPITTEL_1-1"><h3>Alternativ 1: Testprogram i laboratorium eller i felt</h3><article class="legalP" id="kapittel-1-kapittel-1-ledd-1">Testprogrammet kan benyttes ved test i permanent laboratorium eller i felt, og anvendes ved både totalkontroll og statistisk kontroll. Det stilles ingen krav til kombinasjoner av test i laboratorium eller i felt.</article><article class="legalP" id="kapittel-1-kapittel-1-ledd-2">Det skal kontrolleres at målere som er tatt i bruk etter 30. juni 2003 er godkjent iht. forskrift 25. juli 2002 nr. 972 om krav til elektrisitetsmålere.<ul class="defaultList"><li data-li-identifier="a)" data-name="a)"><article class="listArticle" id="kapittel-1-kapittel-1-ledd-2-punkt-1"><article class="legalP" id="kapittel-1-kapittel-1-ledd-2-punkt-1-ledd-1"><i>Oppvarming</i></article><article class="legalP" id="kapittel-1-kapittel-1-ledd-2-punkt-1-ledd-2">Måleren skal være koblet opp og belastet med strøm en tid før testen starter, slik at normal driftstemperatur er oppnådd (jf. fabrikantens spesifikasjoner). Målere som testes i felt vil ha normal driftstemperatur.</article></article></li><li data-li-identifier="b)" data-name="b)"><article class="listArticle" id="kapittel-1-kapittel-1-ledd-2-punkt-2"><article class="legalP" id="kapittel-1-kapittel-1-ledd-2-punkt-2-ledd-1"><i>Test av nøyaktighetskrav</i> <ul class="defaultList"><li data-li-identifier="1)" data-name="1)"><article class="listArticle" id="kapittel-1-kapittel-1-ledd-2-punkt-2-ledd-1-punkt-1"><article class="legalP" id="kapittel-1-kapittel-1-ledd-2-punkt-2-ledd-1-punkt-1-ledd-1"><i>Tomgangskontroll</i> («no-load»): I = 0A på 90% av U<sub>nom</sub> og 110% av U<sub>nom</sub> . I felt testes ved anleggets driftsspenning.</article></article></li></ul></article></article></li><li><article class="listArticle" id="kapittel-1-kapittel-1-ledd-2-punkt-3"><article class="legalP" id="kapittel-1-kapittel-1-ledd-2-punkt-3-ledd-1"><i>Strømavhengighet, enfasemålere</i></article><article class="legalP" id="kapittel-1-kapittel-1-ledd-2-punkt-3-ledd-2">Som et minimum utføres følgende tester med følgende strøm: <ul class="defaultList"><li data-li-identifier="2)" data-name="2)"><article class="listArticle" id="kapittel-1-kapittel-1-ledd-2-punkt-3-ledd-2-punkt-1"><article class="legalP" id="kapittel-1-kapittel-1-ledd-2-punkt-3-ledd-2-punkt-1-ledd-1">10% av I<sub>b</sub> ved cos(φ) = 1</article></article></li><li data-li-identifier="3)" data-name="3)"><article class="listArticle" id="kapittel-1-kapittel-1-ledd-2-punkt-3-ledd-2-punkt-2"><article class="legalP" id="kapittel-1-kapittel-1-ledd-2-punkt-3-ledd-2-punkt-2-ledd-1">100% av I<sub>b</sub> ved cos(φ) = 1</article></article></li><li data-li-identifier="4)" data-name="4)"><article class="listArticle" id="kapittel-1-kapittel-1-ledd-2-punkt-3-ledd-2-punkt-3"><article class="legalP" id="kapittel-1-kapittel-1-ledd-2-punkt-3-ledd-2-punkt-3-ledd-1">100% av I<sub>b</sub> ved cos(φ) = 0,5 induktiv</article></article></li><li data-li-identifier="5)" data-name="5)"><article class="listArticle" id="kapittel-1-kapittel-1-ledd-2-punkt-3-ledd-2-punkt-4"><article class="legalP" id="kapittel-1-kapittel-1-ledd-2-punkt-3-ledd-2-punkt-4-ledd-1">I<sub>max</sub> ved cos ( φ ) = 1</article></article></li></ul></article></article></li><li><article class="listArticle" id="kapittel-1-kapittel-1-ledd-2-punkt-4"><article class="legalP" id="kapittel-1-kapittel-1-ledd-2-punkt-4-ledd-1"><i>Strømtest for flerfasemålere</i></article><article class="legalP" id="kapittel-1-kapittel-1-ledd-2-punkt-4-ledd-2">I tillegg til testpunktene 1) – 5) skal det utføres en test med enfase belastning separat på alle tre faser (L1, L2 og L3) med 10% av I<sub>b</sub> ved cos(φ) = 1 og cos(φ) = 0,5 ind.</article></article></li><li data-li-identifier="c)" data-name="c)"><article class="listArticle" id="kapittel-1-kapittel-1-ledd-2-punkt-5"><article class="legalP" id="kapittel-1-kapittel-1-ledd-2-punkt-5-ledd-1"><i>Telleverkskontroll</i></article><article class="legalP" id="kapittel-1-kapittel-1-ledd-2-punkt-5-ledd-2">Minst 1 kWh kjøres gjennom måleren. Kontroller at tellerverket registrerer korrekt.</article></article></li><li data-li-identifier="d)" data-name="d)"><article class="listArticle" id="kapittel-1-kapittel-1-ledd-2-punkt-6"><article class="legalP" id="kapittel-1-kapittel-1-ledd-2-punkt-6-ledd-1"><i>Plombering/forsegling</i></article><article class="legalP" id="kapittel-1-kapittel-1-ledd-2-punkt-6-ledd-2">Plomberingen skal være i henhold til typegodkjenningen.</article></article></li></ul></article></section><section class="section" id="kapittel-1-kapittel-2" data-lovdata-URL="LTI/forskrift/2004-10-22-1398/KAPITTEL_1-2"><h3>Alternativ 2: Kombinert testprogram</h3><article class="legalP" id="kapittel-1-kapittel-2-ledd-1">Dersom dette alternativet følges, skal testgruppen deles i to. Halve gruppen kan kontrolleres i felt i samsvar med kontrollopplegget angitt nedenfor. Den andre halvparten skal kontrolleres i samsvar med kontrollopplegget angitt under alternativ 1.</article><article class="legalP" id="kapittel-1-kapittel-2-ledd-2">Det skal kontrolleres at målere som er tatt i bruk etter 30. juni 2003 er godkjent iht. forskrift 25. juli 2002 nr. 972 om krav til elektrisitetsmålere.<ul class="defaultList"><li data-li-identifier="a)" data-name="a)"><article class="listArticle" id="kapittel-1-kapittel-2-ledd-2-punkt-1"><article class="legalP" id="kapittel-1-kapittel-2-ledd-2-punkt-1-ledd-1"><i>Test av nøyaktighetskrav</i></article></article></li><li><article class="listArticle" id="kapittel-1-kapittel-2-ledd-2-punkt-2"><article class="legalP" id="kapittel-1-kapittel-2-ledd-2-punkt-2-ledd-1"><i>Strømavhengighet, enfasemålere</i></article><article class="legalP" id="kapittel-1-kapittel-2-ledd-2-punkt-2-ledd-2">Som et minimum utføres følgende tester ved anleggets cos(φ): <ul class="defaultList"><li data-li-identifier="1)" data-name="1)"><article class="listArticle" id="kapittel-1-kapittel-2-ledd-2-punkt-2-ledd-2-punkt-1"><article class="legalP" id="kapittel-1-kapittel-2-ledd-2-punkt-2-ledd-2-punkt-1-ledd-1">ca 10% av I<sub>b</sub></article></article></li><li data-li-identifier="2)" data-name="2)"><article class="listArticle" id="kapittel-1-kapittel-2-ledd-2-punkt-2-ledd-2-punkt-2"><article class="legalP" id="kapittel-1-kapittel-2-ledd-2-punkt-2-ledd-2-punkt-2-ledd-1">ca I<sub>b</sub></article></article></li><li data-li-identifier="3)" data-name="3)"><article class="listArticle" id="kapittel-1-kapittel-2-ledd-2-punkt-2-ledd-2-punkt-3"><article class="legalP" id="kapittel-1-kapittel-2-ledd-2-punkt-2-ledd-2-punkt-3-ledd-1">60 – 80% av I<sub>max</sub></article></article></li></ul></article></article></li><li data-li-identifier="b)" data-name="b)"><article class="listArticle" id="kapittel-1-kapittel-2-ledd-2-punkt-3"><article class="legalP" id="kapittel-1-kapittel-2-ledd-2-punkt-3-ledd-1"><i>Telleverkskontroll</i></article><article class="legalP" id="kapittel-1-kapittel-2-ledd-2-punkt-3-ledd-2">Minst 1 kWh kjøres gjennom måleren. Kontroller at tellerverket registrerer korrekt.</article></article></li><li data-li-identifier="c)" data-name="c)"><article class="listArticle" id="kapittel-1-kapittel-2-ledd-2-punkt-4"><article class="legalP" id="kapittel-1-kapittel-2-ledd-2-punkt-4-ledd-1"><i>Plombering/forsegling</i></article><article class="legalP" id="kapittel-1-kapittel-2-ledd-2-punkt-4-ledd-2">Plomberingen skal være i henhold til typegodkjenningen. Hvis plomberingen på selve målerenheten er brutt, skal måleren plomberes etter at testen er ferdig.</article></article></li></ul></article></section></section><section class="section" data-name="vedlegg2" id="kapittel-2" data-lovdata-URL="LTI/forskrift/2004-10-22-1398/KAPITTEL_2"><h2>Vedlegg 2. Statistisk kontroll</h2><section class="section" data-name="kap1" id="kapittel-2-kapittel-1" data-lovdata-URL="LTI/forskrift/2004-10-22-1398/KAPITTEL_2-1"><h3>1. Gruppering</h3><article class="legalP" id="kapittel-2-kapittel-1-ledd-1">Statistisk kontroll kan gjennomføres på gitte partier eller grupper av ensartede målere, slik at resultatene er representative for gruppen.</article><article class="legalP" id="kapittel-2-kapittel-1-ledd-2">Utvelgelse av målere for statistisk kontroll skal foretas etter standarden ISO 2859 med metoden «sampling procedures for inspection by attributes». Det benyttes dobbelt prøveplan med AQL = 1,5%. Dersom ikke annet kan begrunnes, benyttes inspeksjonsnivå II. Denne metoden baserer seg på en direkte opptelling av målere med for stor feilvisning og er uavhengig av feilenes statistiske fordeling.</article><article class="legalP" id="kapittel-2-kapittel-1-ledd-3">En gruppe eller et parti ensartede målere defineres ved:<ul class="defaultList"><li data-li-identifier="-" data-name="-"><article class="listArticle" id="kapittel-2-kapittel-1-ledd-3-punkt-1"><article class="legalP" id="kapittel-2-kapittel-1-ledd-3-punkt-1-ledd-1">Samme fabrikat og type.</article></article></li><li data-li-identifier="-" data-name="-"><article class="listArticle" id="kapittel-2-kapittel-1-ledd-3-punkt-2"><article class="legalP" id="kapittel-2-kapittel-1-ledd-3-punkt-2-ledd-1">Samme bruksforhold (inne/ute).</article></article></li><li data-li-identifier="-" data-name="-"><article class="listArticle" id="kapittel-2-kapittel-1-ledd-3-punkt-3"><article class="legalP" id="kapittel-2-kapittel-1-ledd-3-punkt-3-ledd-1">Konstruksjon som sannsynliggjør en antagelse om ensartethet innenfor gruppen.</article></article></li><li data-li-identifier="-" data-name="-"><article class="listArticle" id="kapittel-2-kapittel-1-ledd-3-punkt-4"><article class="legalP" id="kapittel-2-kapittel-1-ledd-3-punkt-4-ledd-1">Starttidspunkt for alle målere i gruppen innenfor en periode på 3 år.</article><article class="legalP" id="kapittel-2-kapittel-1-ledd-3-punkt-4-ledd-2">Starttidspunkt for en enkelt måler defineres som når den er installert første gang. For målere som har vært reparert, defineres starttidspunkt som første installasjon etter reparasjon.</article><article class="legalP" id="kapittel-2-kapittel-1-ledd-3-punkt-4-ledd-3">Starttidspunkt for gruppen som helhet settes som tidspunktet i midten av 3-års intervallet.</article></article></li><li data-li-identifier="-" data-name="-"><article class="listArticle" id="kapittel-2-kapittel-1-ledd-3-punkt-5"><article class="legalP" id="kapittel-2-kapittel-1-ledd-3-punkt-5-ledd-1">Målere i gruppen skal ikke ha vært utsatt for inngrep siden starttidspunkt. Hvis så er tilfelle, må den eller de aktuelle målere grupperes på nytt.</article></article></li><li data-li-identifier="-" data-name="-"><article class="listArticle" id="kapittel-2-kapittel-1-ledd-3-punkt-6"><article class="legalP" id="kapittel-2-kapittel-1-ledd-3-punkt-6-ledd-1">Grupper kan inneholde målere fra flere eiere.</article></article></li><li data-li-identifier="-" data-name="-"><article class="listArticle" id="kapittel-2-kapittel-1-ledd-3-punkt-7"><article class="legalP" id="kapittel-2-kapittel-1-ledd-3-punkt-7-ledd-1">Gruppene skal være så homogene som mulig.</article></article></li></ul></article><article class="legalP" id="kapittel-2-kapittel-1-ledd-4">Et utvalg hentes fra en gruppe på en slik måte at det for hver enkelt måler i gruppen er like stor sannsynlighet for å bli valgt ut. Det benyttes en tilfeldighetstabell eller et annet verktøy som sikrer et tilfeldig utvalg.</article><article class="legalP" id="kapittel-2-kapittel-1-ledd-5">Målerne som inngår i et utvalg skal være i normal driftsmessig stand. Målere som viser åpenbare tegn på for eksempel hærverk, lynnedslag eller feilaktig gruppetilhørighet, erstattes. Det kan være hensiktsmessig å ta ut et antall som er 10% større enn det en trenger, for å ha noen i reserve.</article><article class="legalP" id="kapittel-2-kapittel-1-ledd-6">Målere som er kontrollert tidligere, kan inngå i et nytt utvalg for statistisk kontroll på samme vilkår som målerne i resten av gruppen.</article><article class="legalP" id="kapittel-2-kapittel-1-ledd-7">Størrelsene av gruppene av målere skal være:<ul class="defaultList"><li data-li-identifier="-" data-name="-"><article class="listArticle" id="kapittel-2-kapittel-1-ledd-7-punkt-1"><article class="legalP" id="kapittel-2-kapittel-1-ledd-7-punkt-1-ledd-1">&lt; 10 målere – alle målerne kontrolleres, dvs. periodisk totalkontroll</article></article></li><li data-li-identifier="-" data-name="-"><article class="listArticle" id="kapittel-2-kapittel-1-ledd-7-punkt-2"><article class="legalP" id="kapittel-2-kapittel-1-ledd-7-punkt-2-ledd-1">≥ 10 målere – statistisk kontroll kan benyttes</article></article></li></ul></article></section><section class="section" data-name="kap2" id="kapittel-2-kapittel-2" data-lovdata-URL="LTI/forskrift/2004-10-22-1398/KAPITTEL_2-2"><h3>2. Negativt utfall av den statistiske kontrollen</h3><article class="legalP" id="kapittel-2-kapittel-2-ledd-1">Dersom den statistiske kontrollen faller negativt ut, er det to mulige valg, jf. § 7:<ul class="defaultList"><li data-li-identifier="1." data-name="1."><article class="listArticle" id="kapittel-2-kapittel-2-ledd-1-punkt-1"><article class="legalP" id="kapittel-2-kapittel-2-ledd-1-punkt-1-ledd-1">Samtlige målere i gruppen byttes ut innen 1 år.</article></article></li><li data-li-identifier="2." data-name="2."><article class="listArticle" id="kapittel-2-kapittel-2-ledd-1-punkt-2"><article class="legalP" id="kapittel-2-kapittel-2-ledd-1-punkt-2-ledd-1">Gruppen deles inn i nye undergrupper (etter kriteriene over), der de allerede testede målerne inngår. Disse forfaller da umiddelbart til ny statistisk kontroll.</article></article></li></ul></article></section><section class="section" data-name="kap3" id="kapittel-2-kapittel-3" data-lovdata-URL="LTI/forskrift/2004-10-22-1398/KAPITTEL_2-3"><h3>3. Kontrollperioder</h3><article class="legalP" id="kapittel-2-kapittel-3-ledd-1">For grupper av elektromekaniske målere foretas første kontroll innen 6 år etter starttidspunkt for gruppen. Dersom gruppen godkjennes, tas neste kontroll innen 8 år etter dette og deretter hvert 10 år. Tidspunktet for tredje og senere kontroller kan endres dersom intervallet er tilstrekkelig dokumentert.</article><article class="legalP" id="kapittel-2-kapittel-3-ledd-2">For grupper av statiske målere foretas første kontroll innen 3 år etter starttidspunkt for gruppen. Dersom gruppen godkjennes, tas neste kontroll innen 8 år etter dette og deretter hvert 10. år. Tidspunktet for tredje og senere kontroller kan endres dersom intervallet er tilstrekkelig dokumentert.</article></section></section><section class="section" data-name="vedlegg3" id="kapittel-3" data-lovdata-URL="LTI/forskrift/2004-10-22-1398/KAPITTEL_3"><h2>Vedlegg 3. Periodisk totalkontroll</h2><article class="legalP" id="kapittel-3-ledd-1">Ved periodisk totalkontroll kontrolleres alle målere. Resultatene har bare konsekvenser for de(n) måleren(e) som er kontrollert. Elektrisitetsmålere som ikke tilfredsstiller kravene, skal tas ut av bruk.</article><article class="legalP" id="kapittel-3-ledd-2">For elektromekaniske målere foretas første kontroll innen 6 år etter starttidspunkt. Dersom måleren godkjennes, tas neste kontroll innen 8 år etter dette og deretter hvert 10. år. Tidspunktet for tredje og senere kontroller kan endres dersom intervallet er tilstrekkelig dokumentert.</article><article class="legalP" id="kapittel-3-ledd-3">For statiske målere foretas første kontroll innen 3 år etter starttidspunkt. Dersom måleren godkjennes, tas neste kontroll innen 8 år etter dette og deretter hvert 10. år. Tidspunktet for tredje og senere kontroller kan endres dersom intervallet er tilstrekkelig dokumentert.</article><article class="legalP" id="kapittel-3-ledd-4">Starttidspunkt for en enkelt måler defineres som når den er installert første gang. For målere som har vært reparert, defineres starttidspunkt som første installasjon etter reparasjon.</article></section><section class="section" data-name="vedlegg4" id="kapittel-4" data-lovdata-URL="LTI/forskrift/2004-10-22-1398/KAPITTEL_4"><h2>Vedlegg 4. Rapportering til Justervesenet</h2><article class="legalP" id="kapittel-4-ledd-1">Alle brukere skal rapportere til Justervesenet de grupperinger som er fastsatt, hvilket kontrollopplegg som skal utføres på disse og gruppenes karakteristika i samsvar med vedlegg nr. 2 pkt. 1 «Gruppering».</article><article class="legalP" id="kapittel-4-ledd-2">Videre skal antall målere som er underlagt periodisk totalkontroll rapporteres.</article><article class="legalP" id="kapittel-4-ledd-3">Alle brukere skal rapportere om den kontroll som gjennomføres, resultatene av kontrollen og de beslutninger som er tatt som følge av kontrollen.</article><article class="legalP" id="kapittel-4-ledd-4">Type feil, inkl. mulige plombebrudd, skal registreres og rapporteres etter en entydig kode fastsatt av Justervesenet.</article></section><section class="section" data-name="vedlegg5" id="kapittel-5" data-lovdata-URL="LTI/forskrift/2004-10-22-1398/KAPITTEL_5"><h2>Vedlegg 5. Justervesenets godkjenning av laboratorier</h2><article class="legalP" id="kapittel-5-ledd-1">Laboratorier som skal godkjennes av Justervesenet, skal ha et kvalitetssystem som minimum innebærer at:<ul class="defaultList"><li data-li-identifier="-" data-name="-"><article class="listArticle" id="kapittel-5-ledd-1-punkt-1"><article class="legalP" id="kapittel-5-ledd-1-punkt-1-ledd-1">sporbarhet er dokumentert</article></article></li><li data-li-identifier="-" data-name="-"><article class="listArticle" id="kapittel-5-ledd-1-punkt-2"><article class="legalP" id="kapittel-5-ledd-1-punkt-2-ledd-1">usikkerheten er dokumentert – og er liten i forhold til nøyaktighetskravene i denne forskriften</article></article></li><li data-li-identifier="-" data-name="-"><article class="listArticle" id="kapittel-5-ledd-1-punkt-3"><article class="legalP" id="kapittel-5-ledd-1-punkt-3-ledd-1">det foreligger prosedyrer for alle tester beskrevet i vedlegg 1</article></article></li><li data-li-identifier="-" data-name="-"><article class="listArticle" id="kapittel-5-ledd-1-punkt-4"><article class="legalP" id="kapittel-5-ledd-1-punkt-4-ledd-1">det foreligger dokumentasjon på kompetanse</article></article></li><li data-li-identifier="-" data-name="-"><article class="listArticle" id="kapittel-5-ledd-1-punkt-5"><article class="legalP" id="kapittel-5-ledd-1-punkt-5-ledd-1">krav til testforhold er beskrevet</article></article></li><li data-li-identifier="-" data-name="-"><article class="listArticle" id="kapittel-5-ledd-1-punkt-6"><article class="legalP" id="kapittel-5-ledd-1-punkt-6-ledd-1">avvikshåndtering.</article></article></li></ul></article></section></main></body></html>