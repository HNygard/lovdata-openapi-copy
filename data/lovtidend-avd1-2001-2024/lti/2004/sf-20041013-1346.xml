<!DOCTYPE html><html lang="no"><head><title>Forskrift om endring i forskrift om oppgaveplikt for norske deltakere i utenlandske ansvarlige selskaper mv. og norske deltakere i norsk-kontrollerte selskaper i lavskatteland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-10-13-1346</dd><dt class="dokid">DokumentID</dt><dd class="dokid">LTI/forskrift/2004-10-13-1346</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 13 s 1967</dd><dt class="dateInForce">I kraft fra</dt><dd class="dateInForce">Inntektsåret 2004</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-03-15-199</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-24/§4-4</li><li>forskrift/1992-12-09-1040</li></ul></dd><dt class="dateOfPublication">Kunngjort</dt><dd class="dateOfPublication">2004-10-19</dd><dt class="journalNumber">Journalnummer</dt><dd class="journalNumber">2004-1166</dd><dt class="titleShort">Korttittel</dt><dd class="titleShort">Endr. i forskrift om oppgaveplikt, utlandet mv.</dd><dt class="title">Tittel</dt><dd class="title">Forskrift om endring i forskrift om oppgaveplikt for norske deltakere i utenlandske ansvarlige selskaper mv. og norske deltakere i norsk-kontrollerte selskaper i lavskatteland.</dd><dt class="miscInformation">Annet om dokumentet</dt><dd class="miscInformation">Fastsatt av Skattedirektoratet 13. oktober 2004 med hjemmel i lov 13. juni 1980 nr. 24 om ligningsforvaltning (ligningsloven) § 4-4 nr. 3 tredje punktum og nr. 6, jf. delegeringsvedtak 9. desember 1992 nr. 1040.</dd><dt class="refid">RefID</dt><dd class="refid">forskrift/2004-10-13-1346</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om oppgaveplikt for norske deltakere i utenlandske ansvarlige selskaper mv. og norske deltakere i norsk-kontrollerte selskaper i lavskatteland.<ul class="tocSubUl"><li>I<ul class="tocSubUl"><li>§ 1. Deltakere i utenlandsk deltakerlignet selskap mv.</li><li>§ 2. Deltakere i norsk-kontrollerte aksjeselskaper mv. hjemmehørende i lavskatteland</li><li>§ 3. Hvor og når oppgaver skal leveres</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-10-13-1346" id="dokument"><h1>Forskrift om endring i forskrift om oppgaveplikt for norske deltakere i utenlandske ansvarlige selskaper mv. og norske deltakere i norsk-kontrollerte selskaper i lavskatteland.</h1><section class="section" data-name="kapI" id="kapittel-1" data-lovdata-URL="LTI/forskrift/2004-10-13-1346/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. mars 1993 nr. 199 om oppgaveplikt for norske deltakere i utenlandske ansvarlige selskaper mv. og norske deltakere i norsk-kontrollerte selskaper i lavskatteland gjøres følgende endringer:</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Deltakere i utenlandsk deltakerlignet selskap mv.</span></span><article class="legalP" id="kapittel-1-foreslåttparagraf-1-ledd-1">Skattytere som skal beskattes i Norge for andel i utenlandsk selskap mv. som omfattes av skatteloven § 10-40, skal levere næringsoppgave med vedlegg. Næringsoppgaven skal omfatte hele selskapets virksomhet.</article><article class="legalP" id="kapittel-1-foreslåttparagraf-1-ledd-2">Som vedlegg til næringsoppgaven skal norske deltakere i fellesskap levere selskapsoppgave etter selskapets form. Norske deltakere skal i fellesskap levere selskapets oppgave over deltakerenes formue og inntekt. Den enkelte deltaker skal levere egen oppgave over formue og inntekt i selskapet.</article><article class="legalP" id="kapittel-1-foreslåttparagraf-1-ledd-3">Årsregnskapet i det utenlandske selskapet mv. skal overføres til næringsoppgaven som for øvrig skal fylles ut i samsvar med norske skatteregler. Ved omregningen av ligningsmessig resultat til norske kroner skal valutakursen ved inntektsårets utgang legges til grunn.</article><article class="legalP" id="kapittel-1-foreslåttparagraf-1-ledd-4">Er det utenlandske selskapet mv. regnskapspliktig etter intern rett i det land det er hjemmehørende, skal selskapets årsoppgjør vedlegges.</article></article> <article class="defaultP" margin-top="true">§ 2 overskriften skal lyde:</article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Deltakere i norsk-kontrollerte aksjeselskaper mv. hjemmehørende i lavskatteland</span></span></article> <article class="defaultP" margin-top="true">§ 2 første ledd første punktum skal lyde:</article><article class="legalP" id="kapittel-1-ledd-2">Skattytere som skal beskattes i Norge for andel av overskudd i norsk-kontrollert aksjeselskap mv. hjemmehørende i lavskatteland etter skatteloven § 10-61, plikter å levere næringsoppgave.</article> <article class="defaultP" margin-top="true">§ 2 første ledd tredje punktum skal lyde:</article><article class="legalP" id="kapittel-1-ledd-3">For øvrig gjelder reglene i § 1 tredje og fjerde ledd tilsvarende.</article> <article class="defaultP" margin-top="true">§ 2 første ledd fjerde til syvende punktum oppheves.</article> <article class="defaultP" margin-top="true">§ 2 nytt andre ledd skal lyde:</article><article class="legalP" id="kapittel-1-ledd-4">Som vedlegg til næringsoppgaven skal norske deltakere i fellesskap levere selskapsoppgave og selskapets oppgave over deltakeres formue og inntekt. Den enkelte deltaker skal levere egen oppgave over formue og inntekt.</article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Hvor og når oppgaver skal leveres</span></span><article class="legalP" id="kapittel-1-foreslåttparagraf-3-ledd-1">Næringsoppgaven, selskapsoppgaven og selskapets oppgave over deltakers formue og inntekt mv. leveres til Sentralskattekontoret for storbedrifter. Kopi av selskapets oppgave over deltakers formue og inntekt skal leveres til den enkelte deltaker.</article><article class="legalP" id="kapittel-1-foreslåttparagraf-3-ledd-2">Deltakeroppgaven leveres til likningskontoret for den kommunen hvor deltakeren er skattepliktig. Deltaker som lignes sentralt etter ligningsloven § 2-4, skal levere deltakeroppgave bare til vedkommende sentralskattekontor.</article><article class="legalP" id="kapittel-1-foreslåttparagraf-3-ledd-3">Fristen for innlevering av oppgaver følger av ligningsloven § 4-7.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-10-13-1346/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks og med virkning fra inntektsåret 2004.</article></section></main></body></html>