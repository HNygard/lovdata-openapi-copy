<!DOCTYPE html><html lang="no"><head><title>Forskrift om vedlikehold av flymateriell for ervervsmessig flyging og luftfartøy sertifisert i henhold til JAR/FAR 25 eller 29 (vedlikeholdsforskriften – erverv), (BSL B 2-1).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-02-24-457</dd><dt class="dokid">DokumentID</dt><dd class="dokid">LTI/forskrift/2004-02-24-457</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 4 s 600</dd><dt class="dateInForce">I kraft fra</dt><dd class="dateInForce">2004-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-12-22-1521</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§4-1</li><li>lov/1993-06-11-101/§15-4</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2004-03-05</dd><dt class="journalNumber">Journalnummer</dt><dd class="journalNumber">2004-0439</dd><dt class="titleShort">Korttittel</dt><dd class="titleShort">Vedlikeholdsforskriften – erverv</dd><dt class="title">Tittel</dt><dd class="title">Forskrift om vedlikehold av flymateriell for ervervsmessig flyging og luftfartøy sertifisert i henhold til JAR/FAR 25 eller 29 (vedlikeholdsforskriften – erverv), (BSL B 2-1).</dd><dt class="miscInformation">Annet om dokumentet</dt><dd class="miscInformation">Fastsatt av Luftfartstilsynet 24. februar 2004 med hjemmel i lov 11. juni 1993 nr. 101 om luftfart (luftfartsloven) § 4-1, jf. § 15-4, jf. delegeringsvedtak 10. desember 1999 nr. 1273.</dd><dt class="refid">RefID</dt><dd class="refid">forskrift/2004-02-24-457</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vedlikehold av flymateriell for ervervsmessig flyging og luftfartøy sertifisert i henhold til JAR/FAR 25 eller 29 (vedlikeholdsforskriften – erverv), (BSL B 2-1).<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Generelt om ansvar for luftfartsforetak og flyverksted</li><li>§ 5. Luftdyktighetspåbud</li><li>§ 6. Krav til flymateriell og utførende instans</li><li>§ 7. Innleie og utleie av luftfartøy</li><li>§ 8. Vedlikeholdsordning</li><li>§ 9. Vedlikeholdshåndbok</li><li>§ 10. Vedlikeholdsprogram</li><li>§ 11. Vedlikeholdsklasse II – vedlikeholdsordning</li><li>§ 12. Vedlikeholdsklasse I – vedlikeholdsordning</li><li>§ 13. Inspeksjon før avgang</li><li>§ 14. Endring av bruksområde</li><li>§ 15. Teknisk sjef</li><li>§ 16. Ingeniørsjef</li><li>§ 17. Vedlikehold ved utenlandsk flyverksted</li><li>§ 18. Krav til utførelse av vedlikehold av flymateriell</li><li>§ 19. Særskilte vedlikeholdsarbeider</li><li>§ 20. Prøveflyging</li><li>§ 21. Særlige krav til vedlikehold av flymateriell</li><li>§ 22. Krav til dokumentasjon</li><li>§ 23. Tilbakekall</li><li>§ 24. Gebyr</li><li>§ 25. Dispensasjon</li><li>§ 26. Ikrafttredelse</li><li>Vedlegg 1. Inspeksjon før avgang (pre-flight inspection)<ul class="tocSubUl"><li>§ 1. Generelt</li><li>§ 2. Opplæring</li><li>§ 3. Omfang</li></ul></li><li>Vedlegg 2. Krav til vedlikehold ved endring av bruksområde i luftdyktighetsbevis fra privat til ervervsmessig<ul class="tocSubUl"><li>§ 1. Generelt</li><li>§ 2. Status</li><li>§ 3. Tilleggskrav</li><li>§ 4. Vedlikeholdsrapport</li></ul></li><li>Vedlegg 3. Vedlikehold av propell med tilbehør<ul class="tocSubUl"><li>§ 1. Generelt</li><li>§ 2. Vedlikehold</li><li>§ 3. Lagring og driftsavbrudd</li></ul></li><li>Vedlegg 4. Vedlikehold av instrumenter for mindre fly og mindre helikopter<ul class="tocSubUl"><li>§ 1. Generelt</li><li>§ 2. Pitot-statisk system</li><li>§ 3. Høydemåler og fartsmåler</li><li>§ 4. Kompass</li><li>§ 5. Gyroinstrumenter</li><li>§ 6. Motorinstrumenter</li></ul></li><li>Vedlegg 5. Vedlikehold, gangtidsutvidelse og lagring av stempelmotorer til og med 300 kW (400 HK) – minimumskrav<ul class="tocSubUl"><li>§ 1. Generelt</li><li>§ 2. Vedlikehold</li><li>§ 3. Gangtidsutvidelser</li><li>§ 4. Lagring og driftsavbrudd</li><li>§ 5. Motorer med driftsavbrudd på under 30 dager</li><li>§ 6. Motorer med driftsavbrudd på 30 dager eller mer</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2004-02-24-457" id="dokument"><h1>Forskrift om vedlikehold av flymateriell for ervervsmessig flyging og luftfartøy sertifisert i henhold til JAR/FAR 25 eller 29 (vedlikeholdsforskriften – erverv), (BSL B 2-1).</h1><article class="legalArticle" data-lovdata-URL="LTI/forskrift/2004-02-24-457/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskrift er å sikre at vedlikehold av flymateriell blir utført på en sikkerhetsmessig forsvarlig måte, slik at flymateriellet holdes i kontinuerlig luftdyktig stand.</article></article><article class="legalArticle" data-lovdata-URL="LTI/forskrift/2004-02-24-457/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Denne forskrift gjelder for vedlikehold av flymateriell for ervervsmessig flyging. Forskriften gjelder også for flymateriell for ikke-ervervsmessig luftfart når luftfartøyet er sertifisert i henhold til JAR 25 og 29 eller FAR 25 og 29 eller tilsvarende bestemmelser.</article></article><article class="legalArticle" data-lovdata-URL="LTI/forskrift/2004-02-24-457/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I forskriften her gjelder definisjoner i vedlegg 1 til dokumentasjonsforskriften.</article></article><article class="legalArticle" data-lovdata-URL="LTI/forskrift/2004-02-24-457/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Generelt om ansvar for luftfartsforetak og flyverksted</span></h2><article class="numberedLegalP" data-numerator="1" id="paragraf-4-nummer-1">(1) Luftfartsforetaket er ansvarlig for luftfartøyets kontinuerlige luftdyktighet.</article><article class="numberedLegalP" data-numerator="2" id="paragraf-4-nummer-2">(2) Flyverkstedet som utfører vedlikehold, er ansvarlig for at arbeidet utføres etter gjeldende bestemmelser og på en slik måte at flymateriellet tilfredsstiller kravene til kontinuerlig luftdyktighet.</article><article class="numberedLegalP" data-numerator="3" id="paragraf-4-nummer-3">(3) Luftfartsforetaket skal gi Luftfartstilsynet den dokumentasjon og informasjon samt adgang til materiell og lokaler som gjeldende forskrifter og bestemmelser krever, eller som anses nødvendig for gjennomføringen av Luftfartstilsynets adgangskontroll eller virksomhetstilsyn. Ansvarlig personell skal være til stede.</article></article><article class="legalArticle" data-lovdata-URL="LTI/forskrift/2004-02-24-457/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Luftdyktighetspåbud</span></h2><article class="numberedLegalP" data-numerator="1" id="paragraf-5-nummer-1">(1) Luftfartsforetaket er ansvarlig for at Luftfartstilsynets luftdyktighetspåbud følges.</article><article class="numberedLegalP" data-numerator="2" id="paragraf-5-nummer-2">(2) For luftfartøy som vanligvis ikke omfattes av Luftfartstilsynets luftdyktighetspåbud, skal typesertifiserende myndighets luftdyktighetspåbud følges.</article><article class="numberedLegalP" data-numerator="3" id="paragraf-5-nummer-3">(3) Et luftfartøy anses ikke luftdyktig dersom luftdyktighetspåbud ikke er utført og dokumentert innen angitt tidsfrist.</article><article class="numberedLegalP" data-numerator="4" id="paragraf-5-nummer-4">(4) Luftfartsforetaket skal etablere og vedlikeholde et system som sikrer at det gjøres en kvalifisert vurdering av alle servicemeddelelser fra fabrikanten av luftfartøy, motor, propell og tilbehør.</article><article class="numberedLegalP" data-numerator="5" id="paragraf-5-nummer-5">(5) Luftfartsforetaket skal utarbeide retningslinjer for vurdering av servicemeddelelser som nevnt i fjerde ledd.</article></article><article class="legalArticle" data-lovdata-URL="LTI/forskrift/2004-02-24-457/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til flymateriell og utførende instans</span></h2><article class="numberedLegalP" data-numerator="1" id="paragraf-6-nummer-1">(1) Ved modifikasjon og reparasjon skal det benyttes flymateriell som anvist i godkjent dokumentasjon. Annet materiell enn flymateriell skal i hvert enkelt tilfelle godkjennes av Luftfartstilsynet.</article><article class="numberedLegalP" data-numerator="2" id="paragraf-6-nummer-2">(2) Mindre luftfartøy som opereres av luftfartsforetak for ervervsmessig flyging, kan vedlikeholdes av autorisert verksted. Større luftfartøy skal vedlikeholdes av flyverksted.</article><article class="numberedLegalP" data-numerator="3" id="paragraf-6-nummer-3">(3) Vedlikehold av flymateriell kan bare utføres av vedlikeholdsinstans med nødvendige rettigheter for det aktuelle arbeidet.</article></article><article class="legalArticle" data-lovdata-URL="LTI/forskrift/2004-02-24-457/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Innleie og utleie av luftfartøy</span></h2><article class="numberedLegalP" data-numerator="1" id="paragraf-7-nummer-1">(1) Luftfartsforetaket må søke om Luftfartstilsynets godkjennelse før det innleide luftfartøyet tas i bruk.</article><article class="numberedLegalP" data-numerator="2" id="paragraf-7-nummer-2">(2) Ved innleie (dry-lease) av utenlandsk registrert luftfartøy for ervervsmessig flyging i norsk luftfartsforetak, skal luftfartøyet inngå i luftfartsforetakets vedlikeholdsordning.</article><article class="numberedLegalP" data-numerator="3" id="paragraf-7-nummer-3">(3) Ved utleie av norskregistrert luftfartøy til ervervsmessig foretak i utlandet, må eieren innhente Luftfartstilsynets godkjennelse før luftfartøyet tas i bruk. Luftfartstilsynet kan ved utleie av luftfartøy til foretak i utlandet fastsette spesielle vilkår for vedlikehold av luftfartøyet.</article><article class="numberedLegalP" data-numerator="4" id="paragraf-7-nummer-4">(4) Luftfartstilsynet kan overlate tilsynet til utenlandsk myndighet etter at ansvaret for vedlikeholdet er godkjent overført til utenlandsk luftfartsforetak.</article></article><article class="legalArticle" data-lovdata-URL="LTI/forskrift/2004-02-24-457/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Vedlikeholdsordning</span></h2><article class="legalP" id="paragraf-8-ledd-1">Vedlikehold av flymateriell skal foregå i samsvar med et system som er godkjent av Luftfartstilsynet ved utstedelse av «vedlikeholdsordning – godkjennelsesbevis». Dette skal beskrives i foretakets vedlikeholdshåndbok.</article></article><article class="legalArticle" data-lovdata-URL="LTI/forskrift/2004-02-24-457/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Vedlikeholdshåndbok</span></h2><article class="numberedLegalP" data-numerator="1" id="paragraf-9-nummer-1">(1) Vedlikeholdsordningen skal beskrives i en vedlikeholdshåndbok.</article><article class="numberedLegalP" data-numerator="2" id="paragraf-9-nummer-2">(2) Vedlikeholdshåndboken og alle endringer til denne skal godkjennes av Luftfartstilsynet.</article></article><article class="legalArticle" data-lovdata-URL="LTI/forskrift/2004-02-24-457/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Vedlikeholdsprogram</span></h2><article class="numberedLegalP" data-numerator="1" id="paragraf-10-nummer-1">(1) Luftfartøy skal vedlikeholdes i henhold til et program godkjent av Luftfartstilsynet. Luftfartsforetaket er ansvarlig for vedlikeholdsprogrammene for de fartøy som skal opereres. Vedlikeholdsprogrammene skal baseres på fabrikantenes anbefalte program slik dette fremkommer i Maintenance Planning Document, Maintenance Manual eller tilsvarende. Vedlikeholdsprogram skal inneholde alle relevante vedlikeholdskrav vedrørende fartøy, motor, propell, tilbehør og reflektere luftfartøyets konfigurasjon og luftfartsforetakets driftsmønster.</article><article class="numberedLegalP" data-numerator="2" id="paragraf-10-nummer-2">(2) Luftfartsforetaket skal periodisk vurdere effektiviteten av vedlikeholdsprogrammene og gjennomføre nødvendige revisjoner, slik at kontinuerlig luftdyktighet opprettholdes.</article><article class="numberedLegalP" data-numerator="3" id="paragraf-10-nummer-3">(3) Vedlikeholdsprogrammets del som omhandler strukturell integritet for større fly skal minst inneholde:<ul class="defaultList"><li data-li-identifier="a)" data-name="a)"><article class="listArticle" id="paragraf-10-nummer-3-punkt-1"><article class="legalP" id="paragraf-10-nummer-3-punkt-1-ledd-1">tilleggsinspeksjoner (supplemental inspections),</article></article></li><li data-li-identifier="b)" data-name="b)"><article class="listArticle" id="paragraf-10-nummer-3-punkt-2"><article class="legalP" id="paragraf-10-nummer-3-punkt-2-ledd-1">styring og forebygging av utvikling av korrosjon (corrosion prevention and control),</article></article></li><li data-li-identifier="c)" data-name="c)"><article class="listArticle" id="paragraf-10-nummer-3-punkt-3"><article class="legalP" id="paragraf-10-nummer-3-punkt-3-ledd-1">strukturelle modifikasjoner og tilhørende inspeksjoner (structural modifications and associated inspections),</article></article></li><li data-li-identifier="d)" data-name="d)"><article class="listArticle" id="paragraf-10-nummer-3-punkt-4"><article class="legalP" id="paragraf-10-nummer-3-punkt-4-ledd-1">vurdering av reparasjoner (assessment of repairs),</article></article></li><li data-li-identifier="e)" data-name="e)"><article class="listArticle" id="paragraf-10-nummer-3-punkt-5"><article class="legalP" id="paragraf-10-nummer-3-punkt-5-ledd-1">vurdering av utmattingsskaders utbredelse (evaluation for widespread fatigue damage).</article></article></li></ul></article><article class="numberedLegalP" data-numerator="4" id="paragraf-10-nummer-4">(4) Programmet for korrosjonskontroll skal iverksettes så tidlig som mulig etter at et fly settes i drift og fortrinnsvis være tilgjengelig når flyet tas i bruk. De øvrige elementene av det kontinuerlige programmet for strukturell integritet skal utvikles så snart tilstrekkelig brukererfaring er oppnådd. Disse elementene skal normalt initieres når flyet med mest gangtid har oppnådd halvparten av beregnet livslengde for den aktuelle flytypen. De nevnte elementer skal vurderes periodisk.</article></article><article class="legalArticle" data-lovdata-URL="LTI/forskrift/2004-02-24-457/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Vedlikeholdsklasse II – vedlikeholdsordning</span></h2><article class="numberedLegalP" data-numerator="1" id="paragraf-11-nummer-1">(1) Teknisk ansvar for luftfartøy i denne klasse skal ivaretas av et luftfartsforetak godkjent av Luftfartstilsynet. Luftfartsforetaket skal ivareta den kontinuerlige luftdyktigheten og er ansvarlig for at nødvendig vedlikehold blir utført. Foretaket skal ha en teknisk sjef som er ansvarlig for vedlikeholdsordningen, jf. § 15, og en kvalitetssjef i henhold til forskrift 5. januar 2001 nr. 11 om kvalitetssystem i ervervsmessige luftfartsvirksomheter, BSL A 1-1.</article><article class="numberedLegalP" data-numerator="2" id="paragraf-11-nummer-2">(2) Teknisk sjef og kvalitetssjef skal godkjennes av Luftfartstilsynet.</article><article class="numberedLegalP" data-numerator="3" id="paragraf-11-nummer-3">(3) Foretaket skal ha ressurser i form av administrative systemer, kvalifisert personell, lokaler, verktøy, utstyr og andre hjelpemidler.</article><article class="numberedLegalP" data-numerator="4" id="paragraf-11-nummer-4">(4) Dersom rutinevedlikehold på luftfartøy, motor og propell settes bort til autorisert verksted eller flyverksted skal det opprettes skriftlig kontrakt mellom partene. Kontrakten skal godkjennes av Luftfartstilsynet. Enkeltstående vedlikeholdsoppgaver kan settes bort til andre flyverksteder eller autoriserte verksteder. Luftfartsforetaket skal utstede skriftlig arbeidsordre.</article></article><article class="legalArticle" data-lovdata-URL="LTI/forskrift/2004-02-24-457/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Vedlikeholdsklasse I – vedlikeholdsordning</span></h2><article class="numberedLegalP" data-numerator="1" id="paragraf-12-nummer-1">(1) For luftfartøy i denne klasse gjelder de samme kravene som i § 11.</article><article class="numberedLegalP" data-numerator="2" id="paragraf-12-nummer-2">(2) Foretak som opererer luftfartøy sertifisert i henhold til JAR 25 og 29 eller FAR 25 og 29 eller tilsvarende bestemmelser, skal ha ingeniørsjef som er godkjent av Luftfartstilsynet.</article></article><article class="legalArticle" data-lovdata-URL="LTI/forskrift/2004-02-24-457/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Inspeksjon før avgang</span></h2><article class="numberedLegalP" data-numerator="1" id="paragraf-13-nummer-1">(1) Det skal utføres inspeksjon før hver flyging på alle luftfartøyer, jf. vedlegg 1 til denne forskrift.</article><article class="numberedLegalP" data-numerator="2" id="paragraf-13-nummer-2">(2) Omfanget av inspeksjonen skal beskrives i luftfartsforetakets håndboksystem og være tilgjengelig for berørt personell.</article><article class="numberedLegalP" data-numerator="3" id="paragraf-13-nummer-3">(3) Det skal kvitteres for utførelse av inspeksjonen i luftfartøyets reisedagbok eller tilsvarende godkjent teknisk system for bokføring.</article></article><article class="legalArticle" data-lovdata-URL="LTI/forskrift/2004-02-24-457/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Endring av bruksområde</span></h2><article class="legalP" id="paragraf-14-ledd-1">Endring av bruksområde må godkjennes av Luftfartstilsynet, jf. vedlegg 2 til denne forskrift.</article></article><article class="legalArticle" data-lovdata-URL="LTI/forskrift/2004-02-24-457/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Teknisk sjef</span></h2><article class="numberedLegalP" data-numerator="1" id="paragraf-15-nummer-1">(1) Teknisk sjef er ansvarlig for at luftfartsforetakets flytekniske virksomhet drives i henhold til godkjenningen og gjeldende bestemmelser slik at luftfartøyene opprettholder kontinuerlig luftdyktighet og at alt flymateriell oppfyller gjeldende vedlikeholdskrav.</article><article class="numberedLegalP" data-numerator="2" id="paragraf-15-nummer-2">(2) Teknisk sjef er blant annet ansvarlig for:<ul class="defaultList"><li data-li-identifier="a)" data-name="a)"><article class="listArticle" id="paragraf-15-nummer-2-punkt-1"><article class="legalP" id="paragraf-15-nummer-2-punkt-1-ledd-1">at det er etablert dekkende systemer, instrukser og rutiner for den virksomheten som utøves, og at disse er beskrevet i vedlikeholdshåndboken eller tilsvarende,</article></article></li><li data-li-identifier="b)" data-name="b)"><article class="listArticle" id="paragraf-15-nummer-2-punkt-2"><article class="legalP" id="paragraf-15-nummer-2-punkt-2-ledd-1">at det finnes informasjons-, rapporterings- og tekniske bokføringssystemer tilpasset virksomheten,</article></article></li><li data-li-identifier="c)" data-name="c)"><article class="listArticle" id="paragraf-15-nummer-2-punkt-3"><article class="legalP" id="paragraf-15-nummer-2-punkt-3-ledd-1">at det finnes system for oppfølging av rapporterte avvik,</article></article></li><li data-li-identifier="d)" data-name="d)"><article class="listArticle" id="paragraf-15-nummer-2-punkt-4"><article class="legalP" id="paragraf-15-nummer-2-punkt-4-ledd-1">utarbeidelse og oppfølging av luftfartsforetakets vedlikeholdsprogram, inklusiv å måle effektiviteten av vedlikeholdsprogrammet,</article></article></li><li data-li-identifier="e)" data-name="e)"><article class="listArticle" id="paragraf-15-nummer-2-punkt-5"><article class="legalP" id="paragraf-15-nummer-2-punkt-5-ledd-1">at utbedring av feil og mangler utføres i henhold til fastlagt standard,</article></article></li><li data-li-identifier="f)" data-name="f)"><article class="listArticle" id="paragraf-15-nummer-2-punkt-6"><article class="legalP" id="paragraf-15-nummer-2-punkt-6-ledd-1">vurdering og oppfølging av luftdyktighetspåbud, andre myndighetspåbud og servicemeddelelser,</article></article></li><li data-li-identifier="g)" data-name="g)"><article class="listArticle" id="paragraf-15-nummer-2-punkt-7"><article class="legalP" id="paragraf-15-nummer-2-punkt-7-ledd-1">oppfølging av luftfartøyenes vedlikeholdsintervaller,</article></article></li><li data-li-identifier="h)" data-name="h)"><article class="listArticle" id="paragraf-15-nummer-2-punkt-8"><article class="legalP" id="paragraf-15-nummer-2-punkt-8-ledd-1">kontroll og føring av luftfartøyenes dokumentasjon,</article></article></li><li data-li-identifier="i)" data-name="i)"><article class="listArticle" id="paragraf-15-nummer-2-punkt-9"><article class="legalP" id="paragraf-15-nummer-2-punkt-9-ledd-1">arkivering av teknisk dokumentasjon,</article></article></li><li data-li-identifier="j)" data-name="j)"><article class="listArticle" id="paragraf-15-nummer-2-punkt-10"><article class="legalP" id="paragraf-15-nummer-2-punkt-10-ledd-1">kontakt med fabrikant i forbindelse med tekniske forhold som berører luftfartøyene,</article></article></li><li data-li-identifier="k)" data-name="k)"><article class="listArticle" id="paragraf-15-nummer-2-punkt-11"><article class="legalP" id="paragraf-15-nummer-2-punkt-11-ledd-1">rapportering til Luftfartstilsynet i henhold til gjeldende bestemmelser,</article></article></li><li data-li-identifier="l)" data-name="l)"><article class="listArticle" id="paragraf-15-nummer-2-punkt-12"><article class="legalP" id="paragraf-15-nummer-2-punkt-12-ledd-1">gjennomføre nødvendige modifikasjoner og reparasjoner basert på godkjent dokumentasjon og ved bruk av flymateriell,</article></article></li><li data-li-identifier="m)" data-name="m)"><article class="listArticle" id="paragraf-15-nummer-2-punkt-13"><article class="legalP" id="paragraf-15-nummer-2-punkt-13-ledd-1">søke Luftfartstilsynet om tillatelse til å utføre modifikasjoner og reparasjoner av flymateriell hvor dette er nødvendig,</article></article></li><li data-li-identifier="n)" data-name="n)"><article class="listArticle" id="paragraf-15-nummer-2-punkt-14"><article class="legalP" id="paragraf-15-nummer-2-punkt-14-ledd-1">utarbeidelse av system for inspeksjon før avgang,</article></article></li><li data-li-identifier="o)" data-name="o)"><article class="listArticle" id="paragraf-15-nummer-2-punkt-15"><article class="legalP" id="paragraf-15-nummer-2-punkt-15-ledd-1">flytekniske forhold ved innleie og utleie av luftfartøy.</article></article></li></ul></article></article><article class="legalArticle" data-lovdata-URL="LTI/forskrift/2004-02-24-457/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Ingeniørsjef</span></h2><article class="legalP" id="paragraf-16-ledd-1">Teknisk sjef kan delegere følgende oppgaver til ingeniørsjef:<ul class="defaultList"><li data-li-identifier="a)" data-name="a)"><article class="listArticle" id="paragraf-16-ledd-1-punkt-1"><article class="legalP" id="paragraf-16-ledd-1-punkt-1-ledd-1">at det er etablert dekkende systemer, instrukser og rutiner for virksomheten som utøves i avdelingen, og at disse er beskrevet i vedlikeholdshåndbok,</article></article></li><li data-li-identifier="b)" data-name="b)"><article class="listArticle" id="paragraf-16-ledd-1-punkt-2"><article class="legalP" id="paragraf-16-ledd-1-punkt-2-ledd-1">utarbeidelse og oppfølging av selskapets vedlikeholdsprogram, inklusiv å måle effektiviteten av vedlikeholdsprogrammet,</article></article></li><li data-li-identifier="c)" data-name="c)"><article class="listArticle" id="paragraf-16-ledd-1-punkt-3"><article class="legalP" id="paragraf-16-ledd-1-punkt-3-ledd-1">oppfølging og vurdering av luftdyktighetspåbud og servicemeddelelser,</article></article></li><li data-li-identifier="d)" data-name="d)"><article class="listArticle" id="paragraf-16-ledd-1-punkt-4"><article class="legalP" id="paragraf-16-ledd-1-punkt-4-ledd-1">oppfølging av luftfartøyenes vedlikeholdsintervaller,</article></article></li><li data-li-identifier="e)" data-name="e)"><article class="listArticle" id="paragraf-16-ledd-1-punkt-5"><article class="legalP" id="paragraf-16-ledd-1-punkt-5-ledd-1">fremskaffe dokumentasjon for modifikasjoner og reparasjoner på flymateriell,</article></article></li><li data-li-identifier="f)" data-name="f)"><article class="listArticle" id="paragraf-16-ledd-1-punkt-6"><article class="legalP" id="paragraf-16-ledd-1-punkt-6-ledd-1">søke Luftfartstilsynet om tillatelse til å innføre modifikasjoner og reparasjoner på flymateriell hvor dette er nødvendig.</article></article></li></ul></article></article><article class="legalArticle" data-lovdata-URL="LTI/forskrift/2004-02-24-457/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Vedlikehold ved utenlandsk flyverksted</span></h2><article class="numberedLegalP" data-numerator="1" id="paragraf-17-nummer-1">(1) Luftfartsforetaket er ansvarlig for at utenlandsk flyverksted har nødvendige rettigheter for det arbeidet som skal utføres. Luftfartsforetaket er også ansvarlig for at verkstedet har tilgang til luftdyktighetspåbud og annet godkjent vedlikeholdsunderlag. All dokumentasjon skal være utarbeidet i et språk som er forståelig for dem som skal utføre arbeidet.</article><article class="numberedLegalP" data-numerator="2" id="paragraf-17-nummer-2">(2) Luftfartsforetaket er ansvarlig for at utført arbeid er dokumentert i henhold til § 22.</article></article><article class="legalArticle" data-lovdata-URL="LTI/forskrift/2004-02-24-457/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Krav til utførelse av vedlikehold av flymateriell</span></h2><article class="numberedLegalP" data-numerator="1" id="paragraf-18-nummer-1">(1) Arbeidet skal utføres etter metoder og til den standard som er angitt i fabrikantens vedlikeholdsunderlag eller andre myndighetsgodkjente metoder.</article><article class="numberedLegalP" data-numerator="2" id="paragraf-18-nummer-2">(2) Vedlikeholdshåndboken skal beskrive hvilke arbeider som skal kontrolleres, omfanget av kontrollen og hvem som kan utføre den. Det skal foreligge definerte kontrollpunkter i arbeidsunderlaget.</article><article class="numberedLegalP" data-numerator="3" id="paragraf-18-nummer-3">(3) Flymateriell som kan ha vært utsatt for påkjenninger som materiellet ikke er konstruert for, skal undersøkes grundig for eventuelle skader. Kontrollen skal utføres av flyverksted.</article><article class="numberedLegalP" data-numerator="4" id="paragraf-18-nummer-4">(4) Slitt, skadet, funksjonsudyktig eller på annen måte defekt flymateriell som demonteres fra luftfartøy og materiell som byttes, skal:<ul class="defaultList"><li data-li-identifier="a)" data-name="a)"><article class="listArticle" id="paragraf-18-nummer-4-punkt-1"><article class="legalP" id="paragraf-18-nummer-4-punkt-1-ledd-1">enten utstyres med merkelapp hvor det er angitt hva feilen består i eller,</article></article></li><li data-li-identifier="b)" data-name="b)"><article class="listArticle" id="paragraf-18-nummer-4-punkt-2"><article class="legalP" id="paragraf-18-nummer-4-punkt-2-ledd-1">umiddelbart behandles som skrap eller påføres iøynefallende kassasjonsmerking.</article></article></li></ul></article><article class="numberedLegalP" data-numerator="5" id="paragraf-18-nummer-5">(5) Dersom reparasjon eller modifikasjon av et luftfartøy eller forandring av utrustning kan medføre endring i luftfartøyets flygehåndbok, skal teknisk sjef påse at nødvendige godkjente endringer blir innført i flygehåndboken med tilhørende sjekklister.</article><article class="numberedLegalP" data-numerator="6" id="paragraf-18-nummer-6">(6) Luftfartøy med gyldig luftdyktighetsbevis og som ikke er i bruk skal beskyttes slik at kontinuerlig luftdyktighet opprettholdes.</article><article class="numberedLegalP" data-numerator="7" id="paragraf-18-nummer-7">(7) Annet flymateriell enn luftfartøy skal oppbevares og håndteres slik at det er beskyttet mot lagrings- og transportskader. Retningslinjer for lagring av brukbart og ikke brukbart flymateriell, samt gang- og lagringstider for dette skal være beskrevet i foretakets vedlikeholdshåndbok eller verkstedshåndbok.</article><article class="numberedLegalP" data-numerator="8" id="paragraf-18-nummer-8">(8) Luftfartsforetak skal etablere et system som sikrer at feil, mangler og andre hendelser som har eller kan forårsake uheldige innvirkninger på den kontinuerlige luftdyktigheten på foretakets luftfartøy, rapporteres til innehaver av gjeldende luftfartøys typesertifikat.</article></article><article class="legalArticle" data-lovdata-URL="LTI/forskrift/2004-02-24-457/§19" data-name="§19" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Særskilte vedlikeholdsarbeider</span></h2><article class="numberedLegalP" data-numerator="1" id="paragraf-19-nummer-1">(1) Sveising av flymateriell tillates bare utført av flyverksted. Personer som skal utføre sveising må ha gyldig kompetansebevis utstedt av kontrollinstans akseptert av Luftfartstilsynet og være autorisert av gjeldende flyverksted. Metode og standard for sveising skal være i følge fabrikantens anvisninger. Dersom metode eller standard ikke er angitt skal en relevant metode med tilhørende og anerkjent standard velges. Den valgte sveisemetode og kvalifikasjonskrav til angjeldende personell skal være angitt i verkstedshåndboken.</article><article class="numberedLegalP" data-numerator="2" id="paragraf-19-nummer-2">(2) Ikke destruktiv materialprøving (NDT) tillates bare utført av flyverksted. Personer som skal utføre NDT, må ha gyldig kompetansebevis utstedt av kontrollinstans akseptert av Luftfartstilsynet. Personellet skal være kvalifisert i henhold til EN 4179. Personell som er kvalifisert i samsvar med en nasjonal standard godkjent av Luftfartstilsynet før 31. desember 2003 kan fortsatt utføre slik NDT etter 31. desember 2003. Metode for NDT skal være i følge fabrikantens anvisninger. Dersom metode eller standard ikke er angitt, skal en relevant metode med tilhørende og anerkjent standard velges. Den valgte NDT-metode og kvalifikasjonskrav til angjeldende personell skal være angitt i verkstedshåndboken i henhold til en anerkjent standard. NDT ved bruk av rød penetrant dekkes av kompetansen for flytekniker for komplett luftfartøy.</article><article class="numberedLegalP" data-numerator="3" id="paragraf-19-nummer-3">(3) Kompassving tillates bare utført av flyverksted med nødvendige rettigheter.</article></article><article class="legalArticle" data-lovdata-URL="LTI/forskrift/2004-02-24-457/§20" data-name="§20" id="paragraf-20"><h2 class="legalArticleHeader"><span class="legalArticleValue">§ 20</span>. <span class="legalArticleTitle">Prøveflyging</span></h2><article class="numberedLegalP" data-numerator="1" id="paragraf-20-nummer-1">(1) Prøveflyging skal utføres i samsvar med retningslinjer angitt i vedlikeholdshåndbok etter:<ul class="defaultList"><li data-li-identifier="a)" data-name="a)"><article class="listArticle" id="paragraf-20-nummer-1-punkt-1"><article class="legalP" id="paragraf-20-nummer-1-punkt-1-ledd-1">motoroverhaling eller motorbytte ved enmotors luftfartøy eller bytte av mer enn en motor på flermotors luftfartøy,</article></article></li><li data-li-identifier="b)" data-name="b)"><article class="listArticle" id="paragraf-20-nummer-1-punkt-2"><article class="legalP" id="paragraf-20-nummer-1-punkt-2-ledd-1">reparasjon og modifikasjon av et slikt omfang at luftfartøyets luftdyktighet kan ha vært påvirket,</article></article></li><li data-li-identifier="c)" data-name="c)"><article class="listArticle" id="paragraf-20-nummer-1-punkt-3"><article class="legalP" id="paragraf-20-nummer-1-punkt-3-ledd-1">bytte av komponenter og utstyrsenheter hvor riktig funksjon bare kan fastslås ved flyging,</article></article></li><li data-li-identifier="d)" data-name="d)"><article class="listArticle" id="paragraf-20-nummer-1-punkt-4"><article class="legalP" id="paragraf-20-nummer-1-punkt-4-ledd-1">bytte av ror, rigging eller justering i mer enn ett rorsystem.</article></article></li></ul></article><article class="numberedLegalP" data-numerator="2" id="paragraf-20-nummer-2">(2) Utført prøveflyging samt eventuelle anmerkninger skal føres inn i luftfartøyets reisedagbok eller tilsvarende dokument.</article><article class="numberedLegalP" data-numerator="3" id="paragraf-20-nummer-3">(3) Prøveflyging kreves ikke når prøver på bakken eller inspeksjon gir tilfredsstillende bekreftelse på luftdyktigheten.</article></article><article class="legalArticle" data-lovdata-URL="LTI/forskrift/2004-02-24-457/§21" data-name="§21" id="paragraf-21"><h2 class="legalArticleHeader"><span class="legalArticleValue">§ 21</span>. <span class="legalArticleTitle">Særlige krav til vedlikehold av flymateriell</span></h2><article class="numberedLegalP" data-numerator="1" id="paragraf-21-nummer-1">(1) Vedlikehold av propell med tilbehør for mindre luftfartøy skal skje i henhold til vedlegg 3 til denne forskrift.</article><article class="numberedLegalP" data-numerator="2" id="paragraf-21-nummer-2">(2) Vedlikehold av instrumenter skal skje i henhold til vedlegg 4 til denne forskrift.</article><article class="numberedLegalP" data-numerator="3" id="paragraf-21-nummer-3">(3) Vedlikehold, gangtidsutvidelse og lagring av stempelmotorer til og med 300 KW (400 hk) skal skje i henhold til vedlegg 5 til denne forskrift.</article></article><article class="legalArticle" data-lovdata-URL="LTI/forskrift/2004-02-24-457/§22" data-name="§22" id="paragraf-22"><h2 class="legalArticleHeader"><span class="legalArticleValue">§ 22</span>. <span class="legalArticleTitle">Krav til dokumentasjon</span></h2><article class="legalP" id="paragraf-22-ledd-1">I tillegg til kravene i dokumentasjonsforskriften, gjelder følgende:<ul class="defaultList"><li data-li-identifier="a)" data-name="a)"><article class="listArticle" id="paragraf-22-ledd-1-punkt-1"><article class="legalP" id="paragraf-22-ledd-1-punkt-1-ledd-1">attest for utført vedlikehold skal utstedes etter utført ettersyn i henhold til gjeldende vedlikeholdsprogram, og etter overhalings- og feilrettingsarbeider, modifikasjoner og reparasjoner,</article></article></li><li data-li-identifier="b)" data-name="b)"><article class="listArticle" id="paragraf-22-ledd-1-punkt-2"><article class="legalP" id="paragraf-22-ledd-1-punkt-2-ledd-1">etter utført arbeid på utstyr og komponenter skal disse være utstyrt med attest for utført vedlikehold i form av merkelapper som angir hva som er gjort, eventuelt med henvisning til detaljert rapport,</article></article></li><li data-li-identifier="c)" data-name="c)"><article class="listArticle" id="paragraf-22-ledd-1-punkt-3"><article class="legalP" id="paragraf-22-ledd-1-punkt-3-ledd-1">det skal klart og entydig fremgå av dokumentasjonen hvilke arbeider som er gjort, eventuelt med referanse til underlag. Innføringen skal dateres og underskrives av ansvarlig person med leselig navn samt nummer på sertifikatet og autorisasjonsbeviset. Annet godkjent system for identifikasjon av ansvarlig personell kan benyttes,</article></article></li><li data-li-identifier="d)" data-name="d)"><article class="listArticle" id="paragraf-22-ledd-1-punkt-4"><article class="legalP" id="paragraf-22-ledd-1-punkt-4-ledd-1">EDB-baserte styrings- og dokumentasjonssystem skal være godkjent av Luftfartstilsynet.</article></article></li></ul></article></article><article class="legalArticle" data-lovdata-URL="LTI/forskrift/2004-02-24-457/§23" data-name="§23" id="paragraf-23"><h2 class="legalArticleHeader"><span class="legalArticleValue">§ 23</span>. <span class="legalArticleTitle">Tilbakekall</span></h2><article class="numberedLegalP" data-numerator="1" id="paragraf-23-nummer-1">(1) Dersom innehaver av godkjennelse gitt i henhold til denne forskrift ikke overholder bestemmelsene som gjelder for godkjennelsen, kan Luftfartstilsynet tilbakekalle eller begrense godkjennelsen.</article><article class="numberedLegalP" data-numerator="2" id="paragraf-23-nummer-2">(2) Luftfartstilsynet skal med øyeblikkelig virkning tilbakekalle en godkjennelse gitt i henhold til denne forskrift dersom det antas å foreligge forhold som tilsier at videre virksomhet bør stanses umiddelbart av hensyn til krav om sikkerhet.</article><article class="numberedLegalP" data-numerator="3" id="paragraf-23-nummer-3">(3) Dersom en godkjennelse gitt i henhold til denne forskrift er tilbakekalt med hjemmel i første eller annet ledd, eller virksomheten opphører, plikter luftfartsforetaket uten opphold å tilbakesende godkjennelsesdokumentet til Luftfartstilsynet.</article></article><article class="legalArticle" data-lovdata-URL="LTI/forskrift/2004-02-24-457/§24" data-name="§24" id="paragraf-24"><h2 class="legalArticleHeader"><span class="legalArticleValue">§ 24</span>. <span class="legalArticleTitle">Gebyr</span></h2><article class="legalP" id="paragraf-24-ledd-1">Gebyr for godkjennelser i henhold til denne forskrift må være innbetalt i samsvar med forskrift om gebyr for luftfartens offentlige forretninger, BSL A 1-2.</article></article><article class="legalArticle" data-lovdata-URL="LTI/forskrift/2004-02-24-457/§25" data-name="§25" id="paragraf-25"><h2 class="legalArticleHeader"><span class="legalArticleValue">§ 25</span>. <span class="legalArticleTitle">Dispensasjon</span></h2><article class="legalP" id="paragraf-25-ledd-1">Luftfartstilsynet kan i særlige tilfelle dispensere fra bestemmelser i denne forskrift, herunder godkjenne ordninger for vedlikehold og modifikasjon som avviker fra bestemmelser i denne forskrift, forutsatt at dette medfører at materiellets luftdyktighet blir ivaretatt på en likeverdig eller bedre måte.</article></article><article class="legalArticle" data-lovdata-URL="LTI/forskrift/2004-02-24-457/§26" data-name="§26" id="paragraf-26"><h2 class="legalArticleHeader"><span class="legalArticleValue">§ 26</span>. <span class="legalArticleTitle">Ikrafttredelse</span></h2><article class="legalP" id="paragraf-26-ledd-1">Denne forskrift gjelder fra 1. mars 2004. Fra samme tidspunkt oppheves forskrift 22. desember 1998 nr. 1521 om vedlikehold av flymateriell, herunder reparasjoner og modifikasjoner, BSL B 3-2.</article></article><section class="section" data-name="vedlegg1" id="kapittel-1" data-lovdata-URL="LTI/forskrift/2004-02-24-457/KAPITTEL_1"><h2>Vedlegg 1. Inspeksjon før avgang (pre-flight inspection)</h2><article class="legalP" id="kapittel-1-ledd-1">Dette vedlegget gjelder som forskrift jf. vedlikeholdsforskriften (erverv).</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Generelt</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Det skal utføres inspeksjon før hver flyging, jf. forskriftens § 13.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Inspeksjon før avgang krever ikke attestasjon for utført vedlikehold.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Opplæring</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Personell som utfører inspeksjon før avgang skal ha gjennomgått teoretisk og praktisk opplæring. Det skal ved opplæringen tas hensyn til de forhold flygingen drives under, samt til type av luftfartøy som benyttes. Ansvaret for planlegging og gjennomføring av opplæringen ligger hos teknisk sjef.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Etter gjennomført opplæring skal kandidaten gjennomgå teoretisk og praktisk prøve. Teknisk sjef er ansvarlig for planlegging og gjennomføring av disse.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Det skal opprettholdes lister over personell som godkjennes for å utføre inspeksjon før flyging.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) Teknisk sjef er ansvarlig for at det føres lister.</article></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Omfang</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Med inspeksjon før avgang (pre-flight inspection) menes alle de aktiviteter som er påkrevd for å sikre at luftfartøyet er i egnet tilstand for den planlagte flyging. Disse aktiviteter skal inkludere, men er ikke begrenset til:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-nummer-1-punkt-1"><article class="legalP" id="kapittel-1-foreslåttparagraf-3-nummer-1-punkt-1-ledd-1">En visuell inspeksjon (walk-around type inspection) for tilstand av luftfartøyet og dets nødutstyr, med særlig vekt på åpenbare tegn til slitasje, skade eller lekkasje. I tillegg må det fastlegges om alt påkrevd nødutstyr er til stede.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-nummer-1-punkt-2"><article class="legalP" id="kapittel-1-foreslåttparagraf-3-nummer-1-punkt-2-ledd-1">Gjennomgang av reisedagbok eller annet godkjent system for bokføring for å sikre at den planlagte flyging ikke vil bli ugunstig påvirket av noen gjenstående anmerkning, og at ingen påkrevd vedlikeholdsaktivitet er forfalt for utførelse eller vil forfalle for utførelse i løpet av flygingen.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-nummer-1-punkt-3"><article class="legalP" id="kapittel-1-foreslåttparagraf-3-nummer-1-punkt-3-ledd-1">At drivstoff, oljer, gasser osv. som er fylt opp før flyging ikke er forurenset, holder riktige spesifikasjoner og er korrekt nedtegnet (registrert).</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-3-nummer-1-punkt-4"><article class="legalP" id="kapittel-1-foreslåttparagraf-3-nummer-1-punkt-4-ledd-1">At alle dører er forsvarlig sikret.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-3-nummer-1-punkt-5"><article class="legalP" id="kapittel-1-foreslåttparagraf-3-nummer-1-punkt-5-ledd-1">Fjerning av utvendige ror- og understellslåser, pitot-statisk trekk, propellstropper, deksler i motorenes luftinntak og andre åpninger.</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-3-nummer-1-punkt-6"><article class="legalP" id="kapittel-1-foreslåttparagraf-3-nummer-1-punkt-6-ledd-1">At luftfartøyets motorer og utvendige flater er fri for is, snø, sand, støv og så videre.</article></article></li></ul></article></article></section><section class="section" data-name="vedlegg2" id="kapittel-2" data-lovdata-URL="LTI/forskrift/2004-02-24-457/KAPITTEL_2"><h2>Vedlegg 2. Krav til vedlikehold ved endring av bruksområde i luftdyktighetsbevis fra privat til ervervsmessig</h2><article class="legalP" id="kapittel-2-ledd-1">Dette vedlegget gjelder som forskrift, jf. vedlikeholdsforskriften (erverv).</article><article class="futureLegalArticle" data-name="§1" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Generelt</span></span><article class="numberedLegalP" data-numerator="1" id="kapittel-2-foreslåttparagraf-1-nummer-1">(1) Luftfartsforetaket skal sikre at luftfartøyet er luftdyktig og har nødvendig utstyr før det settes i operativ drift for ervervsmessig flyging eller ervervsmessig lufttransport.</article><article class="numberedLegalP" data-numerator="2" id="kapittel-2-foreslåttparagraf-1-nummer-2">(2) Foretakets tekniske sjef er ansvarlig for å gjennomgå det aktuelle luftfartøyets gangtids- og vedlikeholdsstatus og sammenholde dette med foretakets godkjente vedlikeholdsprogram for typen, slik at luftfartøyet blir innfaset i luftfartsforetakets vedlikeholdsprogram før det settes i operativ drift. I tillegg må det gjennomføres følgende tiltak:<ul class="defaultList"><li data-li-identifier="a)" data-name="a)"><article class="listArticle" id="kapittel-2-foreslåttparagraf-1-nummer-2-punkt-1"><article class="legalP" id="kapittel-2-foreslåttparagraf-1-nummer-2-punkt-1-ledd-1">For luftfartøy under 2730 kg skal det som minimum utføres en 100 timers inspeksjon eller tilsvarende,</article></article></li><li data-li-identifier="b)" data-name="b)"><article class="listArticle" id="kapittel-2-foreslåttparagraf-1-nummer-2-punkt-2"><article class="legalP" id="kapittel-2-foreslåttparagraf-1-nummer-2-punkt-2-ledd-1">For luftfartøyer over 2730 kg skal foretaket søke Luftfartstilsynet om godkjennelse av nødvendige vedlikeholdsmessige tiltak for å sikre at luftdyktigheten blir ivaretatt ved overgang til ervervsmessig drift.</article></article></li></ul></article></article><article class="futureLegalArticle" data-name="§2" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Status</span></span><article class="legalP" id="kapittel-2-foreslåttparagraf-2-ledd-1">Luftfartøyets status med henblikk på luftdyktighetspåbud, reparasjoner, modifikasjoner, åpne anmerkninger og status i forhold til luftfartsforetakets policy for innføring av servicemeddelelser skal vurderes og forslag til tiltak skal fremgå av søknaden.</article></article><article class="futureLegalArticle" data-name="§3" id="kapittel-2-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Tilleggskrav</span></span><article class="legalP" id="kapittel-2-foreslåttparagraf-3-ledd-1">Følgende tilleggskrav gjelder kun for luftfartøy som skal godkjennes for ervervsmessig lufttransport:<ul class="defaultList"><li data-li-identifier="a)" data-name="a)"><article class="listArticle" id="kapittel-2-foreslåttparagraf-3-ledd-1-punkt-1"><article class="legalP" id="kapittel-2-foreslåttparagraf-3-ledd-1-punkt-1-ledd-1">For installerte motorer, propeller og andre komponenter som etter 1. januar 2000 har vært overhalt eller vedlikeholdt av vedlikeholdsinstans som ikke er godkjent i henhold til BSL JAR-145, må det vurderes spesielle vedlikeholdsmessige tiltak og attest for utført vedlikehold må utstedes av flyverksted, jf. BSL JAR 145.50 (c).</article></article></li><li data-li-identifier="b)" data-name="b)"><article class="listArticle" id="kapittel-2-foreslåttparagraf-3-ledd-1-punkt-2"><article class="legalP" id="kapittel-2-foreslåttparagraf-3-ledd-1-punkt-2-ledd-1">Luftfartsforetakets tekniske sjef må forsikre seg om at vedlikeholdet av luftfartøyet og tilhørende komponenter er utkvittert av flyverksted eller at et flyverksted har gjennomført nødvendig vurdering med påfølgende attest for utført vedlikehold før luftfartøyet settes i operativ drift.</article></article></li></ul></article></article><article class="futureLegalArticle" data-name="§4" id="kapittel-2-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Vedlikeholdsrapport</span></span><article class="legalP" id="kapittel-2-foreslåttparagraf-4-ledd-1">Vedlikeholdsrapport (VR) utstedes av foretakets vedlikeholdsinstans på det aktuelle luftfartøy og sendes sammen med søknad om endring av bruksområdet. Det skal angis i søknaden hvilke vedlikeholdsmessige vurderinger og tiltak som er gjort med referanse til dette vedlegget.</article></article></section><section class="section" data-name="vedlegg3" id="kapittel-3" data-lovdata-URL="LTI/forskrift/2004-02-24-457/KAPITTEL_3"><h2>Vedlegg 3. Vedlikehold av propell med tilbehør</h2><article class="legalP" id="kapittel-3-ledd-1">Dette vedlegget gjelder som forskrift, jf. vedlikeholdsforskriften (erverv).</article><article class="futureLegalArticle" data-name="§1" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Generelt</span></span><article class="numberedLegalP" data-numerator="1" id="kapittel-3-foreslåttparagraf-1-nummer-1">(1) Dette vedlegget gjelder for vedlikehold av propell montert på luftfartøy med maksimum startmasse inntil 5700 kg.</article><article class="numberedLegalP" data-numerator="2" id="kapittel-3-foreslåttparagraf-1-nummer-2">(2) Dersom propellfabrikanten har anbefalt strengere krav, skal disse legges til grunn for vedlikeholdet.</article><article class="numberedLegalP" data-numerator="3" id="kapittel-3-foreslåttparagraf-1-nummer-3">(3) Vedlikehold av propell skal foregå etter godkjent vedlikeholdsunderlag.</article><article class="numberedLegalP" data-numerator="4" id="kapittel-3-foreslåttparagraf-1-nummer-4">(4) Vedlikehold skal utføres av flyverksted eller autorisert verksted.</article></article><article class="futureLegalArticle" data-name="§2" id="kapittel-3-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Vedlikehold</span></span><article class="numberedLegalP" data-numerator="1" id="kapittel-3-foreslåttparagraf-2-nummer-1">(1) Propell med tilbehør (governor) skal vedlikeholdes til tider anbefalt av fabrikanten. Dersom fabrikanten ikke har anbefalt overhalingsintervall, skal propellen overhales når tilstanden tilsier dette.</article><article class="numberedLegalP" data-numerator="2" id="kapittel-3-foreslåttparagraf-2-nummer-2">(2) Ved overskridelse av angitt maksimalt turtall med 10% eller mer, uansett varighet, skal propellen kontrolleres av et flyverksted eller autorisert verksted.</article></article><article class="futureLegalArticle" data-name="§3" id="kapittel-3-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Lagring og driftsavbrudd</span></span><article class="numberedLegalP" data-numerator="1" id="kapittel-3-foreslåttparagraf-3-nummer-1">(1) Dersom fabrikanten ikke har krav til lagring eller konservering, skal følgende utføres:<ul class="defaultList"><li data-li-identifier="a)" data-name="a)"><article class="listArticle" id="kapittel-3-foreslåttparagraf-3-nummer-1-punkt-1"><article class="legalP" id="kapittel-3-foreslåttparagraf-3-nummer-1-punkt-1-ledd-1">Propell montert på motor som ikke er i drift, skal holdes ren og kontrolleres jevnlig for utvendig korrosjon.</article></article></li><li data-li-identifier="b)" data-name="b)"><article class="listArticle" id="kapittel-3-foreslåttparagraf-3-nummer-1-punkt-2"><article class="legalP" id="kapittel-3-foreslåttparagraf-3-nummer-1-punkt-2-ledd-1">Propell med driftsavbrudd på 30 dager eller mer:</article><article class="legalP" id="kapittel-3-foreslåttparagraf-3-nummer-1-punkt-2-ledd-2">Propell som forventes å være ute av drift i lengre perioder, skal utvendig påføres et korrosjonshindrende middel. Propell med variabel stigning skal også konserveres innvendig ved at motor med propell kjøres eller ved at den innsettes med godkjent konserveringsmiddel.</article></article></li></ul></article><article class="numberedLegalP" data-numerator="2" id="kapittel-3-foreslåttparagraf-3-nummer-2">(2) Vedlikeholdet ved lagring og driftsavbrudd skal dokumenteres i propelljournalen.</article></article></section><section class="section" data-name="vedlegg4" id="kapittel-4" data-lovdata-URL="LTI/forskrift/2004-02-24-457/KAPITTEL_4"><h2>Vedlegg 4. Vedlikehold av instrumenter for mindre fly og mindre helikopter</h2><article class="legalP" id="kapittel-4-ledd-1">Dette vedlegget gjelder som forskrift, jf. vedlikeholdsforskriften (erverv).</article><article class="futureLegalArticle" data-name="§1" id="kapittel-4-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Generelt</span></span><article class="numberedLegalP" data-numerator="1" id="kapittel-4-foreslåttparagraf-1-nummer-1">(1) Dette vedlegget gjelder for vedlikehold av instrumenter på mindre fly og mindre helikopter.</article><article class="numberedLegalP" data-numerator="2" id="kapittel-4-foreslåttparagraf-1-nummer-2">(2) Dersom luftfartøy- eller instrumentfabrikant har anbefalt strengere krav, skal disse legges til grunn for vedlikeholdet.</article><article class="numberedLegalP" data-numerator="3" id="kapittel-4-foreslåttparagraf-1-nummer-3">(3) Vedlikehold av instrumenter og instrumentsystemer skal foregå etter et godkjent vedlikeholdsunderlag.</article><article class="numberedLegalP" data-numerator="4" id="kapittel-4-foreslåttparagraf-1-nummer-4">(4) Vedlikehold av instrumenter skal utføres av godkjent flyverksted.</article><article class="numberedLegalP" data-numerator="5" id="kapittel-4-foreslåttparagraf-1-nummer-5">(5) Funksjonsprøve av instrumenter og instrumentsystemer skal utføres av flyverksted.</article><article class="numberedLegalP" data-numerator="6" id="kapittel-4-foreslåttparagraf-1-nummer-6">(6) Installerte instrumenter som midlertidig er ute av drift, og som ikke inngår i det minimumsutstyr som er nødvendig for den aktuelle flygingen, skal tas ut av luftfartøyet eller tildekkes. Anmerkninger om dette skal gjøres i luftfartøyets tekniske journaler eller tilsvarende.</article><article class="numberedLegalP" data-numerator="7" id="kapittel-4-foreslåttparagraf-1-nummer-7">(7) Dersom ikke spesielle bestemmelser er angitt for lagring av hvert enkelt instrument, skal instrumenter lagres på et tørt og støvfritt sted med jevn romtemperatur.</article><article class="numberedLegalP" data-numerator="8" id="kapittel-4-foreslåttparagraf-1-nummer-8">(8) Ved all håndtering av avionikk komponenter skal det tas forholdsregler med hensyn til statisk elektrisitet.</article></article><article class="futureLegalArticle" data-name="§2" id="kapittel-4-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Pitot-statisk system</span></span><article class="legalP" id="kapittel-4-foreslåttparagraf-2-ledd-1">Når det er gjort inngrep i systemet som kan ha påvirket tettheten, skal tetthetsprøve utføres som angitt i fabrikantens underlag eller foregå etter et underlag som er godkjent av Luftfartstilsynet.</article></article><article class="futureLegalArticle" data-name="§3" id="kapittel-4-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Høydemåler og fartsmåler</span></span><article class="numberedLegalP" data-numerator="1" id="kapittel-4-foreslåttparagraf-3-nummer-1">(1) Funksjonsprøve av høydemåler i luftfartøy skal utføres med maksimalt 2 års mellomrom.</article><article class="numberedLegalP" data-numerator="2" id="kapittel-4-foreslåttparagraf-3-nummer-2">(2) Ved funksjonsprøve skal fabrikkens eller annet underlag som er godkjent av Luftfartstilsynet, benyttes.</article><article class="numberedLegalP" data-numerator="3" id="kapittel-4-foreslåttparagraf-3-nummer-3">(3) Har en høydemåler ligget lagret under tilfredsstillende forhold, kan tiden til neste funksjonsprøve forlenges med det antall måneder instrumentet har ligget på lager, dog ikke mer enn 12 måneder.</article></article><article class="futureLegalArticle" data-name="§4" id="kapittel-4-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Kompass</span></span><article class="numberedLegalP" data-numerator="1" id="kapittel-4-foreslåttparagraf-4-nummer-1">(1) Kompass skal svinges med maksimalt 1 års mellomrom.</article><article class="numberedLegalP" data-numerator="2" id="kapittel-4-foreslåttparagraf-4-nummer-2">(2) Kompasset skal også svinges dersom luftfartøyet har vært utsatt for forhold som kan ha hatt innvirkning på kompasset.</article><article class="numberedLegalP" data-numerator="3" id="kapittel-4-foreslåttparagraf-4-nummer-3">(3) Ved kompassving skal fabrikantens eller annet underlag godkjent av Luftfartstilsynet, benyttes.</article><article class="numberedLegalP" data-numerator="4" id="kapittel-4-foreslåttparagraf-4-nummer-4">(4) For hvert kompass om bord skal deviasjon angis i deviasjonskort synlig for fører av luftfartøy.</article></article><article class="futureLegalArticle" data-name="§5" id="kapittel-4-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Gyroinstrumenter</span></span><article class="numberedLegalP" data-numerator="1" id="kapittel-4-foreslåttparagraf-5-nummer-1">(1) Gyroinstrumenter skal vedlikeholdes etter fabrikantens anbefalte underlag. Dersom fabrikanten ikke har foreskrevet vedlikehold gjelder følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-4-foreslåttparagraf-5-nummer-1-punkt-1"><article class="legalP" id="kapittel-4-foreslåttparagraf-5-nummer-1-punkt-1-ledd-1">Gyroinstrumenter montert i luftfartøy som benyttes til IFR-flyging, skal funksjonsprøves med 1000 flytimers eller 3 års intervall, det som kommer først. Dersom et luftfartøy er utstyrt med dobbelt instrumentsystem, to eller flere gyroer av hvert slag kan nevnte funksjonsprøve utelates såfremt deviasjonen ikke er utover fabrikantens angitte toleranser.</article></article></li></ul></article></article><article class="futureLegalArticle" data-name="§6" id="kapittel-4-foreslåttparagraf-6"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Motorinstrumenter</span></span><article class="numberedLegalP" data-numerator="1" id="kapittel-4-foreslåttparagraf-6-nummer-1">(1) Turteller som angir turtall på propell, funksjonsprøves med 1 års mellomrom. Funksjonsprøven skal utføres ved hjelp av kalibreringsutstyr og med turtelleren montert i luftfartøyet.</article><article class="numberedLegalP" data-numerator="2" id="kapittel-4-foreslåttparagraf-6-nummer-2">(2) Øvrige motorinstrumenter skal kontrolleres ved operativ prøve for normal verdiangivelse ved kjøring av motoren i forbindelse med ettersyn, motoroverhaling og utskiftninger som kan ha innvirkning på instrumentenes verdiangivelse.</article></article></section><section class="section" data-name="vedlegg5" id="kapittel-5" data-lovdata-URL="LTI/forskrift/2004-02-24-457/KAPITTEL_5"><h2>Vedlegg 5. Vedlikehold, gangtidsutvidelse og lagring av stempelmotorer til og med 300 kW (400 HK) – minimumskrav</h2><article class="legalP" id="kapittel-5-ledd-1">Dette vedlegget gjelder som forskrift, jf. vedlikeholdsforskriften (erverv).</article><article class="futureLegalArticle" data-name="§1" id="kapittel-5-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Generelt</span></span><article class="numberedLegalP" data-numerator="1" id="kapittel-5-foreslåttparagraf-1-nummer-1">(1) Dette vedlegget fastsetter krav til vedlikehold og gangtidsutvidelse for stempelmotorer til og med 300 kW (400 HK). Om motorfabrikanten har angitt strengere krav, skal disse legges til grunn for vedlikeholdet.</article></article><article class="futureLegalArticle" data-name="§2" id="kapittel-5-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Vedlikehold</span></span><article class="numberedLegalP" data-numerator="1" id="kapittel-5-foreslåttparagraf-2-nummer-1">(1) Vedlikehold av motorer skal foregå etter godkjent vedlikeholdsunderlag.</article><article class="numberedLegalP" data-numerator="2" id="kapittel-5-foreslåttparagraf-2-nummer-2">(2) Modifikasjoner eller større reparasjoner av motorer kan bare foretas etter fabrikantens service-meddelelser, luftdyktighetspåbud eller annet godkjent underlag.</article><article class="numberedLegalP" data-numerator="3" id="kapittel-5-foreslåttparagraf-2-nummer-3">(3) Tetthetsprøve av motorer skal utføres med maksimalt 100 timers mellomrom.</article><article class="numberedLegalP" data-numerator="4" id="kapittel-5-foreslåttparagraf-2-nummer-4">(4) Overhaling og korrosjonskontroll skal utføres i henhold til LDP 2001-051, eller senere revisjoner. Når kravene til konservering i punkt 4 ikke er oppfylt, skal korrosjonskontroll i henhold til LDP 2001-051 utføres før luftfartøyet tas i bruk.</article></article><article class="futureLegalArticle" data-name="§3" id="kapittel-5-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Gangtidsutvidelser</span></span><article class="numberedLegalP" data-numerator="1" id="kapittel-5-foreslåttparagraf-3-nummer-1">(1) Stempelmotorer kan tillates å overskride fabrikantens anbefalte gangtider med maksimum 20% og i steg på maksimum 100 timer forutsatt at følgende krav er tilfredsstilt:<ul class="defaultList"><li data-li-identifier="a)" data-name="a)"><article class="listArticle" id="kapittel-5-foreslåttparagraf-3-nummer-1-punkt-1"><article class="legalP" id="kapittel-5-foreslåttparagraf-3-nummer-1-punkt-1-ledd-1">Motoren er vedlikeholdt etter godkjent vedlikeholdsunderlag siden ny eller siste overhaling.</article></article></li><li data-li-identifier="b)" data-name="b)"><article class="listArticle" id="kapittel-5-foreslåttparagraf-3-nummer-1-punkt-2"><article class="legalP" id="kapittel-5-foreslåttparagraf-3-nummer-1-punkt-2-ledd-1">Alle luftdyktighetspåbud og fabrikantens service-meddelelser, både kalender- og gangtidsbestemte, er utført.</article></article></li><li data-li-identifier="c)" data-name="c)"><article class="listArticle" id="kapittel-5-foreslåttparagraf-3-nummer-1-punkt-3"><article class="legalP" id="kapittel-5-foreslåttparagraf-3-nummer-1-punkt-3-ledd-1">Det skal kunne dokumenteres at resultatet av tetthetsprøve av sylindrene samt oljeforbruk ligger innen fabrikantens angitte grenser og at funksjonsprøver av motoren gir et tilfredsstillende resultat.</article></article></li><li data-li-identifier="d)" data-name="d)"><article class="listArticle" id="kapittel-5-foreslåttparagraf-3-nummer-1-punkt-4"><article class="legalP" id="kapittel-5-foreslåttparagraf-3-nummer-1-punkt-4-ledd-1">Tetthetsprøve er utført med 50 timers mellomrom.</article></article></li><li data-li-identifier="e)" data-name="e)"><article class="listArticle" id="kapittel-5-foreslåttparagraf-3-nummer-1-punkt-5"><article class="legalP" id="kapittel-5-foreslåttparagraf-3-nummer-1-punkt-5-ledd-1">Kjøreprøve er utført med tilfredsstillende resultat.</article></article></li></ul></article><article class="numberedLegalP" data-numerator="2" id="kapittel-5-foreslåttparagraf-3-nummer-2">(2) Flyverksted skal erklære og dokumentere i motorjournalen at motoren tilfredsstiller ovennevnte med følgende tekst: «Motoren tilfredsstiller krav gitt i vedlikeholdsforskriften (erverv) vedlegg 5 for en gangtidsutvidelse på 100 timer».</article></article><article class="futureLegalArticle" data-name="§4" id="kapittel-5-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Lagring og driftsavbrudd</span></span><article class="legalP" id="kapittel-5-foreslåttparagraf-4-ledd-1">Vedlikeholdet ved lagring og driftsavbrudd skal dokumenteres i motorjournalen.</article><article class="legalP" id="kapittel-5-foreslåttparagraf-4-ledd-2">Dersom fabrikanten ikke har krav til lagring eller konservering, gjelder § 5 og § 6.</article></article><article class="futureLegalArticle" data-name="§5" id="kapittel-5-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Motorer med driftsavbrudd på under 30 dager</span></span><article class="legalP" id="kapittel-5-foreslåttparagraf-5-ledd-1">For å redusere muligheten for innvendig korrosjon i motoren, skal den roteres minst seks omdreininger med maksimum en ukes mellomrom eller konserveres som vist i § 6 dersom fabrikanten ikke har angitt noe annet.</article></article><article class="futureLegalArticle" data-name="§6" id="kapittel-5-foreslåttparagraf-6"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Motorer med driftsavbrudd på 30 dager eller mer</span></span><article class="legalP" id="kapittel-5-foreslåttparagraf-6-ledd-1">Motorer som kan forventes å være ute av drift i lengre perioder, skal konserveres etter prosedyrer gitt av motorfabrikanten eller etter eget program godkjent av Luftfartstilsynet.</article></article></section></main></body></html>