<!DOCTYPE html><html lang="no"><head><title>Føresegn om dyrevernnemnder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-02-13-425</dd><dt class="dokid">DokumentID</dt><dd class="dokid">LTI/forskrift/2004-02-13-425</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 4 s 561</dd><dt class="dateInForce">I kraft fra</dt><dd class="dateInForce">2004-02-13</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1974-12-20-73/§24</li><li>lov/1974-12-20-73/§30</li></ul></dd><dt class="dateOfPublication">Kunngjort</dt><dd class="dateOfPublication">2004-03-02</dd><dt class="journalNumber">Journalnummer</dt><dd class="journalNumber">2004-0399</dd><dt class="titleShort">Korttittel</dt><dd class="titleShort">Føresegn om dyrevernnemnder</dd><dt class="title">Tittel</dt><dd class="title">Føresegn om dyrevernnemnder.</dd><dt class="miscInformation">Annet om dokumentet</dt><dd class="miscInformation">Fastsett av Landbruksdepartementet 13. februar 2004 med heimel i lov 20. desember 1974 nr. 73 om dyrevern § 24 andre ledd og § 30 første ledd nr. 5.</dd><dt class="refid">RefID</dt><dd class="refid">forskrift/2004-02-13-425</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Føresegn om dyrevernnemnder.<ul class="tocSubUl"><li>§ 1. Dyrevernnemnder</li><li>§ 2. Tilsyn og tiltak</li><li>§ 3. Dyrevern på slakteri</li><li>§ 4. Ikrafttsetjing. Overgangsføresegner</li></ul></li></ul></dd></dl></header><main class="documentBody" data-lovdata-URL="LTI/forskrift/2004-02-13-425" id="dokument"><h1>Føresegn om dyrevernnemnder.</h1><article class="legalArticle" data-lovdata-URL="LTI/forskrift/2004-02-13-425/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Dyrevernnemnder</span></h2><article class="legalP" id="paragraf-1-ledd-1">Til å føre tilsyn med dyrehaldet, skal det i kvart av dei lokale områda til Mattilsynet vere ei eller fleire statlege dyrevernnemnder. Talet på dyrevernnemnder i det einskilde lokale område vert fastsett av Mattilsynet regionalt etter tilråding frå Mattilsynet lokalt.</article><article class="legalP" id="paragraf-1-ledd-2">Kvar dyrevernnemnd skal ha 3 medlemer. I særlege tilfelle kan nemnda ha 5 medlemer. Mattilsynet lokalt er ansvarleg for sekretariatsfunksjonen til nemnda. Mattilsynet lokalt er ikkje medlem av nemnda, men har møteplikt utan stemmerett.</article><article class="legalP" id="paragraf-1-ledd-3">Medlemene og like mange varamedlemer skal oppnemnast av Mattilsynet regionalt for 4 år om gongen etter framlegg frå dei einskilde kommunane. Mattilsynet lokalt skal uttale seg om framlegga. Til nemnda skal det fyrst og fremst oppnemnast folk med praktisk skjøn på husdyrhald og dyrestell og med kunnskap om og interesse for dyrevern. Ingen skal oppnemnast mot sin vilje.</article><article class="legalP" id="paragraf-1-ledd-4">Nemnda vel leiar og nestleiar.</article><article class="legalP" id="paragraf-1-ledd-5">Nemnda er vedtaksfør når minst halvparten av medlemene – mellom dei leiaren eller nestleiaren – er til stades.</article><article class="legalP" id="paragraf-1-ledd-6">For å kunne gjera lovleg vedtak må minst halvparten av dei som er med i nemnda, røysta for det.</article><article class="legalP" id="paragraf-1-ledd-7">Dyrevernnemnda skal føre bok over møta sine. I den skal førast inn alle vedtak med grunngjeving, og i tilfelle med utsegner frå sakkunnige.</article><article class="legalP" id="paragraf-1-ledd-8">Innan utgangen av januar månad skal dyrevernnemnda senda melding om arbeidet som er gjort i førre året til Mattilsynet regionalt.</article></article><article class="legalArticle" data-lovdata-URL="LTI/forskrift/2004-02-13-425/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tilsyn og tiltak</span></h2><article class="legalP" id="paragraf-2-ledd-1">Dyrevernnemnda har plikt til å halda seg orientert om dyrehaldet i distriktet og å gjere uanmelde inspeksjonar.</article><article class="legalP" id="paragraf-2-ledd-2">Meiner dyrevernnemnda at det er grunn til å tru at husdyr, selskapsdyr eller dyr som vert haldne i fangenskap på annan måte og dyr som går fritt på utmarksbeite, kjem i fåre for å lida i utrengsmål, skal nemnda straks sjå etter korleis stoda er.</article><article class="legalP" id="paragraf-2-ledd-3">Dersom nemnda finn grunn til det, skal ho enten rettleia eigaren eller innehavaren om tiltak som kan retta på tilhøva, eller gje dei pålegg som er naudsynt for at denne lova eller føresegner gjevne i medhald av lova blir følgde. Pålegg som ein innehavar får, skal eigaren og få melding om.</article><article class="legalP" id="paragraf-2-ledd-4">Vert eit pålegg ikkje etterkome, skal nemnda taka dei åtgjerder som trengst.</article></article><article class="legalArticle" data-lovdata-URL="LTI/forskrift/2004-02-13-425/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Dyrevern på slakteri</span></h2><article class="legalP" id="paragraf-3-ledd-1">Dyrevernnemnda har inspeksjonsrett, men kan ikkje gje pålegg for tilhøve innanfor slakteriet sitt område.</article></article><article class="legalArticle" data-lovdata-URL="LTI/forskrift/2004-02-13-425/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttsetjing. Overgangsføresegner</span></h2><article class="legalP" id="paragraf-4-ledd-1">Denne føresegna tek til å gjelde straks.</article><article class="legalP" id="paragraf-4-ledd-2">Dyrevernnemnder som er oppnemnt før endringane i dyrevernlova tok til å gjelda den 1. januar 2004 står fram til Mattilsynet oppnemner nye nemnder.</article></article></main></body></html>