<!DOCTYPE html><html lang="no"><head><title>Lov om endringer i straffeloven, straffeprosessloven og sjøloven mv. (fast promillegrense og avholdspliktregler for større skip, et eget straffebud mot tortur, forklaringsplikt for ansatte i finansinstitusjoner mv.).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2004-06-25-52</dd><dt class="dokid">DokumentID</dt><dd class="dokid">LTI/lov/2004-06-25-52</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 10 s 1402</dd><dt class="dateInForce">I kraft fra</dt><dd class="dateInForce">2004-06-25, Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1902-05-22-10</li><li>lov/1936-07-16-2</li><li>lov/1975-06-13-39</li><li>lov/1981-05-22-25</li><li>lov/1994-06-24-39</li><li>lov/1997-06-13-42</li><li>lov/1998-06-26-47</li></ul></dd><dt class="dateOfPublication">Kunngjort</dt><dd class="dateOfPublication">2004-06-25</dd><dt class="journalNumber">Journalnummer</dt><dd class="journalNumber">2004-0796</dd><dt class="titleShort">Korttittel</dt><dd class="titleShort">Endringslov til straffeloven mv.</dd><dt class="title">Tittel</dt><dd class="title">Lov om endringer i straffeloven, straffeprosessloven og sjøloven mv. (fast promillegrense og avholdspliktregler for større skip, et eget straffebud mot tortur, forklaringsplikt for ansatte i finansinstitusjoner mv.).</dd><dt class="miscInformation">Annet om dokumentet</dt><dd class="miscInformation">Ot.prp.nr.59 (2003–2004), Innst.O.nr.87 (2003–2004) og Besl.O.nr.89 (2003–2004). Odels- og lagtingsvedtak hhv. 4. og 10. juni 2004. Fremmet av Justis- og politidepartementet.</dd><dt class="refid">RefID</dt><dd class="refid">lov/2004-06-25-52</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i straffeloven, straffeprosessloven og sjøloven mv. (fast promillegrense og avholdspliktregler for større skip, et eget straffebud mot tortur, forklaringsplikt for ansatte i finansinstitusjoner mv.).<ul class="tocSubUl"><li>I</li><li>II</li><li>III</li><li>IV</li><li>V<ul class="tocSubUl"><li>§ 143. Alkoholpåvirkning m.m.</li><li>§ 144. Pliktmessig avhold</li><li>§ 145. Alkotest, utåndingsprøve, blodprøve</li></ul></li><li>VI</li><li>VII<ul class="tocSubUl"><li>§ 36. Alkotest, utåndingsprøve, blodprøve</li></ul></li><li>VIII</li></ul></li></ul></dd></dl></header><main class="documentBody" data-lovdata-URL="LTI/lov/2004-06-25-52" id="dokument"><h1>Lov om endringer i straffeloven, straffeprosessloven og sjøloven mv. (fast promillegrense og avholdspliktregler for større skip, et eget straffebud mot tortur, forklaringsplikt for ansatte i finansinstitusjoner mv.).</h1><article class="defaultP" data-text-size="small">Endringer i følgende andre lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 16. juli 1936 nr. 2 om pliktmessig avhold for personer i visse stillinger fra nytelse av alkohol eller annet berusende eller bedøvende middel.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 13. juni 1975 nr. 39 om utlevering av lovbrytere m.v.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 13. juni 1997 nr. 42 om Kystvakten (kystvaktloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 26. juni 1998 nr. 47 om fritids- og småbåter.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2004-06-25-52/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I straffeloven gjøres følgende endringer:</article> <article class="defaultP" margin-top="true">Ny § 117 a skal lyde:</article><article class="legalP" id="kapittel-1-ledd-2">Den som begår tortur, straffes med fengsel i inntil 15 år. Ved grov og alvorlig tortur med døden til følge, kan fengsel inntil 21 år anvendes. Medvirkning straffes på samme måte.</article><article class="legalP" id="kapittel-1-ledd-3">Med tortur menes at en offentlig tjenestemann påfører en annen person skade eller alvorlig fysisk eller psykisk smerte,<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">med forsett om å oppnå opplysninger eller en tilståelse,</article></article></li><li data-li-identifier="b)" data-name="b)"><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">med forsett om å avstraffe, true, eller tvinge noen, eller</article></article></li><li data-li-identifier="c)" data-name="c)"><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">på grunn av personens trosbekjennelse, rase, hudfarge, kjønn, homofil legning, leveform eller orientering eller nasjonale eller etniske opprinnelse.</article></article></li></ul></article><article class="legalP" id="kapittel-1-ledd-4">Med offentlig tjenestemann menes i denne bestemmelsen enhver som<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">utøver offentlig myndighet på vegne av stat eller kommune, eller</article></article></li><li data-li-identifier="b)" data-name="b)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">utfører tjeneste eller arbeid som stat eller kommune i medhold av lov eller forskrift skal oppnevne noen for å utføre eller helt eller delvis skal betale for.</article></article></li></ul><p class="leddfortsettelse">Det regnes også som tortur at handlinger som nevnt i annet ledd, begås av en person som handler etter oppfordring eller med uttrykkelig eller underforstått samtykke fra en offentlig tjenestemann.</p></article> <article class="defaultP" margin-top="true">§ 152 b annet ledd nr. 2 skal lyde:<ul class="defaultList"><li data-li-identifier="(2)" data-name="(2)"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">påfører betydelig skade på et område som er fredet ved vedtak med hjemmel i naturvernloven kapittel II, viltloven § 7, svalbardmiljøloven kapittel III, lov om Jan Mayen § 2 eller lov om Bouvet-øya, Peter I's øy og Dronning Maud Land m.m. § 2, eller</article></article></li></ul></article> <article class="defaultP" margin-top="true">§ 422 annet ledd oppheves.</article> <article class="defaultP" margin-top="true">§ 426 første ledd nr. 4 oppheves. Gjeldende første ledd nr. 5 til 9 blir nr. 4 til nr. 8.</article></section><section class="section" data-name="kapII" id="kapittel-2" data-lovdata-URL="LTI/lov/2004-06-25-52/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 16. juli 1936 nr. 2 om pliktmessig avhold for personer i visse stillinger fra nytelse av alkohol eller annet berusende eller bedøvende middel oppheves § 9.</article></section><section class="section" data-name="kapIII" id="kapittel-3" data-lovdata-URL="LTI/lov/2004-06-25-52/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 13. juni 1975 nr. 39 om utlevering av lovbrytere m.v. gjøres følgende endring:</article> <article class="defaultP" margin-top="true">§ 16 nr. 2 tredje punktum skal lyde:</article><article class="legalP" id="kapittel-3-ledd-2">For innstevning av vitner gjelder likevel reglene i straffeprosessloven § 275 femte ledd tilsvarende.</article></section><section class="section" data-name="kapIV" id="kapittel-4" data-lovdata-URL="LTI/lov/2004-06-25-52/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I straffeprosessloven gjøres følgende endringer:</article> <article class="defaultP" margin-top="true">§ 210 annet, tredje og fjerde ledd skal lyde:</article><article class="legalP" id="kapittel-4-ledd-2">Dersom det ved opphold er fare for at etterforskningen vil lide, kan ordre fra påtalemyndigheten tre istedenfor kjennelse av retten. Påtalemyndighetens beslutning skal snarest mulig forelegges retten for godkjennelse.</article><article class="legalP" id="kapittel-4-ledd-3">Påtalemyndigheten kan pålegge vitner som nevnt i § 230 annet ledd, å utlevere dokumenter eller andre ting som antas å ha betydning som bevis, og som omfattes av forklaringsplikten for politiet. Dersom sterke allmenne hensyn tilsier at utlevering skjer, kan pålegg om utlevering gis uten hensyn til om det er åpnet etterforskning i straffesak.</article><article class="legalP" id="kapittel-4-ledd-4">For beslutninger etter annet eller tredje ledd gjelder § 197 tredje ledd tilsvarende.</article> <article class="defaultP" margin-top="true">§ 230 nytt annet ledd skal lyde:</article><article class="legalP" id="kapittel-4-ledd-5">Vitner som har taushetsplikt etter sparebankloven § 21, forretningsbankloven § 18, forsikringsvirksomhetsloven § 1-3, finansieringsvirksomhetsloven § 3-14, verdipapirhandelloven § 9-8 eller verdipapirregisterloven § 8-1, plikter å gi forklaring til politiet om forhold som omfattes av taushetsplikten eller taushetsplikt etter avtale. Dersom sterke allmenne hensyn tilsier at forklaring gis, gjelder forklaringsplikten uten hensyn til om det er åpnet etterforskning i straffesak.</article> <article class="defaultP" margin-top="true">Nåværende annet ledd blir nytt tredje ledd og skal lyde:</article><article class="legalP" id="kapittel-4-ledd-6">Selv om et vitne ikke har forklaringsplikt etter første eller annet ledd, plikter vitnet etter innkalling å møte på politistasjon eller lensmannskontor i det politidistrikt hvor han bor eller oppholder seg for å avklare om han er villig til å forklare seg for politiet. Det samme gjelder for mistenkte. §§ 110, 112, 113 og 114 gjelder tilsvarende så langt de passer. Påtalemyndigheten kan beslutte at en mistenkt eller et vitne skal avhentes for straks å fremstilles dersom den mistenkte eller vitnet har fått innkallingen lovlig forkynt for seg eller på annen måte har fått kjennskap til innkallingen, og har uteblitt uten gyldig forfall.</article> <article class="defaultP" margin-top="true">Nåværende tredje, fjerde og femte ledd blir nye fjerde, femte og sjette ledd.</article></section><section class="section" data-name="kapV" id="kapittel-5" data-lovdata-URL="LTI/lov/2004-06-25-52/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I sjøloven skal nytt kapittel 6 A lyde:</article><span class="futuretitle" id="kapittel-5-foreslåttittel-1">Kapittel 6 A. Alkoholpåvirkning, pliktmessig avhold m.m.</span><article class="futureLegalArticle" data-name="§143" id="kapittel-5-foreslåttparagraf-1"><span class="futureLegalArticleHeader"><span class="legalArticleValue">§ 143</span>. <span class="legalArticleTitle">Alkoholpåvirkning m.m.</span></span><article class="legalP" id="kapittel-5-foreslåttparagraf-1-ledd-1">Ingen må føre eller forsøke å føre skip som har en største lengde på 15 meter eller mer,<ul class="defaultList"><li data-li-identifier="1." data-name="1."><article class="listArticle" id="kapittel-5-foreslåttparagraf-1-ledd-1-punkt-1"><article class="legalP" id="kapittel-5-foreslåttparagraf-1-ledd-1-punkt-1-ledd-1">med en alkoholkonsentrasjon i blodet som er større enn 0,2 promille, eller en alkoholmengde i kroppen som kan føre til så stor alkoholkonsentrasjon i blodet,</article></article></li><li data-li-identifier="2." data-name="2."><article class="listArticle" id="kapittel-5-foreslåttparagraf-1-ledd-1-punkt-2"><article class="legalP" id="kapittel-5-foreslåttparagraf-1-ledd-1-punkt-2-ledd-1">med en større alkoholkonsentrasjon i utåndingsluft enn 0,1 milligram per liter luft, eller</article></article></li><li data-li-identifier="3." data-name="3."><article class="listArticle" id="kapittel-5-foreslåttparagraf-1-ledd-1-punkt-3"><article class="legalP" id="kapittel-5-foreslåttparagraf-1-ledd-1-punkt-3-ledd-1">under påvirkning av et annet berusende eller bedøvende middel enn alkohol.</article></article></li></ul><p class="leddfortsettelse">Villfarelse med hensyn til alkoholkonsentrasjonens størrelse fritar ikke for straff. Forbudet gjelder tilsvarende for den som utfører eller forsøker å utføre tjeneste som er av vesentlig betydning for sikkerheten til sjøs, herunder som los.</p></article><article class="legalP" id="kapittel-5-foreslåttparagraf-1-ledd-2">Den som forbudet i første ledd gjelder for, må ikke nyte alkohol eller ta annet berusende eller bedøvende middel i de første seks timer etter at tjenesten er avsluttet, når vedkommende forstår eller må forstå at det kan bli politietterforskning på grunn av utførelsen av tjenesten. Dette forbudet gjelder likevel ikke etter at blodprøve eller utåndingsprøve er tatt, eller politiet har avgjort at slik prøve ikke skal tas.</article><article class="legalP" id="kapittel-5-foreslåttparagraf-1-ledd-3">Den som forsettlig eller uaktsomt overtrer denne bestemmelsen, straffes med bøter eller med fengsel inntil 1 år. Overtredelse er forseelse.</article></article><article class="futureLegalArticle" data-name="§144" id="kapittel-5-foreslåttparagraf-2"><span class="futureLegalArticleHeader"><span class="legalArticleValue">§ 144</span>. <span class="legalArticleTitle">Pliktmessig avhold</span></span><article class="legalP" id="kapittel-5-foreslåttparagraf-2-ledd-1">Den som fører<ul class="defaultList"><li data-li-identifier="1." data-name="1."><article class="listArticle" id="kapittel-5-foreslåttparagraf-2-ledd-1-punkt-1"><article class="legalP" id="kapittel-5-foreslåttparagraf-2-ledd-1-punkt-1-ledd-1">skip som har en største lengde på 15 meter eller mer og som brukes i næring, eller</article></article></li><li data-li-identifier="2." data-name="2."><article class="listArticle" id="kapittel-5-foreslåttparagraf-2-ledd-1-punkt-2"><article class="legalP" id="kapittel-5-foreslåttparagraf-2-ledd-1-punkt-2-ledd-1">en småbåt som omfattes av forbudet i lov 26. juni 1998 nr. 47 om fritids- og småbåter § 33 første ledd og som brukes til passasjertransport i næring,</article></article></li></ul><p class="leddfortsettelse">må i tjenestetiden ikke nyte alkohol eller annet berusende eller bedøvende middel. Forbudet gjelder tilsvarende for den som utfører eller forsøker å utføre tjeneste som er av vesentlig betydning for sikkerheten til sjøs, herunder los.</p></article><article class="legalP" id="kapittel-5-foreslåttparagraf-2-ledd-2">Forbudet gjelder også i et tidsrom av 8 timer før tjenesten begynner.</article><article class="legalP" id="kapittel-5-foreslåttparagraf-2-ledd-3">Den som forsettlig eller uaktsomt overtrer denne bestemmelsen, straffes med bøter eller med fengsel inntil 1 år. Overtredelse er forseelse.</article></article><article class="futureLegalArticle" data-name="§145" id="kapittel-5-foreslåttparagraf-3"><span class="futureLegalArticleHeader"><span class="legalArticleValue">§ 145</span>. <span class="legalArticleTitle">Alkotest, utåndingsprøve, blodprøve</span></span><article class="legalP" id="kapittel-5-foreslåttparagraf-3-ledd-1">Politiet kan ta alkotest (foreløpig blåseprøve) av en person<ul class="defaultList"><li data-li-identifier="1." data-name="1."><article class="listArticle" id="kapittel-5-foreslåttparagraf-3-ledd-1-punkt-1"><article class="legalP" id="kapittel-5-foreslåttparagraf-3-ledd-1-punkt-1-ledd-1">som det er grunn til å tro at har overtrådt bestemmelsene i §§ 143 og 144;</article></article></li><li data-li-identifier="2." data-name="2."><article class="listArticle" id="kapittel-5-foreslåttparagraf-3-ledd-1-punkt-2"><article class="legalP" id="kapittel-5-foreslåttparagraf-3-ledd-1-punkt-2-ledd-1">som med eller uten egen skyld er innblandet i en ulykke;</article></article></li><li data-li-identifier="3." data-name="3."><article class="listArticle" id="kapittel-5-foreslåttparagraf-3-ledd-1-punkt-3"><article class="legalP" id="kapittel-5-foreslåttparagraf-3-ledd-1-punkt-3-ledd-1">når det blir krevd som ledd i kontroll av skipstrafikken.</article></article></li></ul></article><article class="legalP" id="kapittel-5-foreslåttparagraf-3-ledd-2">Dersom resultatet av alkotesten eller andre forhold gir grunn til å tro at bestemmelsene i §§ 143 eller 144 er overtrådt, kan politiet fremstille vedkommende for utåndingsprøve, blodprøve og klinisk legeundersøkelse for å søke å fastslå påvirkningen. Slik fremstilling skal i alminnelighet finne sted for den som nekter å medvirke til alkotest.</article><article class="legalP" id="kapittel-5-foreslåttparagraf-3-ledd-3">Utåndingsprøve tas av politiet. Blodprøve kan tas av lege, offentlig godkjent sykepleier eller bioingeniør. Klinisk legeundersøkelse foretas når det er mistanke om påvirkning av andre midler enn alkohol eller når andre særlige grunner taler for det.</article><article class="legalP" id="kapittel-5-foreslåttparagraf-3-ledd-4">Kongen gir nærmere bestemmelser om undersøkelser som nevnt i paragrafen her.</article></article></section><section class="section" data-name="kapVI" id="kapittel-6" data-lovdata-URL="LTI/lov/2004-06-25-52/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">I kystvaktloven skal § 12 første ledd bokstav i og ny bokstav j lyde:<ul class="defaultList"><li data-li-identifier="i)" data-name="i)"><article class="listArticle" id="kapittel-6-ledd-1-punkt-1"><article class="legalP" id="kapittel-6-ledd-1-punkt-1-ledd-1">lov 26. juni 1998 nr. 47 om fritids- og småbåter kapittel 3, og</article></article></li><li data-li-identifier="j)" data-name="j)"><article class="listArticle" id="kapittel-6-ledd-1-punkt-2"><article class="legalP" id="kapittel-6-ledd-1-punkt-2-ledd-1">lov 24. juni 1994 nr. 39 om sjøfarten kapittel 6 A. Politiets kompetanse etter sjøloven § 145 og regler gitt i medhold av den, gjelder tilsvarende for Kystvakten.</article></article></li></ul></article></section><section class="section" data-name="kapVII" id="kapittel-7" data-lovdata-URL="LTI/lov/2004-06-25-52/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">I lov 26. juni 1998 nr. 47 om fritids- og småbåter gjøres følgende endringer:</article> <article class="defaultP" margin-top="true">§ 33 skal lyde:</article><article class="legalP" id="kapittel-7-ledd-2">Under påvirkning av alkohol eller annet berusende eller bedøvende middel må ingen føre eller forsøke å føre en småbåt som har:<ul class="defaultList"><li data-li-identifier="1." data-name="1."><article class="listArticle" id="kapittel-7-ledd-2-punkt-1"><article class="legalP" id="kapittel-7-ledd-2-punkt-1-ledd-1">motor som fremdriftsmiddel,</article></article></li><li data-li-identifier="2." data-name="2."><article class="listArticle" id="kapittel-7-ledd-2-punkt-2"><article class="legalP" id="kapittel-7-ledd-2-punkt-2-ledd-1">seil som fremdriftsmiddel og en største lengde på 4,5 meter eller mer, eller</article></article></li><li data-li-identifier="3." data-name="3."><article class="listArticle" id="kapittel-7-ledd-2-punkt-3"><article class="legalP" id="kapittel-7-ledd-2-punkt-3-ledd-1">brukes til passasjertransport i næring.</article></article></li></ul></article><article class="legalP" id="kapittel-7-ledd-3">Føreren av en småbåt som nevnt i første ledd regnes alltid som påvirket når han eller hun:<ul class="defaultList"><li data-li-identifier="1." data-name="1."><article class="listArticle" id="kapittel-7-ledd-3-punkt-1"><article class="legalP" id="kapittel-7-ledd-3-punkt-1-ledd-1">har en alkoholkonsentrasjon i blodet som er større enn 0,8 promille eller en alkoholmengde i kroppen som kan føre til så stor alkoholkonsentrasjon i blodet, eller</article></article></li><li data-li-identifier="2." data-name="2."><article class="listArticle" id="kapittel-7-ledd-3-punkt-2"><article class="legalP" id="kapittel-7-ledd-3-punkt-2-ledd-1">har en større alkoholkonsentrasjon i utåndingsluft enn 0,4 milligram per liter luft.</article></article></li></ul></article><article class="legalP" id="kapittel-7-ledd-4">Villfarelse med hensyn til alkoholkonsentrasjonens størrelse fritar ikke for straff.</article><article class="legalP" id="kapittel-7-ledd-5">En båtfører som forstår eller må forstå at det kan bli politietterforskning på grunn av føringen, må ikke nyte alkohol eller ta annet berusende eller bedøvende middel i de første seks timene etter at føringen er avsluttet. Dette forbudet gjelder likevel ikke etter at blodprøve eller utåndingsprøve er tatt, eller politiet har avgjort at slik prøve ikke skal tas.</article><article class="legalP" id="kapittel-7-ledd-6">Om bord på småbåter som brukes til passasjertransport i næring, gjelder bestemmelsen her også for andre som utfører eller forsøker å utføre tjeneste som er av vesentlig betydning for sikkerheten til sjøs. Sjøloven § 144 har regler om pliktmessig avhold om bord på slike båter.</article> <article class="defaultP" margin-top="true">§ 36 skal lyde:</article><article class="futureLegalArticle" data-name="§36" id="kapittel-7-foreslåttparagraf-1"><span class="futureLegalArticleHeader">§ 36. <span class="legalArticleTitle">Alkotest, utåndingsprøve, blodprøve</span></span><article class="legalP" id="kapittel-7-foreslåttparagraf-1-ledd-1">Politiet kan ta alkotest (foreløpig blåseprøve) av en båtfører når:<ul class="defaultList"><li data-li-identifier="1." data-name="1."><article class="listArticle" id="kapittel-7-foreslåttparagraf-1-ledd-1-punkt-1"><article class="legalP" id="kapittel-7-foreslåttparagraf-1-ledd-1-punkt-1-ledd-1">det er grunn til å tro at båtføreren har overtrådt bestemmelsene i § 33,</article></article></li><li data-li-identifier="2." data-name="2."><article class="listArticle" id="kapittel-7-foreslåttparagraf-1-ledd-1-punkt-2"><article class="legalP" id="kapittel-7-foreslåttparagraf-1-ledd-1-punkt-2-ledd-1">båtføreren med eller uten egen skyld er innblandet i en ulykke, eller</article></article></li><li data-li-identifier="3." data-name="3."><article class="listArticle" id="kapittel-7-foreslåttparagraf-1-ledd-1-punkt-3"><article class="legalP" id="kapittel-7-foreslåttparagraf-1-ledd-1-punkt-3-ledd-1">båtføreren er blitt stanset som ledd i kontroll av båttrafikken.</article></article></li></ul></article><article class="legalP" id="kapittel-7-foreslåttparagraf-1-ledd-2">Dersom resultatet av alkotesten eller andre forhold gir grunn til å tro at båtføreren har overtrådt bestemmelsene i § 33, kan politiet fremstille båtføreren for utåndingsprøve, blodprøve og klinisk legeundersøkelse for å søke å fastslå påvirkningen. Slik fremstilling skal i alminnelighet finne sted når føreren nekter å medvirke til alkotest.</article><article class="legalP" id="kapittel-7-foreslåttparagraf-1-ledd-3">Utåndingsprøve tas av politiet. Blodprøve kan tas av lege, offentlig godkjent sykepleier eller bioingeniør. Klinisk legeundersøkelse foretas når det er mistanke om påvirkning av andre midler enn alkohol eller når andre særlige grunner taler for det.</article><article class="legalP" id="kapittel-7-foreslåttparagraf-1-ledd-4">Kongen gir nærmere bestemmelser om undersøkelser som nevnt i paragrafen her.</article></article> <article class="defaultP" margin-top="true">§ 37 tredje punktum oppheves.</article></section><section class="section" data-name="kapVIII" id="kapittel-8" data-lovdata-URL="LTI/lov/2004-06-25-52/KAPITTEL_8"><h2 data-text-align="center">VIII</h2><ul class="defaultList"><li data-li-identifier="1." data-name="1."><article class="listArticle" id="kapittel-8-punkt-1"><article class="legalP" id="kapittel-8-punkt-1-ledd-1">Straffeloven ny § 117 a og endringene i straffeloven § 152 b, lov 13. juni 1975 nr. 39 om utlevering av lovbrytere m.v. § 16, straffeprosessloven §§ 210 og 230 og lov 26. juni 1998 nr. 47 om fritids- og småbåter § 36 trer i kraft straks.</article></article></li><li data-li-identifier="2." data-name="2."><article class="listArticle" id="kapittel-8-punkt-2"><article class="legalP" id="kapittel-8-punkt-2-ledd-1">Loven gjelder for øvrig fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></article></li></ul></section></main></body></html>