<!DOCTYPE html><html lang="no"><head><title>Forskrift om endring i forskrift om prøving og godkjenning av plantesorter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-01-09-158</dd><dt class="dokid">DokumentID</dt><dd class="dokid">LTI/forskrift/2004-01-09-158</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 2 s 262</dd><dt class="dateInForce">I kraft fra</dt><dd class="dateInForce">2004-01-09</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-10-01-1069</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§33</li><li>lov/2003-12-19-124/§36</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2004-01-27</dd><dt class="journalNumber">Journalnummer</dt><dd class="journalNumber">2004-0144</dd><dt class="titleShort">Korttittel</dt><dd class="titleShort">Endr. i forskrift om plantesorter</dd><dt class="title">Tittel</dt><dd class="title">Forskrift om endring i forskrift om prøving og godkjenning av plantesorter.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 9. januar 2004 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, § 36 andre ledd, jf. delegeringsvedtak av 19. desember 2003 nr. 1790.</dd><dt class="refid">RefID</dt><dd class="refid">forskrift/2004-01-09-158</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om prøving og godkjenning av plantesorter.<ul class="tocSubUl"><li>I<ul class="tocSubUl"><li>§ 8a. Tilsyn og vedtak</li><li>§ 14. Dispensasjon</li><li>§ 15. Straff</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-01-09-158" id="dokument"><h1>Forskrift om endring i forskrift om prøving og godkjenning av plantesorter.</h1><section class="section" data-name="kapI" id="kapittel-1" data-lovdata-URL="LTI/forskrift/2004-01-09-158/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 1. oktober 1999 nr. 1069 om prøving og godkjenning av plantesorter gjøres følgende endringer:</article> <article class="defaultP" margin-top="true">Forskriftens hjemmelsfelt skal lyde:</article><article class="legalP" id="kapittel-1-ledd-2">Fastsatt av Landbruksdepartementet 1. oktober 1999 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, § 36 andre ledd, jf. delegeringsvedtak av 19. desember 2003 nr. 1790. Jf. EØS-avtalen vedlegg I (direktiv 70/457/EØF med senere endringer t.o.m. direktiv 90/654/EØF) og (direktiv 70/458/EØF med senere endringer t.o.m. direktiv 90/654/EØF).</article> <article class="defaultP" margin-top="true">§ 3 bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1"><i>Verdiprøving:</i> prøving som gjennomføres med sikte på å kartlegge om sorten har tilfredsstillende dyrkings- og bruksverdi. Prøvingen gjennomføres etter retningslinjer utarbeidet av Mattilsynet.</article></article></li></ul></article> <article class="defaultP" margin-top="true">§ 3 bokstav d og e skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1"><i>Offisiell norsk sortsliste:</i> liste utgitt av Mattilsynet over sorter som er godkjent i henhold til denne forskriften.</article></article></li><li data-li-identifier="e)" data-name="e)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1"><i>Prøveinstitusjon:</i> den institusjon som gjennomfører verdiprøvingsforsøkene for Mattilsynet.</article></article></li></ul></article> <article class="defaultP" margin-top="true">§ 5 annet punktum skal lyde:</article><article class="legalP" id="kapittel-1-ledd-3">Representanten skal på sortseierens vegne sende søknad om godkjenning, sørge for innsending av formeringsmateriale etter bestilling, være mottaker av rapporter, innbetale gebyrer mv., dvs. representere sortseieren overfor Mattilsynet/Plantesortsnemnda i alt som har med sortslisteopptaket å gjøre.</article> <article class="defaultP" margin-top="true">§ 6 skal lyde:</article><article class="legalP" id="kapittel-1-ledd-4">Søknad om godkjenning av en ny sort sendes til Mattilsynet på fastlagt skjema som skal utfylles på norsk.</article> <article class="defaultP" margin-top="true">§ 7 første ledd skal lyde:</article><article class="legalP" id="kapittel-1-ledd-5">Mattilsynet har ansvaret for at sorten nyhetsprøves og skal godkjenne nyhetsprøven. Det skal innhentes råd fra Plantesortsnemnda i forbindelse med godkjenning av nyhetsprøven. Plantesortsnemnda publiserer søknaden. Mattilsynet besørger verdiprøving av sorten.</article> <article class="defaultP" margin-top="true">§ 7 tredje ledd skal lyde:</article><article class="legalP" id="kapittel-1-ledd-6">Ved sluttbehandling skal Mattilsynet forelegge søknaden og prøveinstitusjonens rapport for Plantesortsnemnda. Plantesortsnemnda behandler søknaden i et møte der prøveinstitusjonen legger fram sin rapport, og sortseieren har møte- og talerett. Plantesortsnemnda diskuterer søknaden i lukket møte, og avgir tilråding overfor Mattilsynet som avgjør søknaden.</article> <article class="defaultP" margin-top="true">Ny § 8a skal lyde:</article><article class="futureLegalArticle" data-name="§8a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8a</span>. <span class="legalArticleTitle">Tilsyn og vedtak</span></span><article class="legalP" id="kapittel-1-foreslåttparagraf-1-ledd-1">Mattilsynet fører tilsyn og fatter vedtak for å gjennomføre bestemmelsene gitt i eller i medhold av denne forskriften.</article></article> <article class="defaultP" margin-top="true">§ 10 annet punktum skal lyde:</article><article class="legalP" id="kapittel-1-ledd-7">Frist for innmelding framgår av retningslinjer Mattilsynet utgir for gjennomføring av verdiprøving innen hver av vekstgruppene.</article> <article class="defaultP" margin-top="true">§ 11 skal lyde:</article><article class="legalP" id="kapittel-1-ledd-8">Mattilsynet avgjør, blant de vekstgrupper der det er krav om verdiprøving (jf. § 4), hvilke arter det kan tilbys verdiprøving av, og hvilke arter som skal stå på norsk offisiell sortsliste.</article><article class="legalP" id="kapittel-1-ledd-9">Mattilsynet avgjør i samarbeid med prøveinstitusjonen hvilke arter det skal startes verdiprøving av det enkelte år. Mattilsynet sender orienteringsbrev til alle innmeldere om hvilke arter og sorter som er tatt med i prøving.</article> <article class="defaultP" margin-top="true">§ 12 annet ledd første punktum skal lyde:</article><article class="legalP" id="kapittel-1-ledd-10">Sorter med egenskaper som gjør at de ikke vil kunne bli godkjent, kan Mattilsynet ta ut av prøving etter en eller flere sesonger i prøving.</article> <article class="defaultP" margin-top="true">§ 13 annet punktum skal lyde:</article><article class="legalP" id="kapittel-1-ledd-11">Mattilsynet oversender resultatene til sortseier.</article> <article class="defaultP" margin-top="true">§ 14, § 15 og § 16 oppheves.</article> <article class="defaultP" margin-top="true">Nåværende § 17 og § 18 blir § 14 og § 15 og skal lyde:</article><article class="futureLegalArticle" data-name="§14" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Dispensasjon</span></span><article class="legalP" id="kapittel-1-foreslåttparagraf-2-ledd-1">Mattilsynet kan i særlige tilfeller dispensere fra bestemmelsene i denne forskriften forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="futureLegalArticle" data-name="§15" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-3-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til matloven § 28.</article></article> <article class="defaultP" margin-top="true">Nåværende § 19 blir § 16.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-01-09-158/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>