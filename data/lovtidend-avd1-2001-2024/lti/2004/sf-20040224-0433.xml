<!DOCTYPE html><html lang="no"><head><title>Forskrift om kontinuerlig luftdyktighet (luftdyktighetsforskriften), (BSL B 1-2).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-02-24-433</dd><dt class="dokid">DokumentID</dt><dd class="dokid">LTI/forskrift/2004-02-24-433</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 4 s 570</dd><dt class="dateInForce">I kraft fra</dt><dd class="dateInForce">2004-09-28</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§4-1</li><li>lov/1993-06-11-101/§15-4</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2004-03-02</dd><dt class="journalNumber">Journalnummer</dt><dd class="journalNumber">2004-0436</dd><dt class="titleShort">Korttittel</dt><dd class="titleShort">Luftdyktighetsforskriften</dd><dt class="title">Tittel</dt><dd class="title">Forskrift om kontinuerlig luftdyktighet (luftdyktighetsforskriften), (BSL B 1-2).</dd><dt class="miscInformation">Annet om dokumentet</dt><dd class="miscInformation">Fastsatt av Luftfartstilsynet 24. februar 2004 med hjemmel i lov 11. juni 1993 nr. 101 om luftfart (luftfartsloven) § 4-1, jf. § 15-4, jf. delegeringsvedtak 10. desember 1999 nr. 1273.</dd><dt class="refid">RefID</dt><dd class="refid">forskrift/2004-02-24-433</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kontinuerlig luftdyktighet (luftdyktighetsforskriften), (BSL B 1-2).<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Generelt</li><li>§ 5. Fornyelse av luftdyktighetsbevis – bruksområde ERVERV</li><li>§ 6. Kontinuerlig gyldig luftdyktighetsbevis – bruksområde PRIVAT</li><li>§ 7. Gjennomføring av besiktelse eller prøveflyging</li><li>§ 8. Luftdyktighetsbevis – gyldighetsperiode</li><li>§ 9. Opprettholdelse av kontinuerlig gyldig luftdyktighetsbevis</li><li>§ 10. Særskilt flygetillatelse («Permit to fly»)</li><li>§ 11. Eksportluftdyktighetsbevis</li><li>§ 12. Vedlikeholdsrapport</li><li>§ 13. Tilsynsrapport</li><li>§ 14. Tilbakekall</li><li>§ 15. Gebyr</li><li>§ 16. Dispensasjon</li><li>§ 17. Ikrafttredelse</li><li>§ 18. Overgangsbestemmelse</li><li>Vedlegg 1. Krav ved bruk og behandling av tilsynsrapport<ul class="tocSubUl"><li>§ 1. Generelt</li><li>§ 2. Behandling</li><li>§ 3. Oppfølging</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2004-02-24-433" id="dokument"><h1>Forskrift om kontinuerlig luftdyktighet (luftdyktighetsforskriften), (BSL B 1-2).</h1><article class="legalArticle" data-lovdata-URL="LTI/forskrift/2004-02-24-433/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å sikre kontinuerlig luftdyktighet for luftfartøy.</article></article><article class="legalArticle" data-lovdata-URL="LTI/forskrift/2004-02-24-433/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Denne forskrift gjelder fornyelse av luftdyktighetsbevis og opprettholdelse av kontinuerlig gyldig luftdyktighetsbevis og særskilt flygetillatelse for norskregistrerte luftfartøy med typesertifikat i henhold til sertifiseringsforskriften (EASA).</article></article><article class="legalArticle" data-lovdata-URL="LTI/forskrift/2004-02-24-433/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I forskriften her gjelder definisjonene i vedlegg 1 til dokumentasjonsforskriften.</article></article><article class="legalArticle" data-lovdata-URL="LTI/forskrift/2004-02-24-433/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Generelt</span></h2><article class="numberedLegalP" data-numerator="1" id="paragraf-4-nummer-1">(1) Fartøy som brukes til luftfart skal være luftdyktig.</article><article class="numberedLegalP" data-numerator="2" id="paragraf-4-nummer-2">(2) Ved fornyelse av alle former for luftdyktighetsbevis skal kravene i dokumentasjonsforskriften være oppfylt.</article><article class="numberedLegalP" data-numerator="3" id="paragraf-4-nummer-3">(3) Ved besiktelse eller prøveflyging pålagt av Luftfartstilsynet, skal eier eller bruker for egen regning stille luftfartøyet til disposisjon, jf. luftfartsloven § 4-8. Fremstillingen og klargjøringen av luftfartøyet for besiktelse skal foretas ved godkjent vedlikeholdsinstans. Ved fremstillingen av luftfartøyet skal det som er angitt i luftfartøyets utstyrsliste i henhold til masseforskriften fremstilles samtidig, herunder ski, flottører, slepeanordning, reservetanker og lignende.</article><article class="numberedLegalP" data-numerator="4" id="paragraf-4-nummer-4">(4) Ved fremstilling og klargjøring av luftfartøy i forbindelse med besiktelse skal luker og deksler være avmontert slik at styreorgan, motorinstallasjon, innvendig struktur og lignende kan inspiseres. Videre skal all nødvendig dokumentasjon være gjennomgått og klargjort av vedlikeholdsinstansen.</article></article><article class="legalArticle" data-lovdata-URL="LTI/forskrift/2004-02-24-433/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fornyelse av luftdyktighetsbevis – bruksområde ERVERV</span></h2><article class="numberedLegalP" data-numerator="1" id="paragraf-5-nummer-1">(1) Luftfartstilsynet varsler bruker om tilsyn ca. tre måneder før gyldighetstiden på luftdyktighetsbeviset utløper. Luftfartstilsynet avgjør i hvert enkelt tilfelle hvilken tilsynsform som anses nødvendig for fornyelsen. Luftfartstilsynet kan for øvrig kreve luftfartøyet prøvefløyet eller besiktet når det anses nødvendig.</article><article class="numberedLegalP" data-numerator="2" id="paragraf-5-nummer-2">(2) Vedlikeholdsrapport (VR) skal foreligge i Luftfartstilsynet senest en måned før gyldighetstiden på luftdyktighetsbeviset utløper. VR må ikke være eldre enn en måned når rapporten sendes og anses som søknad om fornyelse av luftdyktighetsbevis.</article></article><article class="legalArticle" data-lovdata-URL="LTI/forskrift/2004-02-24-433/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kontinuerlig gyldig luftdyktighetsbevis – bruksområde PRIVAT</span></h2><article class="legalP" id="paragraf-6-ledd-1">Luftfartstilsynet kan kreve luftfartøyet besiktet eller prøvefløyet i forbindelse med utførelse av årlig ettersyn eller når det anses nødvendig.</article></article><article class="legalArticle" data-lovdata-URL="LTI/forskrift/2004-02-24-433/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Gjennomføring av besiktelse eller prøveflyging</span></h2><article class="numberedLegalP" data-numerator="1" id="paragraf-7-nummer-1">(1) Luftfartstilsynet fastsetter tid og sted for besiktelse eller prøveflyging og meddeler dette til eier eller bruker.</article><article class="numberedLegalP" data-numerator="2" id="paragraf-7-nummer-2">(2) Eier eller bruker plikter å fremstille luftfartøyet for besiktelse eller prøveflyging ved den vedlikeholdsinstans som utsteder VR.</article><article class="numberedLegalP" data-numerator="3" id="paragraf-7-nummer-3">(3) Luftfartstilsynet avgjør omfanget av besiktelse eller prøveflyging.</article><article class="numberedLegalP" data-numerator="4" id="paragraf-7-nummer-4">(4) Fartøysjef ved utførelse av prøveflyging skal aksepteres av Luftfartstilsynet.</article></article><article class="legalArticle" data-lovdata-URL="LTI/forskrift/2004-02-24-433/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Luftdyktighetsbevis – gyldighetsperiode</span></h2><article class="numberedLegalP" data-numerator="1" id="paragraf-8-nummer-1">(1) Gyldighet på luftdyktighetsbevis er som følger:<ul class="defaultList"><li data-li-identifier="a)" data-name="a)"><article class="listArticle" id="paragraf-8-nummer-1-punkt-1"><article class="legalP" id="paragraf-8-nummer-1-punkt-1-ledd-1"><i>ERVERV:</i> 12 måneder etter utstedelse/fornyelse,</article></article></li><li data-li-identifier="b)" data-name="b)"><article class="listArticle" id="paragraf-8-nummer-1-punkt-2"><article class="legalP" id="paragraf-8-nummer-1-punkt-2-ledd-1"><i>PRIVAT:</i> ingen kalendertidsbegrensning på gyldighet.</article></article></li></ul><p class="leddfortsettelse">Luftdyktighetsbevis med bruksområdet ERVERV gjøres gyldig ut utløpsmåneden.</p></article><article class="numberedLegalP" data-numerator="2" id="paragraf-8-nummer-2">(2) Ved fornyelse av luftdyktighetsbevis med bruksområdet ERVERV, beholdes samme utløpsmåned som nevnt i første ledd, dersom fornyelsen finner sted innenfor en periode på 2 måneder før og 1 måned etter utløpsdato.</article></article><article class="legalArticle" data-lovdata-URL="LTI/forskrift/2004-02-24-433/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Opprettholdelse av kontinuerlig gyldig luftdyktighetsbevis</span></h2><article class="legalP" id="paragraf-9-ledd-1">For at et luftdyktighetsbevis med bruksområde PRIVAT skal være gyldig er eier ansvarlig for å sende inn vedlikeholdsrapport (VR) årlig. VR må ikke være eldre enn 1 måned, og kan sendes inn inntil 2 måneder før eller 1 måned etter måneden i utstedelsesdato på luftdyktighetsbeviset.</article></article><article class="legalArticle" data-lovdata-URL="LTI/forskrift/2004-02-24-433/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Særskilt flygetillatelse («Permit to fly»)</span></h2><article class="numberedLegalP" data-numerator="1" id="paragraf-10-nummer-1">(1) Dersom luftfartøyet ikke har gyldig luftdyktighetsbevis kan eier eller bruker søke om særskilt flygetillatelse i forbindelse med prøveflyging eller overføringsflyging.</article><article class="numberedLegalP" data-numerator="2" id="paragraf-10-nummer-2">(2) Med overføringsflyging menes her:<ul class="defaultList"><li data-li-identifier="a)" data-name="a)"><article class="listArticle" id="paragraf-10-nummer-2-punkt-1"><article class="legalP" id="paragraf-10-nummer-2-punkt-1-ledd-1">flyging til et sted for utførelse av vedlikeholdsarbeider,</article></article></li><li data-li-identifier="b)" data-name="b)"><article class="listArticle" id="paragraf-10-nummer-2-punkt-2"><article class="legalP" id="paragraf-10-nummer-2-punkt-2-ledd-1">hjemflyging i forbindelse med luftfartøy som skal importeres.</article></article></li></ul></article></article><article class="legalArticle" data-lovdata-URL="LTI/forskrift/2004-02-24-433/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Eksportluftdyktighetsbevis</span></h2><article class="legalP" id="paragraf-11-ledd-1">Ved søknad om utstedelse av eksportluftdyktighetsbevis for luftfartøy som skal eksporteres, må eier eller bruker sende søknad på fastlagt skjema til Luftfartstilsynet, jf. eksportforskriften.</article></article><article class="legalArticle" data-lovdata-URL="LTI/forskrift/2004-02-24-433/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Vedlikeholdsrapport</span></h2><article class="numberedLegalP" data-numerator="1" id="paragraf-12-nummer-1">(1) For luftfartøy med bruksområdet ERVERV skal vedlikeholdsrapport utstedes av luftfartsforetakets godkjente vedlikeholdsorganisasjon ved teknisk sjef i forbindelse med utstedelse og fornyelse av luftdyktighetsbevis.</article><article class="numberedLegalP" data-numerator="2" id="paragraf-12-nummer-2">(2) For luftfartøy med bruksområdet PRIVAT skal vedlikeholdsrapport utstedes av godkjent vedlikeholdsinstans i forbindelse med utstedelse av luftdyktighetsbevis og i forbindelse med utførelse av årlig ettersyn for å opprettholde kontinuerlig gyldig luftdyktighetsbevis, jf. § 9. Vedlikeholdsrapport skal sendes Luftfartstilsynet.</article></article><article class="legalArticle" data-lovdata-URL="LTI/forskrift/2004-02-24-433/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Tilsynsrapport</span></h2><article class="numberedLegalP" data-numerator="1" id="paragraf-13-nummer-1">(1) Luftfartstilsynet utsteder tilsynsrapport etter besiktelse, gransking eller prøveflyging. Luftfartøyets eier eller bruker er ansvarlig for at de pålegg som er gitt i rapporten, etterkommes innen fastsatt frist.</article><article class="numberedLegalP" data-numerator="2" id="paragraf-13-nummer-2">(2) Luftfartøyet kan ikke anses som luftdyktig dersom pålegg gitt i rapporten ikke er utbedret og utkvittert av vedlikeholdsinstans med nødvendig rettighet innen fristens utløp. Det samme gjelder dersom ikke kopi av tilsynsrapporten er sendt til Luftfartstilsynet innen fastsatt tidsfrist. Bruk og behandling av tilsynsrapport fremgår av vedlegg 1 til denne forskrift.</article></article><article class="legalArticle" data-lovdata-URL="LTI/forskrift/2004-02-24-433/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Tilbakekall</span></h2><article class="legalP" id="paragraf-14-ledd-1">Dersom innehaveren av luftdyktighetsbevis eller særskilt flygetillatelse utstedt i henhold til denne forskrift ikke overholder gjeldende bestemmelser, kan Luftfartstilsynet tilbakekalle beviset eller tillatelsen med øyeblikkelig virkning. Dersom luftdyktighetsbeviset eller særskilt flygetillatelse er tilbakekalt kan Luftfartstilsynet kreve dokumentet returnert.</article></article><article class="legalArticle" data-lovdata-URL="LTI/forskrift/2004-02-24-433/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Gebyr</span></h2><article class="legalP" id="paragraf-15-ledd-1">Gebyr for godkjennelser i henhold til denne forskrift må være innbetalt i samsvar med forskrift om gebyr for luftfartens offentlige forretninger.</article></article><article class="legalArticle" data-lovdata-URL="LTI/forskrift/2004-02-24-433/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Dispensasjon</span></h2><article class="legalP" id="paragraf-16-ledd-1">Luftfartstilsynet kan, når særlige grunner tilsier det, dispensere fra bestemmelsene i denne forskrift. Det forutsettes at luftfartøyets luftdyktighet blir ivaretatt på en likeverdig eller bedre måte.</article></article><article class="legalArticle" data-lovdata-URL="LTI/forskrift/2004-02-24-433/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Ikrafttredelse</span></h2><article class="legalP" id="paragraf-17-ledd-1">Denne forskrift gjelder fra 28. september 2004. Samtidig oppheves forskrift 24. oktober 1983 om luftdyktighetsbevis, BSL B 1-7.</article></article><article class="legalArticle" data-lovdata-URL="LTI/forskrift/2004-02-24-433/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Overgangsbestemmelse</span></h2><article class="legalP" id="paragraf-18-ledd-1">§ 8 må senest være oppfylt 1. oktober 2005.</article></article><section class="section" data-name="vedlegg1" id="kapittel-1" data-lovdata-URL="LTI/forskrift/2004-02-24-433/KAPITTEL_1"><h2>Vedlegg 1. Krav ved bruk og behandling av tilsynsrapport</h2><article class="legalP" id="kapittel-1-ledd-1">Dette vedlegget gjelder som forskrift, jf. luftdyktighetsforskriften.</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Generelt</span></span><article class="legalP" id="kapittel-1-foreslåttparagraf-1-ledd-1">Tilsynsrapport utstedes av Luftfartstilsynet i forbindelse med utstedelse eller fornyelse av luftdyktighetsbevis og ved annet tilsyn med flymateriell.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Behandling</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Mangler som oppdages ved besiktelse, gransking og prøveflyging føres i tilsynsrapporten.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Dersom vedlikeholdsinstansen har angitt mangler og disse ikke er utbedret, føres dette i tilsynsrapporten med referanse til vedlikeholdsinstansens dokument og dato på dette.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Mangler som oppdages og er luftdyktighetskrav, føres i tilsynsrapporten med angivelse av at manglene må utbedres før flyging.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) Mangler som ikke er luftdyktighetskrav skal overføres til reisedagbokens «Gjenstående anmerkninger» eller tilsvarende. Eier eller bruker er ansvarlig for at manglene blir utbedret innen fastsatt frist.</article></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Oppfølging</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Det skal fremgå av tilsynsrapportens kopi hvilken vedlikeholdsinstans som har utbedret eventuelle mangler.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Eier eller bruker er ansvarlig for at:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-nummer-2-punkt-1"><article class="legalP" id="kapittel-1-foreslåttparagraf-3-nummer-2-punkt-1-ledd-1">de anførte mangler som må utbedres før flymateriellet kan erklæres luftdyktig, blir utbedret av godkjent vedlikeholdsinstans før flyging, og behørig dokumentert.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-nummer-2-punkt-2"><article class="legalP" id="kapittel-1-foreslåttparagraf-3-nummer-2-punkt-2-ledd-1">mangler som ikke er luftdyktighetskrav og som vedlikeholdsinstansen vurderer kan gjenstå, blir overført av vedlikeholdsinstansen til reisedagbokens «Gjenstående anmerkninger» eller tilsvarende med angivelse av tidsfrist for utførelse.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-nummer-2-punkt-3"><article class="legalP" id="kapittel-1-foreslåttparagraf-3-nummer-2-punkt-3-ledd-1">utkvittert kopi av tilsynsrapporten blir sendt Luftfartstilsynet innen den fristen som er angitt i tilsynsrapporten.</article></article></li></ul></article></article></section></main></body></html>