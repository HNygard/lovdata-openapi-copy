<!DOCTYPE html><html lang="no"><head><title>Forskrift om endring i forskrift om hygiene og kontroll mv ved produksjon og frambud av viltkjøtt.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-01-09-130</dd><dt class="dokid">DokumentID</dt><dd class="dokid">LTI/forskrift/2004-01-09-130</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 2 s 229</dd><dt class="dateInForce">I kraft fra</dt><dd class="dateInForce">2004-01-09</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-02-02-133</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§33</li><li>lov/2003-12-19-124/§36</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2004-01-23</dd><dt class="journalNumber">Journalnummer</dt><dd class="journalNumber">2004-0131</dd><dt class="titleShort">Korttittel</dt><dd class="titleShort">Endr. i forskrift om frambud av viltkjøtt</dd><dt class="title">Tittel</dt><dd class="title">Forskrift om endring i forskrift om hygiene og kontroll mv ved produksjon og frambud av viltkjøtt.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 9. januar 2004 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790.</dd><dt class="refid">RefID</dt><dd class="refid">forskrift/2004-01-09-130</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om hygiene og kontroll mv ved produksjon og frambud av viltkjøtt.<ul class="tocSubUl"><li>I<ul class="tocSubUl"><li>§ 3a. Krav til viltkjøtt produsert og omsatt innen EØS</li><li>§ 4. Særlige betingelser for omsetning av hele slakteskrotter</li><li>§ 35a. Godkjenning av viltkjøtt for innenlands omsetning</li><li>§ 36. Tilsyn og vedtak</li><li>§ 39. Faglig instruks</li><li>§ 40. Dispensasjon</li><li>§ 41. Straff</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-01-09-130" id="dokument"><h1>Forskrift om endring i forskrift om hygiene og kontroll mv ved produksjon og frambud av viltkjøtt.</h1><section class="section" data-name="kapI" id="kapittel-1" data-lovdata-URL="LTI/forskrift/2004-01-09-130/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 2. februar 1996 nr. 133 om hygiene og kontroll mv ved produksjon og frambud av viltkjøtt gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om hygiene og kontroll mv. ved produksjon og omsetning av viltkjøtt</i></article> <article class="defaultP" margin-top="true">Forskriftens hjemmelsfelt skal lyde:</article><article class="legalP" id="kapittel-1-ledd-2">Fastsatt av Landbruksdepartementet 2. februar 1996 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790. Jf. EØS-avtalen vedlegg I kap. I (direktiv 92/45/EØF og direktiv 72/462/EØF).</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-3">Denne forskrift omfatter krav til hygiene og kontroll ved behandling av felt vilt samt ved produksjon, lagring, transport og omsetning mv. av viltkjøtt.</article><article class="legalP" id="kapittel-1-ledd-4">Forskriften omfatter ikke:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">uflådd eller uribbet småvilt som omsettes nasjonalt.</article></article></li><li data-li-identifier="2." data-name="2."><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">annet viltkjøtt som jegeren bruker i egen husholdning eller som han i mindre mengder omsetter direkte til forbruker.</article></article></li><li data-li-identifier="3." data-name="3."><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">nedskjæring og lagring av viltkjøtt i detaljforretninger eller i lokaler ved utsalgssteder der nedskjæring og lagring foretas utelukkende for omsetning direkte til forbruker.</article></article></li></ul></article> <article class="defaultP" margin-top="true">§ 2 nr. 7 og nr. 8 skal lyde:<ul class="defaultList"><li data-li-identifier="7." data-name="7."><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1"><i>omsetning:</i> besittelse med sikte på salg, utbud for salg, distribusjon, samt selve salget og enhver annen form for overdragelse med eller uten vederlag.</article></article></li><li data-li-identifier="8." data-name="8."><article class="listArticle" id="kapittel-1-ledd-4-punkt-5"><article class="legalP" id="kapittel-1-ledd-4-punkt-5-ledd-1"><i>tilsynsveterinær:</i> veterinær ansatt av Mattilsynet og utpekt til å forestå kjøttkontroll og tilsyn med virksomheter.</article></article></li></ul></article> <article class="defaultP" margin-top="true">§ 3 første ledd skal lyde:</article><article class="legalP" id="kapittel-1-ledd-5">Alt viltkjøtt som skal omsettes til folkemat skal være undersøkt og godkjent av tilsynsveterinær.</article> <article class="defaultP" margin-top="true">§ 3a overskriften og første semikolon skal lyde:</article><article class="futureLegalArticle" data-name="§3a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3a</span>. <span class="legalArticleTitle">Krav til viltkjøtt produsert og omsatt innen EØS</span></span><article class="legalP" id="kapittel-1-foreslåttparagraf-1-ledd-1">Viltkjøtt som er produsert og omsettes innen EØS skal;</article></article> <article class="defaultP" margin-top="true">§ 4 overskriften og første ledd første kolon skal lyde:</article><article class="futureLegalArticle" data-name="§4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Særlige betingelser for omsetning av hele slakteskrotter</span></span><article class="legalP" id="kapittel-1-foreslåttparagraf-2-ledd-1">Vilt kan kun omsettes som hele slakteskrotter i form av:</article></article> <article class="defaultP" margin-top="true">§ 4 siste ledd skal lyde:</article><article class="legalP" id="kapittel-1-ledd-6">Uflådd storvilt kan omsettes i form av hele skrotter på vilkår fastsatt av Mattilsynet.</article> <article class="defaultP" margin-top="true">§ 5 første, andre og tredje ledd skal lyde:</article><article class="legalP" id="kapittel-1-ledd-7">Behandlingsanlegg for vilt skal autoriseres av Mattilsynet. Autorisert virksomhet tildeles et virksomhetsnummer.</article><article class="legalP" id="kapittel-1-ledd-8">Virksomhet som oppfyller kravene i denne forskrift, som er autorisert i henhold til forskrift av 18. februar 1994 nr. 137 om hygiene mv i slakterier, nedskjæringsvirksomheter og kjøle- og fryselager for ferskt kjøtt § 3 eller forskrift av 21. mars 1995 nr. 265 om hygiene og kontroll m.v. ved produksjon og omsetning av ferskt fjørfekjøtt, kan få utvidet sin autorisasjon til også å omfatte viltkjøtt.</article><article class="legalP" id="kapittel-1-ledd-9">Ved nyetablering eller større endringer av behandlingsanlegg for vilt skal planene godkjennes av Mattilsynet før arbeider igangsettes.</article> <article class="defaultP" margin-top="true">§ 5 siste ledd skal lyde:</article><article class="legalP" id="kapittel-1-ledd-10">Tilsynsveterinær kan godkjenne mindre endringer av behandlingsanlegg for vilt. Mattilsynet kan suspendere midlertidig eller trekke tilbake autorisasjonen for virksomheter som ikke lenger tilfredstiller forskriftens krav.</article> <article class="defaultP" margin-top="true">§ 6 første ledd nr. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">utta prøver til analyse i et laboratorium som tilfredstiller de krav Mattilsynet stiller for å kontrollere rengjørings- og desinfeksjonsmetodene.</article></article></li></ul></article> <article class="defaultP" margin-top="true">§ 24 skal lyde:</article><article class="legalP" id="kapittel-1-ledd-11">Alt vann som benyttes skal oppfylle gjeldende forskrifter for drikkevann. Mattilsynet kan under særlige forhold og på særlige betingelser tillate at vann av en annen kvalitet benyttes til framstilling av damp, til å forsyne brannslukningsutstyr eller til avkjøling av kjøleanlegg.</article> <article class="defaultP" margin-top="true">§ 34 andre ledd skal lyde:</article><article class="legalP" id="kapittel-1-ledd-12">For småvilt som omsettes som hele skrotter med indre organer, jf. § 4, skal undersøkelsen begrenses til et representativt utvalg dyr av samme opprinnelse og parti.</article> <article class="defaultP" margin-top="true">Kapittel VIIa overskriften skal lyde:</article> <article class="defaultP" margin-top="true"><i>Kapittel VIIa. Viltkjøtt for innenlands omsetning kontrollert ved kontrollsted</i></article> <article class="defaultP" margin-top="true">§ 35a overskriften og første ledd skal lyde:</article><article class="futureLegalArticle" data-name="§35a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 35a</span>. <span class="legalArticleTitle">Godkjenning av viltkjøtt for innenlands omsetning</span></span><article class="legalP" id="kapittel-1-foreslåttparagraf-3-ledd-1">Viltkjøtt som skal omsettes innenlands kan framstilles for kontroll ved kontrollsted utenom behandlingsanlegg.</article></article> <article class="defaultP" margin-top="true">§ 35h første ledd nr. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">komme fra virksomheter som er oppført på liste utarbeidet av Mattilsynet over virksomheter godkjent for eksport av kjøtt av viltlevende vilt til EØS,</article></article></li></ul></article> <article class="defaultP" margin-top="true">§ 36 skal lyde:</article><article class="futureLegalArticle" data-name="§36" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 36</span>. <span class="legalArticleTitle">Tilsyn og vedtak</span></span><article class="legalP" id="kapittel-1-foreslåttparagraf-4-ledd-1">Mattilsynet fører tilsyn og fatter vedtak for å gjennomføre bestemmelsene gitt i og i medhold av denne forskriften i samsvar med matloven.</article></article> <article class="defaultP" margin-top="true">§ 37 siste ledd skal lyde:</article><article class="legalP" id="kapittel-1-ledd-13">Dersom tilsynsveterinæren konstaterer alvorlige overtredelser av forskriftens bestemmelser eller hindres i utøvelsen av kontrollen eller tilsynet, skal denne iverksette de tiltak som er nødvendig for å rette på forholdene selv om dette vil innebære at produksjonstempoet reduseres eller at virksomheten må innstille produksjonen midlertidig. Mattilsynet skal i slike tilfeller varsles og fastsetter de videre tiltak.</article> <article class="defaultP" margin-top="true">§ 39, § 40 og § 41 skal lyde:</article><article class="futureLegalArticle" data-name="§39" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 39</span>. <span class="legalArticleTitle">Faglig instruks</span></span><article class="legalP" id="kapittel-1-foreslåttparagraf-5-ledd-1">Mattilsynet fastsetter nærmere faglig instruks for tilsyn med behandlingsanlegg for vilt som omfattes av denne forskrift, samt for den kontroll og godkjenning av viltkjøtt som utføres før varen tillates utlevert til folkemat.</article></article><article class="futureLegalArticle" data-name="§40" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 40</span>. <span class="legalArticleTitle">Dispensasjon</span></span><article class="legalP" id="kapittel-1-foreslåttparagraf-6-ledd-1">Mattilsynet kan i særlige tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="futureLegalArticle" data-name="§41" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 41</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-7-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til matloven § 28.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-01-09-130/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>