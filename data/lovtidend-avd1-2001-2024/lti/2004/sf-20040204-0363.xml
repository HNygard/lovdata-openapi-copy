<!DOCTYPE html><html lang="no"><head><title>Forskrift om endring i forskrift om vannforsyning og drikkevann (Drikkevannsforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-02-04-363</dd><dt class="dokid">DokumentID</dt><dd class="dokid">LTI/forskrift/2004-02-04-363</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 3 s 489</dd><dt class="dateInForce">I kraft fra</dt><dd class="dateInForce">2004-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-12-04-1372</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§33</li><li>lov/2003-12-19-124/§36</li><li>forskrift/2003-12-19-1790</li><li>lov/1982-11-19-66/§4a-1</li><li>lov/2000-06-23-56/§2-2</li></ul></dd><dt class="dateOfPublication">Kunngjort</dt><dd class="dateOfPublication">2004-02-17</dd><dt class="lastupdated">Rettet</dt><dd class="lastupdated">2004-02-25 (endr. hjemmelsfelt)</dd><dt class="journalNumber">Journalnummer</dt><dd class="journalNumber">2004-0372</dd><dt class="titleShort">Korttittel</dt><dd class="titleShort">Endr. i drikkevannsforskriften</dd><dt class="title">Tittel</dt><dd class="title">Forskrift om endring i forskrift om vannforsyning og drikkevann (Drikkevannsforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Helsedepartementet 4. februar 2004 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790, lov av 19. november 1982 nr. 66 om helsetjenesten i kommunene § 4a-1 annet ledd, og lov av 23. juni 2000 nr. 56 om helsemessig og sosial beredskap § 2-2 fjerde og femte ledd. Jf. EØS-avtalen vedlegg XX nr. 7a (direktiv 98/83/EF).</dd><dt class="refid">RefID</dt><dd class="refid">forskrift/2004-02-04-363</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om vannforsyning og drikkevann (Drikkevannsforskriften).<ul class="tocSubUl"><li>I<ul class="tocSubUl"><li>§ 4. Bestemmelser om forbud mot forurensning av vannforsyningssystem</li><li>§ 9. Godkjennende myndighet</li><li>§ 16. Tilsyn og vedtak</li><li>§ 17. Gebyr for tilsyn og kontroll</li><li>§ 18. Unntaksbestemmelser for vannforsyning under ekstraordinære forhold</li><li>§ 20. Straff</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-02-04-363" id="dokument"><h1>Forskrift om endring i forskrift om vannforsyning og drikkevann (Drikkevannsforskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2004-02-04-363/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 4. desember 2001 nr. 1372 om vannforsyning og drikkevann (Drikkevannsforskriften) gjøres følgende endringer:</article> <article class="defaultP" margin-top="true">Hjemmelsfeltet skal lyde:</article><article class="legalP" id="kapittel-1-ledd-2">Fastsatt av Sosial- og helsedepartementet 4. desember 2001 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790, lov av 19. november 1982 nr. 66 om helsetjenesten i kommunene § 4a-1 annet ledd og lov av 23. juni 2000 nr. 56 om helsemessig og sosial beredskap § 2-2 fjerde og femte ledd. Jf. EØS-avtalen vedlegg XX nr. 7a (direktiv 98/83/EF).</article> <article class="defaultP" margin-top="true">§ 2 tredje ledd skal lyde:</article><article class="legalP" id="kapittel-1-ledd-3">Forskriften gjelder også for innretninger til sjøs, luftfartøyer og skip, dersom disse ikke er særskilt regulert i annet regelverk.</article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Bestemmelser om forbud mot forurensning av vannforsyningssystem</span></span><article class="legalP" id="kapittel-1-foreslåttparagraf-1-ledd-1">Det er forbudt å forurense vannforsyningssystem og internt fordelingsnett dersom dette kan medføre fare for forurensing av drikkevannet.</article><article class="legalP" id="kapittel-1-foreslåttparagraf-1-ledd-2">Det lokale Mattilsynet kan forby eller sette vilkår for aktiviteter, som forurenser eller kan medføre fare for forurensning av drikkevann i vannforsyningssystem og internt fordelingsnett på land, innretninger til sjøs, luftfartøyer og skip. Med aktivitet menes også utøvelse av allemannsretter. Det sentrale Mattilsynet kan ved forskrift forby eller sette vilkår som nevnt ovenfor. Før vedtak treffes skal det innhentes uttalelse fra berørte kommuner om forhold som angår miljørettet helsevern og arealdisponering.</article><article class="legalP" id="kapittel-1-foreslåttparagraf-1-ledd-3">Myndighet etter denne bestemmelse omfatter ikke inngrep som er å regne som ekspropriasjon av rådighet etter lov av 23. oktober 1959 nr. 3 om oreigning av fast eigedom § 1.</article><article class="legalP" id="kapittel-1-foreslåttparagraf-1-ledd-4">Vannverkseier skal ved oppslag eller på annen hensiktsmessig måte informere allmennheten om forbudet mot forurensing av drikkevann.</article></article> <article class="defaultP" margin-top="true">§ 8 første ledd skal lyde:</article><article class="legalP" id="kapittel-1-ledd-4">Et vannforsyningssystem skal være godkjent av myndighet som nevnt i § 9 når det forsyner:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">minst 20 husstander herunder hytter eller minst 50 personer,</article></article></li><li data-li-identifier="2." data-name="2."><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">næringsmiddelvirksomhet, jf. lov av 19. desember 2003 nr. 124 om matproduksjon og mattrygghet mv. eller</article></article></li><li data-li-identifier="3." data-name="3."><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">helseinstitusjon, jf. forskrift av 5. juli 1996 nr. 699 eller skole/barnehage, jf. forskrift av 1. desember 1995 nr. 928.</article></article></li></ul></article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Godkjennende myndighet</span></span><article class="legalP" id="kapittel-1-foreslåttparagraf-2-ledd-1">Det lokale Mattilsynet gir godkjenning av vannforsyningssystem til lands. Hvor vannforsyningssystemet berører flere av Mattilsynets distrikter, avgjør det sentrale Mattilsynet hvilket lokalt Mattilsyn som skal gi godkjenning.</article><article class="legalP" id="kapittel-1-foreslåttparagraf-2-ledd-2">Det sentrale Mattilsynet gir godkjenning av vannforsyningssystem på innretninger til sjøs, luftfartøy og på skip.</article><article class="legalP" id="kapittel-1-foreslåttparagraf-2-ledd-3">Før godkjenning etter første ledd gis, skal det innhentes uttalelse fra berørte kommuner om forhold som angår miljørettet helsevern og arealdisponering.</article></article> <article class="defaultP" margin-top="true">§ 15 første ledd skal lyde:</article><article class="legalP" id="kapittel-1-ledd-5">Kjemiske produkter til behandling av drikkevann, herunder produkter til desinfeksjon av drikkevann, skal være godkjent av det sentrale Mattilsynet. Mattilsynet skal føre en oppdatert liste over godkjente produkter. Godkjenningen gjelder i inntil 10 år eller inntil Mattilsynet finner det nødvendig å endre eller oppheve godkjenningen på bakgrunn av ny kunnskap og for å beskytte helse.</article> <article class="defaultP" margin-top="true">§ 16, § 17 og § 18 skal lyde:</article><article class="futureLegalArticle" data-name="§16" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Tilsyn og vedtak</span></span><article class="legalP" id="kapittel-1-foreslåttparagraf-3-ledd-1">Det lokale Mattilsynet fører tilsyn og fatter vedtak etter matloven for å gjennomføre bestemmelsene gitt i og i medhold av denne forskriften i samsvar med matloven § 23 om tilsyn og vedtak og kan herunder treffe vedtak etter § 24 om særskilt smittesanering, § 25 om stenging og virksomhetskarantene og § 26 om tvangsmulkt.</article><article class="legalP" id="kapittel-1-foreslåttparagraf-3-ledd-2">Kommunen fører tilsyn og fatter vedtak etter kommunehelsetjenesteloven for å gjennomføre bestemmelsene gitt i og i medhold av denne forskriften i samsvar med kommunehelsetjenesteloven § 4a-1, § 4a-2, § 4a-8, § 4a-9 og § 4a-10.</article><article class="legalP" id="kapittel-1-foreslåttparagraf-3-ledd-3">For innretninger til sjøs som omfattes av petroleumsloven, gjelder tilsynsordningene i § 55 i forskrift av 31. august 2001 nr. 1016 om helse, miljø og sikkerhet i petroleumsvirksomheten.</article><article class="legalP" id="kapittel-1-foreslåttparagraf-3-ledd-4">For skip gjelder tilsynsordningene i forskrift av 27. juli 1956 nr. 2 for hygieniske forhold om bord i fartøyer.</article></article><article class="futureLegalArticle" data-name="§17" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Gebyr for tilsyn og kontroll</span></span><article class="legalP" id="kapittel-1-foreslåttparagraf-4-ledd-1">For tilsyn og kontroll med vannforsyningssystem etter matloven skal virksomheten betale gebyr. I vannforsyningssystem hvor flere vannverk får vann fra samme vannbehandlings-/produksjonsanlegg skal gebyret fordeles forholdsmessig på de enkelte virksomhetene.</article><article class="legalP" id="kapittel-1-foreslåttparagraf-4-ledd-2">For tilsyn med vannforsyningssystem som nevnt i § 8 første ledd nr. 1 betales gebyr på 0,05 kr/kubikkmeter vann produsert. Unntatt er tilsyn med vannforsyning til hytter hvor det betales gebyr etter brukt tid, med en timesats på 400 NOK pr. påbegynt timeverk, begrenset oppad til to dagsverk. Ved omregning mellom personer og kubikkmeter skal det legges til grunn at en person forbruker 73 kubikkmeter vann pr. år. Lekkasje kommer i tillegg.</article><article class="legalP" id="kapittel-1-foreslåttparagraf-4-ledd-3">For tilsyn med vannforsyningssystem som nevnt i § 8 første ledd nr. 2 og 3 betales gebyr på 0,1 kr/kubikkmeter vann produsert, minimum 400 NOK.</article><article class="legalP" id="kapittel-1-foreslåttparagraf-4-ledd-4">For kontroll av vannforsyning fra ikke godkjenningspliktig vannforsyningssystem betales gebyr etter brukt tid, med en timesats på 400 NOK pr. påbegynt timeverk, begrenset oppad til ett dagsverk.</article><article class="legalP" id="kapittel-1-foreslåttparagraf-4-ledd-5">For kontroll av vannforsyning på skip og til sjøs betales gebyr etter brukt tid, med en timesats på 400 NOK pr. påbegynt timeverk.</article><article class="legalP" id="kapittel-1-foreslåttparagraf-4-ledd-6">Gebyr kreves inn av Mattilsynet og betales innen frist fastsatt av Mattilsynet. Ved beregning av avgiftsgrunnlaget kan tall fra foregående år legges til grunn.</article><article class="legalP" id="kapittel-1-foreslåttparagraf-4-ledd-7">For gebyr som ikke betales i rett tid betales rente i samsvar med lov av 17. desember 1976 nr. 100 om renter ved forsinket betaling. Det kan også pålegges purregebyr.</article><article class="legalP" id="kapittel-1-foreslåttparagraf-4-ledd-8">Gebyr er tvangsgrunnlag for utlegg.</article></article><article class="futureLegalArticle" data-name="§18" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Unntaksbestemmelser for vannforsyning under ekstraordinære forhold</span></span><article class="legalP" id="kapittel-1-foreslåttparagraf-5-ledd-1">Kommunen kan i en alvorlig nødssituasjon etter uttalelse fra medisinsk faglig rådgiver og det lokale Mattilsynet bestemme at det fortsatt skal leveres vann fra et vannforsyningssystem i kommunen, selv om kravene til vannkvalitet i eller i medhold av § 12 ikke er oppfylt. Unntaket skal være tidsbegrenset og forutsetter at vannforsyningen ikke kan sikres på annen måte og at overskridelsen ikke medfører uakseptabel fare for folkehelsen.</article><article class="legalP" id="kapittel-1-foreslåttparagraf-5-ledd-2">Om hastevedtak gjelder reglene i kommunehelsetjenesteloven § 4a-3 annet ledd.</article><article class="legalP" id="kapittel-1-foreslåttparagraf-5-ledd-3">Begrunnet vedtak skal meddeles fylkesmannen og det sentrale Mattilsynet, med opplysning om årsaken til og varigheten av unntaket. Likeledes skal næringsmiddelvirksomheter og øvrige forbrukere informeres om unntaket.</article><article class="legalP" id="kapittel-1-foreslåttparagraf-5-ledd-4">Kommunen bestemmer i samråd med det lokale Mattilsynet, hvilke tiltak som må settes i verk for at vannet skal være egnet til drikke eller annet næringsmiddelformål.</article></article> <article class="defaultP" margin-top="true">§ 19 annet ledd skal lyde:</article><article class="legalP" id="kapittel-1-ledd-6">Det sentrale Mattilsynet kan i særlige tilfeller dispensere fra bestemmelsene i denne forskriften, herunder vedlegg, forutsatt at det ikke vil stride mot Norges internasjonale forpliktelser, herunder EØS-avtalen.</article> <article class="defaultP" margin-top="true">§ 20 skal lyde:</article><article class="futureLegalArticle" data-name="§20" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-6-ledd-1">Forsettlig eller uaktsom overtredelse av denne forskriften eller vedtak gitt i medhold av den, er straffbart i henhold til matloven § 28 og kommunehelsetjenesteloven § 4a-11.</article></article> <article class="defaultP" margin-top="true">§ 21 nytt femte ledd skal lyde:</article><article class="legalP" id="kapittel-1-ledd-7">Saker som ikke er avgjort pr. 1. januar 2004, overføres til Mattilsynet.</article> <article class="defaultP" margin-top="true">Vedlegget til forskriften, avsnittet om «Tiltaksgruppe B» skal lyde:</article><article class="legalP" id="kapittel-1-ledd-8"><i>Tiltakstype B:</i> Nødvendige tiltak skal gjennomføres så snart som mulig for å bringe parameterverdien under grenseverdien, og tilsynsmyndighetene skal varsles. Godkjenningsmyndigheten kan gi dispensasjon fra grenseverdien for vedkommende parameter forutsatt at slik dispensasjon ikke representerer helserisiko og forutsatt at tilfredsstillende vannforsyning fra alternative kilder ikke er mulig. Dispensasjonen skal gis for kortest mulig periode, og skal ikke overskride 3 år. Melding om slik dispensasjon med begrunnelse for vedtaket skal sendes til det sentrale Mattilsynet. Eventuell forlengelse av dispensasjonen utover 3 år kan bare gis av det sentrale Mattilsynet.</article> <article class="defaultP" margin-top="true">Vedlegget tabell 3.1 nr. 52 skal lyde: <table><thead><tr><th data-text-align="left" data-vertical-align="top"><i>Nr.</i></th><th data-text-align="left" data-vertical-align="top"><i>Parameter</i></th><th data-text-align="left" data-vertical-align="top"><i>Enhet</i></th><th data-text-align="left" data-vertical-align="top"><i>Grenseverdi</i></th><th data-text-align="left" data-vertical-align="top"><i>Tiltakstype</i></th><th data-text-align="left" data-vertical-align="top"><i>Merknader</i></th></tr></thead><tbody><tr><td data-text-align="left" data-vertical-align="top">52</td><td data-text-align="left" data-vertical-align="top">Total indikativ dose</td><td data-text-align="left" data-vertical-align="top">Millisievert/år (mSv/år)</td><td data-text-align="left" data-vertical-align="top">0,10</td><td data-text-align="left" data-vertical-align="top">C</td><td data-text-align="left" data-vertical-align="top">Omfatter ikke tritium, kalium-40, radon og radons datterprodukter. Trenger ikke måles dersom det er dokumentert at verdiene er vesentlig under grenseverdien.</td></tr></tbody></table></article> <article class="defaultP" margin-top="true">Vedlegget tabell 8 punkt A skal lyde:</article><article class="legalP" id="kapittel-1-ledd-9">Godkjenningspliktige vannforsyningssystem skal for enkel og utvidet rutinekontroll benytte analyselaboratorium som blir kontrollert av et akkrediteringsorgan eller av en person som er godkjent av Mattilsynet for formålet. Analyser for nettkontroll skal utføres etter anerkjente og/eller standardiserte metoder, og ved et laboratorium som har system for kvalitetssikring av analysene. Uttak, transport og oppbevaring av prøver skal likeledes utføres etter anerkjente arbeidsrutiner og prosedyrer.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-02-04-363/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2004.</article></section></main></body></html>