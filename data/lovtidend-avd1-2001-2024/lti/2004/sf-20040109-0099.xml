<!DOCTYPE html><html lang="no"><head><title>Forskrift om endring i forskrift om transport av akvatiske organismer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-01-09-99</dd><dt class="dokid">DokumentID</dt><dd class="dokid">LTI/forskrift/2004-01-09-99</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 2 s 193</dd><dt class="dateInForce">I kraft fra</dt><dd class="dateInForce">2004-01-09</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-02-20-193</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§33</li><li>lov/2003-12-19-124/§36</li><li>forskrift/2003-12-19-1790</li><li>lov/1974-12-20-73/§30</li></ul></dd><dt class="dateOfPublication">Kunngjort</dt><dd class="dateOfPublication">2004-01-22</dd><dt class="journalNumber">Journalnummer</dt><dd class="journalNumber">2004-0087</dd><dt class="titleShort">Korttittel</dt><dd class="titleShort">Endr. i forskr om transport, akv. organismer</dd><dt class="title">Tittel</dt><dd class="title">Forskrift om endring i forskrift om transport av akvatiske organismer.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 9. januar 2004 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf delegeringsvedtak av 19. desember 2003 nr. 1790, og lov av 20. desember 1974 nr. 73 om dyrevern § 30.</dd><dt class="refid">RefID</dt><dd class="refid">forskrift/2004-01-09-99</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om transport av akvatiske organismer.<ul class="tocSubUl"><li>I<ul class="tocSubUl"><li>§ 12. Dispensasjon</li><li>§ 13. Delegering</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-01-09-99" id="dokument"><h1>Forskrift om endring i forskrift om transport av akvatiske organismer.</h1><section class="section" data-name="kapI" id="kapittel-1" data-lovdata-URL="LTI/forskrift/2004-01-09-99/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 20. februar 1997 nr. 193 om transport av akvatiske organismer gjøres følgende endringer:</article> <article class="defaultP" margin-top="true">Forskriftens hjemmelsfelt skal lyde:</article><article class="legalP" id="kapittel-1-ledd-2">Fastsatt av Landbruksdepartementet 20. februar 1997 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790, og lov av 20. desember 1974 nr. 73 om dyrevern § 30.</article> <article class="defaultP" margin-top="true">§ 2 tredje ledd skal lyde:</article><article class="legalP" id="kapittel-1-ledd-3">Forskriften gjelder for norsk land- og sjøterritorium, norske luft- og sjøfartøyer, innretninger på norsk kontinentalsokkel, Svalbard, Jan Mayen, bilandene, i Norges økonomiske sone, fiskerisonen ved Jan Mayen og fiskevernsonen ved Svalbard.</article> <article class="defaultP" margin-top="true">§ 4 første ledd skal lyde:</article><article class="legalP" id="kapittel-1-ledd-4">Transportenhet som skal benyttes til transport av levende akvatiske organismer som omfattes av denne forskrift, skal være godkjent av Mattilsynet. Transportenhet som skal benyttes til sanitetstransport skal ha særskilt godkjenning. Eieren av transportenheten skal søke Mattilsynet om godkjenning. Godkjenning er gyldig i ett år. For utenlandske enheter skjer godkjenningen i den region transporten skjer fra.</article> <article class="defaultP" margin-top="true">§ 5 andre ledd bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">godkjenningsbrev fra Mattilsynet</article></article></li></ul></article> <article class="defaultP" margin-top="true">§ 5 andre ledd bokstav e skal lyde:<ul class="defaultList"><li data-li-identifier="e)" data-name="e)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">eventuelle dispensasjoner gitt av Mattilsynet etter forskriftens § 12.</article></article></li></ul></article> <article class="defaultP" margin-top="true">§ 6 skal lyde:</article><article class="legalP" id="kapittel-1-ledd-5">Mattilsynet skal føre tilsyn med at godkjent transportenhet tilfredsstiller kravene til konstruksjon og mulighet for rengjøring og desinfeksjon som er nedfelt i tekniske vedlegg til disse forskrifter, jf. § 4 annet ledd.</article><article class="legalP" id="kapittel-1-ledd-6">Dersom det påvises mangler ved godkjent transportenhet kan Mattilsynet gi pålegg om nødvendig utbedring innen gitt tidsfrist. Ved fristens utløp skal transportenheten inspiseres av Mattilsynet.</article><article class="legalP" id="kapittel-1-ledd-7">Når det påvises grove eller gjentatte mangler ved transportenheten, kan godkjenning trekkes tilbake med øyeblikkelig virkning. Det samme gjelder ved grove eller gjentatte brudd på forskriften eller vedtak gitt i medhold av denne forskrift.</article><article class="legalP" id="kapittel-1-ledd-8">Tilbaketrekking av godkjenning kan gjøres av Mattilsynet.</article> <article class="defaultP" margin-top="true">§ 10 første ledd skal lyde:</article><article class="legalP" id="kapittel-1-ledd-9">Transport i strid med bestemmelsene i denne forskriften eller påbud fastsatt med hjemmel i denne, er å betrakte som ulovlig, og kan kreves stanset av Mattilsynet som kan pålegge de tiltak som anses nødvendige, herunder påby lasten destruert.</article> <article class="defaultP" margin-top="true">§ 12 og § 13 skal lyde:</article><article class="futureLegalArticle" data-name="§12" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Dispensasjon</span></span><article class="legalP" id="kapittel-1-foreslåttparagraf-1-ledd-1">Mattilsynet kan i særlige tilfeller dispensere fra bestemmelsene i § 4, § 5, § 7 og § 9 i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="futureLegalArticle" data-name="§13" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Delegering</span></span><article class="legalP" id="kapittel-1-foreslåttparagraf-2-ledd-1">Mattilsynet eller den det bemyndiger gir utfyllende bestemmelser hva gjelder konstruksjonshygieniske krav i form av tekniske vedlegg til denne forskriften.</article></article> <article class="defaultP" margin-top="true">§ 14 oppheves.</article> <article class="defaultP" margin-top="true">Nåværende § 15 blir § 14, som skal lyde:</article><article class="legalP" id="kapittel-1-ledd-10">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til matloven § 28 og dyrevernloven § 31.</article> <article class="defaultP" margin-top="true">Nåværende § 16 blir § 15.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-01-09-99/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>