<!DOCTYPE html><html lang="no"><head><title>Forskrift om endring i forskrift om forskuddstrekk i naturalytelser og om verdsettelse av naturalytelser ved forskuddstrekket og forskrift om forskuddstrekk i utgiftsgodtgjørelser.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-12-23-1814</dd><dt class="dokid">DokumentID</dt><dd class="dokid">LTI/forskrift/2004-12-23-1814</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 17 s 2591</dd><dt class="dateInForce">I kraft fra</dt><dd class="dateInForce">2004-12-23 med virkning for inntektsåret 2005</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-06-21-546</li><li>forskrift/1976-10-14-9830</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1952-11-21-2/§6</li><li>forskrift/1982-01-22-1998</li></ul></dd><dt class="dateOfPublication">Kunngjort</dt><dd class="dateOfPublication">2005-01-05</dd><dt class="lastupdated">Rettet</dt><dd class="lastupdated">2005-07-27 (se nederst)</dd><dt class="journalNumber">Journalnummer</dt><dd class="journalNumber">2004-1587</dd><dt class="titleShort">Korttittel</dt><dd class="titleShort">Endr. i forskrifter om forskuddstrekk mv.</dd><dt class="title">Tittel</dt><dd class="title">Forskrift om endring i forskrift om forskuddstrekk i naturalytelser og om verdsettelse av naturalytelser ved forskuddstrekket og forskrift om forskuddstrekk i utgiftsgodtgjørelser.</dd><dt class="miscInformation">Annet om dokumentet</dt><dd class="miscInformation">Fastsatt av Skattedirektoratet 23. desember 2004 med hjemmel i lov 21. november 1952 nr. 2 om betaling og innkreving av skatt § 6 nr. 2 og 3, jf. delegeringsvedtak 22. januar 1982 nr. 1998.</dd><dt class="refid">RefID</dt><dd class="refid">forskrift/2004-12-23-1814</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om forskuddstrekk i naturalytelser og om verdsettelse av naturalytelser ved forskuddstrekket og forskrift om forskuddstrekk i utgiftsgodtgjørelser.<ul class="tocSubUl"><li>I</li><li>II</li><li>III</li><li>Rettelse</li></ul></li></ul></dd></dl></header><main class="documentBody" data-lovdata-URL="LTI/forskrift/2004-12-23-1814" id="dokument"><h1>Forskrift om endring i forskrift om forskuddstrekk i naturalytelser og om verdsettelse av naturalytelser ved forskuddstrekket og forskrift om forskuddstrekk i utgiftsgodtgjørelser.</h1><section class="section" data-name="kapI" id="kapittel-1" data-lovdata-URL="LTI/forskrift/2004-12-23-1814/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. juni 1993 nr. 546 om forskuddstrekk i naturalytelser og om verdsettelse av naturalytelser ved forskuddstrekket gjøres følgende endringer:</article> <article class="defaultP" margin-top="true">§ 2-1 syvende ledd skal lyde:</article><article class="legalP" id="kapittel-1-ledd-2">Verdien av fritt opphold om bord på skip, med unntak for fri kost på sokkelinnretning, skal ikke regnes med i trekkgrunnlaget.</article> <article class="defaultP" margin-top="true">§ 2-2 skal lyde:</article><article class="legalP" id="kapittel-1-ledd-3">Reglene for beregning av fordel ved privat bruk av arbeidsgivers bil er fastsatt i skatteloven § 5-13 og Finansdepartementets forskrift 19. november 1999 nr. 1158 til skatteloven § 5-13.</article><article class="legalP" id="kapittel-1-ledd-4">Reglene legges til grunn av arbeidsgiveren ved beregning av forskuddstrekk.</article><article class="legalP" id="kapittel-1-ledd-5">I særlige tilfeller hvor listeprisen klart ikke står i forhold til fordelen ved den private bruk, kan fordelen fastsettes ved skjønn, jf. Finansdepartementets forskrift til skatteloven § 5-13-5 annet ledd. Har skattyter hatt firmabilordning hele inntektsåret, skal fordelen ved beregningen settes til kr 42.000 for året.</article><article class="legalP" id="kapittel-1-ledd-6">Har skattyter bilen til disposisjon til privat bruk hele inntektsåret, fordeles fordelen med et like stort beløp på årets måneder. Dersom bilen kun står til disposisjon en del av året, gjennomføres fordelsbeskatningen forholdsmessig, for det antall hele og påbegynte måneder bilen står til disposisjon, jf. Finansdepartementets forskrift til skatteloven § 5-13-6.</article><article class="legalP" id="kapittel-1-ledd-7">Når det er overveiende sannsynlig at yrkeskjøring vil overstige 40.000 km i inntektsåret, kan forskuddstrekket beregnes etter redusert listepris allerede fra begynnelsen av trekkåret. Etter skifte av arbeidsgiver må arbeidstakeren selv dokumentere antallet kjørte kilometer yrkeskjøring i trekkåret hos tidligere arbeidsgivere.</article><article class="legalP" id="kapittel-1-ledd-8">Ved privat bruk av arbeidsgivers bil som faller utenfor standardreglene iht. Finansdepartementets forskrift til skatteloven av § 5-13-1 annet ledd, beregnes fordelen etter en sats på kr 2,85 per km. Denne satsen brukes både for arbeidsreiser og annen privat kjøring, med unntak av arbeidsreiser som overstiger 4.000 km, der det skal anvendes en sats på kr 1,40 per km. Satsen(e) multipliseres med det antall kilometer som bilen faktisk er benyttet til arbeidsreise/annen privat kjøring.</article> <article class="defaultP" margin-top="true">§ 2-4 oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-12-23-1814/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 14. oktober 1976 nr. 9830 om forskuddstrekk i utgiftsgodtgjørelser gjøres følgende endringer:</article> <article class="defaultP" margin-top="true">§ 2 første ledd annet punktum skal lyde:</article><article class="legalP" id="kapittel-2-ledd-2">Dette gjelder også ved refusjon av pendleres reiseutgifter ved besøk i hjemmet, herunder også refusjon av utgifter til losji under reisene.</article> <article class="defaultP" margin-top="true">§ 3 første ledd første kolon skal lyde:</article><article class="legalP" id="kapittel-2-ledd-3">Utgiftsgodtgjørelse til kost til arbeidstaker som av hensyn til sitt arbeid må bo utenfor sitt hjem, og som ville hatt krav på fradrag for merutgifter til kost, er i sin helhet fritatt for forskuddstrekk dersom:</article> <article class="defaultP" margin-top="true">§ 3 annet ledd annet strekpunkt skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-2-ledd-3-punkt-1"><article class="legalP" id="kapittel-2-ledd-3-punkt-1-ledd-1">dato og klokkeslett for avreise og hjemkomst for hver yrkes-/tjenestereise,</article></article></li></ul></article> <article class="defaultP" margin-top="true">§ 3 syvende ledd oppheves.</article> <article class="defaultP" margin-top="true">§ 5 første ledd skal lyde:</article><article class="legalP" id="kapittel-2-ledd-4">Bestemmelsene om trekkfritak i § 2 – § 4 gjelder ikke ved dekning av merutgifter til losji og besøksreiser til hjemmet for pendler som har fått skattekort med standardfradrag for utenlandsk arbeidstaker.</article></section><section class="section" data-name="kapIII" id="kapittel-3" data-lovdata-URL="LTI/forskrift/2004-12-23-1814/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene trer i kraft straks med virkning fra og med inntektsåret 2005.</article></section><section class="section" id="kapittel-4" data-lovdata-URL="LTI/forskrift/2004-12-23-1814/KAPITTEL_4"><h2>Rettelse</h2><article class="defaultP" data-text-size="small"><strong>Publisert:</strong> I 2005 hefte 10 (Rettelse)</article> <article class="defaultP" margin-top="true">§ 2-2 har fått feil leddinndeling ved kunngjøring. § 2-2 annet ledd skal være siste punktum i første ledd, og paragrafen skal totalt ha fem ledd.</article></section></main></body></html>