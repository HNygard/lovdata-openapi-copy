<!DOCTYPE html><html lang="no"><head><title>Forskrift om endring i forskrift om maskevidde, bifangst, fredningstid og minstemål m.v. ved fangst av fisk og sild.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-02-27-492</dd><dt class="dokid">DokumentID</dt><dd class="dokid">LTI/forskrift/2004-02-27-492</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 4 s 689</dd><dt class="dateInForce">I kraft fra</dt><dd class="dateInForce">2004-02-27</dd><dt class="changesToDocuments">Endrer</dt><dd class="changesToDocuments"><ul><li>forskrift/1989-10-10-1095</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§1</li><li>forskrift/2002-01-18-36</li></ul></dd><dt class="dateOfPublication">Kunngjort</dt><dd class="dateOfPublication">2004-03-12</dd><dt class="journalNumber">Journalnummer</dt><dd class="journalNumber">2004-0484</dd><dt class="titleShort">Korttittel</dt><dd class="titleShort">Endr. i forskrift om maskevidde mv</dd><dt class="title">Tittel</dt><dd class="title">Forskrift om endring i forskrift om maskevidde, bifangst, fredningstid og minstemål m.v. ved fangst av fisk og sild.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridirektoratet 27. februar 2004 med hjemmel i lov 3. juni 1983 nr. 40 om saltvannsfiske m.v. § 1 og delegeringsvedtak 18. januar 2002 nr. 36.</dd><dt class="refid">RefID</dt><dd class="refid">forskrift/2004-02-27-492</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om maskevidde, bifangst, fredningstid og minstemål m.v. ved fangst av fisk og sild.<ul class="tocSubUl"><li>I<ul class="tocSubUl"><li>§ 12. Maskestørrelse på garn</li><li>§ 13. Forbud mot bruk av trål</li><li>§ 15. Garnfiske</li><li>§ 18. Forbud mot fiske etter kveite og breiflabb med visse redskaper</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-02-27-492" id="dokument"><h1>Forskrift om endring i forskrift om maskevidde, bifangst, fredningstid og minstemål m.v. ved fangst av fisk og sild.</h1><section class="section" data-name="kapI" id="kapittel-1" data-lovdata-URL="LTI/forskrift/2004-02-27-492/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 10. oktober 1989 nr. 1095 om maskevidde, bifangst, fredningstid og minstemål m.v. ved fangst av fisk og sild gjøres følgende endringer:</article> <article class="defaultP" margin-top="true">§ 12 skal lyde:</article><article class="futureLegalArticle" data-name="§12" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Maskestørrelse på garn</span></span><ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-punkt-1"><article class="legalP" id="kapittel-1-foreslåttparagraf-1-punkt-1-ledd-1">Fiske med garn etter rognkjeks.</article><article class="legalP" id="kapittel-1-foreslåttparagraf-1-punkt-1-ledd-2">Det er forbudt å bruke rognkjeksgarn med mindre maskestørrelse enn 354 mm.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-punkt-2"><article class="legalP" id="kapittel-1-foreslåttparagraf-1-punkt-2-ledd-1">Fiske med garn etter kveite.</article><article class="legalP" id="kapittel-1-foreslåttparagraf-1-punkt-2-ledd-2">Det er forbudt å bruke kveitegarn med mindre maskestørrelse enn 470 mm.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-punkt-3"><article class="legalP" id="kapittel-1-foreslåttparagraf-1-punkt-3-ledd-1">Fiske med garn etter breiflabb.</article><article class="legalP" id="kapittel-1-foreslåttparagraf-1-punkt-3-ledd-2">Det er forbudt å bruke breiflabbgarn med en mindre maskestørrelse enn 360 mm.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-punkt-4"><article class="legalP" id="kapittel-1-foreslåttparagraf-1-punkt-4-ledd-1">Fiske med garn etter torsk nord for 62° N.</article><article class="legalP" id="kapittel-1-foreslåttparagraf-1-punkt-4-ledd-2">Det er forbudt å bruke torskegarn med mindre maskestørrelse enn 156 mm nord for 62° N.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-punkt-5"><article class="legalP" id="kapittel-1-foreslåttparagraf-1-punkt-5-ledd-1">Fiske med bunngarn sør for 62° N utenom Skagerrak.</article><article class="legalP" id="kapittel-1-foreslåttparagraf-1-punkt-5-ledd-2">Det er forbudt å bruke garn med mindre maskestørrelse enn 148 mm i fisket etter torsk, hyse, sei, rødspette, lange, lyr og lysing utenfor 4 nautiske mil fra grunnlinjen i Norges økonomiske sone sør for 62° N og vest for en rett linje gjennom Lindesnes og Hanstholmen fyr.</article></article></li></ul></article> <article class="defaultP" margin-top="true">§ 11a, § 12a og § 12b oppheves.</article> <article class="defaultP" margin-top="true">§ 13 skal lyde:</article><article class="futureLegalArticle" data-name="§13" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Forbud mot bruk av trål</span></span><ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-punkt-1"><article class="legalP" id="kapittel-1-foreslåttparagraf-2-punkt-1-ledd-1">Trålbegrensning.</article><article class="legalP" id="kapittel-1-foreslåttparagraf-2-punkt-1-ledd-2">Det er forbudt å bruke mer enn to tråler (dobbeltrål) pr. fartøy i alt trålfiske i Nordsjøen og Skagerrak.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-punkt-2"><article class="legalP" id="kapittel-1-foreslåttparagraf-2-punkt-2-ledd-1">Flytetrål.</article><article class="legalP" id="kapittel-1-foreslåttparagraf-2-punkt-2-ledd-2">Det er forbudt å fiske torsk, hyse og sei med flytetrål (pelagisk trål) innenfor fiskerigrensen og i Norges økonomiske sone nord for 64° N.</article><article class="legalP" id="kapittel-1-foreslåttparagraf-2-punkt-2-ledd-3">Med flytetrål forstås et trålredskap der ingen av redskapets deler under fiske er i berøring med bunnen.</article></article></li></ul></article> <article class="defaultP" margin-top="true">§ 15 skal lyde:</article><article class="futureLegalArticle" data-name="§15" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Garnfiske</span></span><ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-punkt-1"><article class="legalP" id="kapittel-1-foreslåttparagraf-3-punkt-1-ledd-1">Forbud mot monofilamentgarn.</article><article class="legalP" id="kapittel-1-foreslåttparagraf-3-punkt-1-ledd-2">Det er forbudt å drive fiske etter kveite med garn fremstilt av monofilament (enkel tråd, også kalt monoline sene, eller gut) eller trådtyper tvunnet av monofilament.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-punkt-2"><article class="legalP" id="kapittel-1-foreslåttparagraf-3-punkt-2-ledd-1">Garnbegrensning og røkting av garn i fisket etter breiflabb.</article><article class="legalP" id="kapittel-1-foreslåttparagraf-3-punkt-2-ledd-2">I garnfisket etter breiflabb er det forbudt å nytte mer enn 500 garn. Det enkelte garn kan være inntil 27,5 meter langt. Garnene skal røktes minst annen hver dag.</article></article></li></ul></article> <article class="defaultP" margin-top="true">§ 18 overskriften skal lyde:</article><article class="futureLegalArticle" data-name="§18" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Forbud mot fiske etter kveite og breiflabb med visse redskaper</span></span></article> <article class="defaultP" margin-top="true">§ 18 nytt annet ledd skal lyde:</article><article class="legalP" id="kapittel-1-ledd-2">Det er forbudt å drive fiske med garn etter breiflabb i tidsrommet 1. mars – 20. mai i området nord for 62° N.</article> <article class="defaultP" margin-top="true">§ 19 ny nr. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">I området beskrevet i § 2 gjelder følgende bestemmelse om bifangst av breiflabb:</article><article class="legalP" id="kapittel-1-ledd-2-punkt-1-ledd-2">Ved fiske med konsumtrål eller snurrevad er det til enhver tid forbudt å ha mer enn 10% bifangst av breiflabb regnet i vekt i det enkelte hal og om bord. Ved fiske med reketrål er det til enhver tid forbudt å ha mer enn 2,5% bifangst av breiflabb regnet i vekt i det enkelte hal og om bord. Det vises for øvrig også til § 20 bokstav e).</article></article></li></ul></article> <article class="defaultP" margin-top="true">§ 20 ny bokstav e skal lyde:<ul class="defaultList"><li data-li-identifier="e)" data-name="e)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Bifangst av breiflabb.</article><article class="legalP" id="kapittel-1-ledd-2-punkt-2-ledd-2">Ved fiske med konsumtrål, snurrevad eller reketrål i Skagerrak, gjelder de regler om bifangst av breiflabb som framgår av § 19 nr. 3.</article></article></li></ul></article> <article class="defaultP" margin-top="true">§ 21 nr. 25 skal lyde:<ul class="defaultList"><li data-li-identifier="25." data-name="25."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">Breiflabb 60 cm</article></article></li></ul></article> <article class="defaultP" margin-top="true">§ 24 nye tiende og ellevte ledd skal lyde:</article><article class="legalP" id="kapittel-1-ledd-3">Fartøy som fisker med konsumtrål eller snurrevad kan i det enkelte hal ha inntil 10% breiflabb under minstemål av samlet antall individ med minstemål. Sjøkreps regnes ikke med.</article><article class="legalP" id="kapittel-1-ledd-4">Fartøy som fisker med garn kan ha inntil 5% breiflabb under minstemål i antall i det enkelte hal og om bord.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-02-27-492/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>