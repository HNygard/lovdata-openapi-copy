<?xml version="1.0"?>
<!DOCTYPE html>
<html lang="no">
  <head>
    <title>Forskrift om tilskudd til n&#xE6;rings- og milj&#xF8;tiltak i skogbruket.</title>
    <base href="https://lovdata.no/"/>
  </head>
  <body>
    <header class="documentHeader" id="hode">
      <dl class="data-document-key-info">
        <dt class="legacyID">Datokode</dt>
        <dd class="legacyID">FOR-2004-02-04-447</dd>
        <dt class="dokid">DokumentID</dt>
        <dd class="dokid">LTI/forskrift/2004-02-04-447</dd>
        <dt class="ministry">Departement</dt>
        <dd class="ministry">
          <ul>
            <li>Landbruks- og matdepartementet</li>
          </ul>
        </dd>
        <dt class="publishedIn">Publisert i</dt>
        <dd class="publishedIn">I 2004 hefte 4 s 576</dd>
        <dt class="dateInForce">I kraft fra</dt>
        <dd class="dateInForce">2004-02-04</dd>
        <dt class="changesToDocuments">Endrer</dt>
        <dd class="changesToDocuments">
          <ul>
            <li>forskrift/1979-06-01-9507</li>
            <li>forskrift/1989-05-02-815</li>
            <li>forskrift/1993-12-22-1334</li>
            <li>forskrift/1994-04-28-335</li>
            <li>forskrift/1994-05-16-366</li>
            <li>forskrift/1994-06-28-699</li>
            <li>forskrift/2001-10-24-1247</li>
          </ul>
        </dd>
        <dt class="appliesTo">Gjelder for</dt>
        <dd class="appliesTo">Norge</dd>
        <dt class="basedOn">Hjemmel</dt>
        <dd class="basedOn">
          <ul>
            <li>lov/1995-05-12-23/&#xA7;3</li>
            <li>lov/1995-05-12-23/&#xA7;18</li>
          </ul>
        </dd>
        <dt class="dateOfPublication">Kunngjort</dt>
        <dd class="dateOfPublication">2004-03-05</dd>
        <dt class="journalNumber">Journalnummer</dt>
        <dd class="journalNumber">2004-0448</dd>
        <dt class="titleShort">Korttittel</dt>
        <dd class="titleShort">Forskrift om milj&#xF8;tiltak mv. i skogbruket</dd>
        <dt class="title">Tittel</dt>
        <dd class="title">Forskrift om tilskudd til n&#xE6;rings- og milj&#xF8;tiltak i skogbruket.</dd>
        <dt class="miscInformation">Annet om dokumentet</dt>
        <dd class="miscInformation">Fastsatt av Landbruksdepartementet 4. februar 2004 med hjemmel i lov 12. mai 1995 nr. 23 om jord (jordlova) &#xA7; 3 og &#xA7; 18.</dd>
        <dt class="refid">RefID</dt>
        <dd class="refid">forskrift/2004-02-04-447</dd>
        <dt class="table-of-contents">Innhold</dt>
        <dd class="table-of-contents">
          <ul class="tocTopUl">
            <li>Forskrift om tilskudd til n&#xE6;rings- og milj&#xF8;tiltak i skogbruket.<ul class="tocSubUl"><li>&#xA7; 1. Form&#xE5;l</li><li>&#xA7; 2. Virkeomr&#xE5;de m.m.</li><li>&#xA7; 3. Vilk&#xE5;r</li><li>&#xA7; 4. Tilskudd til skogkultur</li><li>&#xA7; 5. Tilskudd til veibygging</li><li>&#xA7; 6. Tilskudd til milj&#xF8;tiltak i skog</li><li>&#xA7; 7. Tilskudd til drift med taubane, hest o.a.</li><li>&#xA7; 8. Tilskudd til andre tiltak i skogbruket</li><li>&#xA7; 9. S&#xF8;knad</li><li>&#xA7; 10. Utbetaling</li><li>&#xA7; 11. Administrasjon, klage og dispensasjon</li><li>&#xA7; 12. Opplysningsplikt og kontroll</li><li>&#xA7; 13. Omgj&#xF8;ring, tilbakebetaling og motregning</li><li>&#xA7; 14. Ikrafttredelse m.m.</li></ul></li>
          </ul>
        </dd>
      </dl>
    </header>
    <main class="documentBody" data-lovdata-URL="LTI/forskrift/2004-02-04-447" id="dokument">
      <h1>Forskrift om tilskudd til n&#xE6;rings- og milj&#xF8;tiltak i skogbruket.</h1>
      <article class="legalArticle" data-lovdata-URL="LTI/forskrift/2004-02-04-447/&#xA7;1" data-name="&#xA7;1" id="paragraf-1">
        <h2 class="legalArticleHeader"><span class="legalArticleValue">&#xA7; 1</span>. <span class="legalArticleTitle">Form&#xE5;l</span></h2>
        <article class="legalP" id="paragraf-1-ledd-1">Form&#xE5;let med tilskudd til n&#xE6;rings- og milj&#xF8;tiltak i skogbruket er at det ut fra lokale prioriteringer og tilpasninger blir stimulert til &#xF8;kt verdiskaping i skogbruket, samtidig som milj&#xF8;verdier knyttet til biologisk mangfold, landskap, friluftsliv og kulturminner i skogen blir ivaretatt og videreutviklet.</article>
      </article>
      <article class="legalArticle" data-lovdata-URL="LTI/forskrift/2004-02-04-447/&#xA7;2" data-name="&#xA7;2" id="paragraf-2">
        <h2 class="legalArticleHeader"><span class="legalArticleValue">&#xA7; 2</span>. <span class="legalArticleTitle">Virkeomr&#xE5;de m.m.</span></h2>
        <article class="legalP" id="paragraf-2-ledd-1">Tilskudd kan gis til alle skogeiere som har mer enn 10 daa produktiv skog. Grensen p&#xE5; 10 daa kan fravikes hvis s&#xF8;knaden gjelder tiltak i samarbeid mellom flere eiendommer.</article>
      </article>
      <article class="legalArticle" data-lovdata-URL="LTI/forskrift/2004-02-04-447/&#xA7;3" data-name="&#xA7;3" id="paragraf-3">
        <h2 class="legalArticleHeader"><span class="legalArticleValue">&#xA7; 3</span>. <span class="legalArticleTitle">Vilk&#xE5;r</span></h2>
        <article class="legalP" id="paragraf-3-ledd-1">Kommunen kan sette vilk&#xE5;r for utbetaling av tilskudd til det enkelte tiltak, jf. ogs&#xE5; &#xA7; 5 til &#xA7; 7. Vilk&#xE5;rene m&#xE5; v&#xE6;re i samsvar med tiltakenes form&#xE5;l.</article>
        <article class="legalP" id="paragraf-3-ledd-2">Ved fellestiltak skal det foreligge en skriftlig avtale mellom deltakerne om fordeling av kostnader og ansvar i forbindelse med tiltakets gjennomf&#xF8;ring, og eventuelle vilk&#xE5;r som blir knyttet til senere oppf&#xF8;lging og vedlikehold.</article>
        <article class="legalP" id="paragraf-3-ledd-3">Frist for gjennomf&#xF8;ring av tiltak etter &#xA7; 4, &#xA7; 6 og &#xA7; 7 er maksimalt 2 &#xE5;r og for &#xA7; 5 og &#xA7; 8 maksimalt 3 &#xE5;r. Kommunen kan etter s&#xF8;knad forlenge gjennomf&#xF8;ringsfristen, men ikke ut over 5 &#xE5;r fra tilskuddet ble innvilget.</article>
      </article>
      <article class="legalArticle" data-lovdata-URL="LTI/forskrift/2004-02-04-447/&#xA7;4" data-name="&#xA7;4" id="paragraf-4">
        <h2 class="legalArticleHeader"><span class="legalArticleValue">&#xA7; 4</span>. <span class="legalArticleTitle">Tilskudd til skogkultur</span></h2>
        <article class="legalP" id="paragraf-4-ledd-1">For &#xE5; stimulere til utvikling av kvalitetsskog kan det gis tilskudd til ungskogpleie og andre kvalitetsfremmende tiltak. Dette omfatter ogs&#xE5; tilskudd til skj&#xF8;tsel av skog i kantsoner og i sammenheng med kulturminner.</article>
        <article class="legalP" id="paragraf-4-ledd-2">Det skal ikke gis tilskudd til skogplanting, s&#xE5;ing, bruk av kjemiske midler, kj&#xF8;p av utstyr eller til tiltak som ved uttak av virke gir overskudd.</article>
      </article>
      <article class="legalArticle" data-lovdata-URL="LTI/forskrift/2004-02-04-447/&#xA7;5" data-name="&#xA7;5" id="paragraf-5">
        <h2 class="legalArticleHeader"><span class="legalArticleValue">&#xA7; 5</span>. <span class="legalArticleTitle">Tilskudd til veibygging</span></h2>
        <article class="legalP" id="paragraf-5-ledd-1">Det kan gis tilskudd til bygging av nye eller ombygging av eksisterende skogsveier n&#xE5;r dette bidrar til helhetsl&#xF8;sninger som gir grunnlag for utnyttelse av skog- og utmarksressursene.</article>
        <article class="legalP" id="paragraf-5-ledd-2">Det skal ikke gis tilskudd til bygging av permanente veier som f&#xF8;rer til reduksjon av &#xAB;villmarkspregede omr&#xE5;der&#xBB;, dvs. omr&#xE5;der som ligger mer enn 5 km i horisontal avstand fra eksisterende tekniske inngrep.</article>
        <article class="legalP" id="paragraf-5-ledd-3">Det kan bare gis tilskudd til veier som er godkjent etter forskrift om planlegging og godkjenning av veier til landbruksform&#xE5;l, etter plan- og bygningslovens bestemmelser eller forskrifter fastsatt i medhold av lov om skogbruk og skogvern &#xA7; 17b. Det er videre et vilk&#xE5;r at veien blir bygd i samsvar med gjeldende normaler for landbruksveier med byggebeskrivelse, fastsatt av Landbruksdepartementet. Samarbeidstiltak b&#xF8;r prioriteres.</article>
        <article class="legalP" id="paragraf-5-ledd-4">F&#xF8;r anleggsarbeidet settes i gang skal det foreligge en byggeplan som kommunen har godkjent.</article>
        <article class="legalP" id="paragraf-5-ledd-5">Det er et krav at veien blir vedlikeholdt til den standard som den opprinnelig ble bygd.</article>
        <article class="legalP" id="paragraf-5-ledd-6">Tilsatte knyttet til offentlige landbruks- og milj&#xF8;vernmyndigheter har, n&#xE5;r de er p&#xE5; tjenestereiser i de omr&#xE5;der veien betjener, rett til avgiftsfri bruk av veier som har f&#xE5;tt tilskudd.</article>
      </article>
      <article class="legalArticle" data-lovdata-URL="LTI/forskrift/2004-02-04-447/&#xA7;6" data-name="&#xA7;6" id="paragraf-6">
        <h2 class="legalArticleHeader"><span class="legalArticleValue">&#xA7; 6</span>. <span class="legalArticleTitle">Tilskudd til milj&#xF8;tiltak i skog</span></h2>
        <article class="legalP" id="paragraf-6-ledd-1">I omr&#xE5;der der det drives skogbruk kan det gis tilskudd til &#xE5; ivareta og videreutvikle milj&#xF8;verdier knyttet til biologisk mangfold, landskap, friluftsliv og kulturminner.</article>
        <article class="legalP" id="paragraf-6-ledd-2">Tilskudd kan gis til f&#xF8;lgende tiltak:<ul class="defaultList"><li data-li-identifier="a." data-name="a."><article class="listArticle" id="paragraf-6-ledd-2-punkt-1"><article class="legalP" id="paragraf-6-ledd-2-punkt-1-ledd-1">Dekning av merkostnader eller tap ved &#xE5; gjennomf&#xF8;re skj&#xF8;tselstiltak for &#xE5; ivareta og utvikle milj&#xF8;verdier.</article></article></li><li data-li-identifier="b." data-name="b."><article class="listArticle" id="paragraf-6-ledd-2-punkt-2"><article class="legalP" id="paragraf-6-ledd-2-punkt-2-ledd-1">Delvis dekning av &#xF8;konomiske tap knyttet til langsiktig bevaring av spesielle milj&#xF8;verdier, der hensyn til disse krever at skogeieren avst&#xE5;r fra hogst eller legger om skogsdriften.</article></article></li><li data-li-identifier="c." data-name="c."><article class="listArticle" id="paragraf-6-ledd-2-punkt-3"><article class="legalP" id="paragraf-6-ledd-2-punkt-3-ledd-1">Dekning av merkostnader ved skogsdrift for &#xE5; unng&#xE5; veibygging som vil redusere &#xAB;villmarkspregede omr&#xE5;der&#xBB;.</article></article></li></ul></article>
        <article class="legalP" id="paragraf-6-ledd-3">Det er et vilk&#xE5;r for utbetaling av tilskudd at milj&#xF8;verdiene kan p&#xE5;vises og dokumenteres og at merkostnader eller tap er tilstrekkelig dokumentert. Normalt skal tilskudd til en enkelt skogeier ikke overstige kr 75.000.</article>
        <article class="legalP" id="paragraf-6-ledd-4">For tilskudd som gis etter denne bestemmelse skal det inng&#xE5;s en avtale mellom skogeier og kommunen om hvilke plikter og restriksjoner tilskuddet forutsetter. Slike avtaler b&#xF8;r normalt ha en varighet p&#xE5; omkring 10 &#xE5;r. Kommunen kan etter samr&#xE5;d med skogeieren bestemme at avtalen oppheves dersom spesielle forhold tilsier det.</article>
      </article>
      <article class="legalArticle" data-lovdata-URL="LTI/forskrift/2004-02-04-447/&#xA7;7" data-name="&#xA7;7" id="paragraf-7">
        <h2 class="legalArticleHeader"><span class="legalArticleValue">&#xA7; 7</span>. <span class="legalArticleTitle">Tilskudd til drift med taubane, hest o.a.</span></h2>
        <article class="legalP" id="paragraf-7-ledd-1">Det kan gis tilskudd til utdrift av skogsvirke med taubane, hest o.a.</article>
        <article class="legalP" id="paragraf-7-ledd-2">Tilskudd kan bare gis der det er foretatt registrering av milj&#xF8;kvaliteter i omr&#xE5;det. I omr&#xE5;der der det ikke er foretatt ordin&#xE6;re milj&#xF8;registreringer, skal det stilles krav om gjennomf&#xF8;ring av de f&#xF8;re-var-tiltak som er nedfelt i Levende Skogs standarder.</article>
      </article>
      <article class="legalArticle" data-lovdata-URL="LTI/forskrift/2004-02-04-447/&#xA7;8" data-name="&#xA7;8" id="paragraf-8">
        <h2 class="legalArticleHeader"><span class="legalArticleValue">&#xA7; 8</span>. <span class="legalArticleTitle">Tilskudd til andre tiltak i skogbruket</span></h2>
        <article class="legalP" id="paragraf-8-ledd-1">Det kan gis tilskudd til andre tiltak og prosjekter som bidrar til &#xE5; utvikle skogbruket i en kommune eller region, n&#xE5;r tiltaket eller prosjektet ikke omfattes av andre etablerte tilskuddsordninger i landbruket. Aktuelle tiltak etter denne bestemmelse er prosjekter som har som m&#xE5;l &#xE5; &#xF8;ke aktiviteten og ressursutnyttelsen i og fra skogen, f.eks. aksjonsrettede skogkulturprosjekter og fellestiltak for &#xF8;kt avvirkning av skogsvirke til bioenergi.</article>
      </article>
      <article class="legalArticle" data-lovdata-URL="LTI/forskrift/2004-02-04-447/&#xA7;9" data-name="&#xA7;9" id="paragraf-9">
        <h2 class="legalArticleHeader"><span class="legalArticleValue">&#xA7; 9</span>. <span class="legalArticleTitle">S&#xF8;knad</span></h2>
        <article class="legalP" id="paragraf-9-ledd-1">Kommunen kan fastsette s&#xF8;knadsfrist.</article>
        <article class="legalP" id="paragraf-9-ledd-2">S&#xF8;knad om tilskudd til tiltak som omfattes av &#xA7; 4 til &#xA7; 6 skal skrives p&#xE5; skjema utarbeidet av Landbruksdepartementet. For s&#xF8;knader etter &#xA7; 7 og &#xA7; 8, m&#xE5; kommunen avgj&#xF8;re kravet til s&#xF8;knadsprosedyre.</article>
        <article class="legalP" id="paragraf-9-ledd-3">Utgifter til planlegging som st&#xE5;r i rimelig forhold til kostnadene med tiltaket, kan inng&#xE5; i tilskuddsgrunnlaget.</article>
      </article>
      <article class="legalArticle" data-lovdata-URL="LTI/forskrift/2004-02-04-447/&#xA7;10" data-name="&#xA7;10" id="paragraf-10">
        <h2 class="legalArticleHeader"><span class="legalArticleValue">&#xA7; 10</span>. <span class="legalArticleTitle">Utbetaling</span></h2>
        <article class="legalP" id="paragraf-10-ledd-1">Innvilget tilskudd utbetales etter skriftlig anmodning fra tilskuddsmottaker og n&#xE5;r prosjektet eller tiltaket har f&#xE5;tt godkjent sluttregnskapet. Det kan likevel foretas utbetalinger p&#xE5; bakgrunn av godkjent dokumentasjon etter hvert som deler av prosjektet eller tiltaket utf&#xF8;res.</article>
        <article class="legalP" id="paragraf-10-ledd-2">Minst 10 pst. av tilskuddet holdes tilbake inntil arbeidet er fullf&#xF8;rt og sluttregnskapet er godkjent.</article>
      </article>
      <article class="legalArticle" data-lovdata-URL="LTI/forskrift/2004-02-04-447/&#xA7;11" data-name="&#xA7;11" id="paragraf-11">
        <h2 class="legalArticleHeader"><span class="legalArticleValue">&#xA7; 11</span>. <span class="legalArticleTitle">Administrasjon, klage og dispensasjon</span></h2>
        <article class="legalP" id="paragraf-11-ledd-1">Vedtak om tildeling av tilskudd etter denne forskrift fattes av kommunen.</article>
        <article class="legalP" id="paragraf-11-ledd-2">Kommunen skal fastsette overordnede retningslinjer for prioritering av s&#xF8;knader. Slike retningslinjer skal utarbeides i dialog med Fylkesmannen og n&#xE6;ringsorganisasjonene i skogbruket lokalt.</article>
        <article class="legalP" id="paragraf-11-ledd-3">Vedtak fattet av kommunen i medhold av denne forskrift kan p&#xE5;klages til Fylkesmannen etter bestemmelsene i kap. VI i lov 10. februar 1967 om behandlingsm&#xE5;ten i forvaltningssaker (forvaltningsloven).</article>
        <article class="legalP" id="paragraf-11-ledd-4">Departementet eller den det bemyndiger kan i s&#xE6;rlige tilfeller dispensere fra reglene i denne forskrift.</article>
      </article>
      <article class="legalArticle" data-lovdata-URL="LTI/forskrift/2004-02-04-447/&#xA7;12" data-name="&#xA7;12" id="paragraf-12">
        <h2 class="legalArticleHeader"><span class="legalArticleValue">&#xA7; 12</span>. <span class="legalArticleTitle">Opplysningsplikt og kontroll</span></h2>
        <article class="legalP" id="paragraf-12-ledd-1">Kommunen m&#xE5; n&#xE5;r det gis tilsagn om tilskudd ta forbehold om at kommunen, Fylkesmannen eller Riksrevisjonen kan kreve n&#xF8;dvendige opplysninger og kontrollere at bruken av tilskuddsmidlene er skjedd i tr&#xE5;d med forutsetningene.</article>
        <article class="legalP" id="paragraf-12-ledd-2">Kommunen skal i n&#xF8;dvendig utstrekning kontrollere at tiltakene er gjennomf&#xF8;rt i tr&#xE5;d med forutsetningene.</article>
        <article class="legalP" id="paragraf-12-ledd-3">Det er fastsatt s&#xE6;rskilte retningslinjer for resultatkontroll i skogbruket. Resultatene av denne kontrollen skal rapporteres til Fylkesmannen p&#xE5; s&#xE6;rskilte skjema for resultatkontroll.</article>
      </article>
      <article class="legalArticle" data-lovdata-URL="LTI/forskrift/2004-02-04-447/&#xA7;13" data-name="&#xA7;13" id="paragraf-13">
        <h2 class="legalArticleHeader"><span class="legalArticleValue">&#xA7; 13</span>. <span class="legalArticleTitle">Omgj&#xF8;ring, tilbakebetaling og motregning</span></h2>
        <article class="legalP" id="paragraf-13-ledd-1">Vedtak om innvilget tilskudd kan omgj&#xF8;res og utbetalt tilskudd kan kreves tilbakebetalt dersom det avdekkes forhold som er i strid med det som er forutsatt ved innvilgning av tilskuddet. Kravet kan motregnes i tilskudd som utspringer av mottakerens landbruksvirksomhet. Dersom tilbakebetaling ikke skjer innen den frist som blir gitt, kan det kreves forsinkelsesrenter i tillegg, jf. lov 17. desember 1976 nr. 100 om renter ved forsinket betaling m.v.</article>
      </article>
      <article class="legalArticle" data-lovdata-URL="LTI/forskrift/2004-02-04-447/&#xA7;14" data-name="&#xA7;14" id="paragraf-14">
        <h2 class="legalArticleHeader"><span class="legalArticleValue">&#xA7; 14</span>. <span class="legalArticleTitle">Ikrafttredelse m.m.</span></h2>
        <article class="legalP" id="paragraf-14-ledd-1">Denne forskrift trer i kraft straks.</article>
        <article class="legalP" id="paragraf-14-ledd-2">Fra samme dato oppheves f&#xF8;lgende forskrifter:<ul class="defaultList"><li data-li-identifier="1." data-name="1."><article class="listArticle" id="paragraf-14-ledd-2-punkt-1"><article class="legalP" id="paragraf-14-ledd-2-punkt-1-ledd-1">Forskrift 1. juni 1979 nr. 9507 om behandling av s&#xF8;knader og utbetaling av statstilskudd m.v. til skogsveier.</article></article></li><li data-li-identifier="2." data-name="2."><article class="listArticle" id="paragraf-14-ledd-2-punkt-2"><article class="legalP" id="paragraf-14-ledd-2-punkt-2-ledd-1">Forskrift 2. mai 1989 nr. 815 for tilskudd til praktikanter i skogbruket.</article></article></li><li data-li-identifier="3." data-name="3."><article class="listArticle" id="paragraf-14-ledd-2-punkt-3"><article class="legalP" id="paragraf-14-ledd-2-punkt-3-ledd-1">Forskrift 22. desember 1993 nr. 1334 om tilskott til f&#xF8;rstegongstynning.</article></article></li><li data-li-identifier="4." data-name="4."><article class="listArticle" id="paragraf-14-ledd-2-punkt-4"><article class="legalP" id="paragraf-14-ledd-2-punkt-4-ledd-1">Forskrift 28. april 1994 nr. 335 om tilskudd til drift i vanskelig terreng.</article></article></li><li data-li-identifier="5." data-name="5."><article class="listArticle" id="paragraf-14-ledd-2-punkt-5"><article class="legalP" id="paragraf-14-ledd-2-punkt-5-ledd-1">Forskrift 16. mai 1994 nr. 366 om tilskott til skogkultur.</article></article></li><li data-li-identifier="6." data-name="6."><article class="listArticle" id="paragraf-14-ledd-2-punkt-6"><article class="legalP" id="paragraf-14-ledd-2-punkt-6-ledd-1">Forskrift 28. juni 1994 nr. 699 om tilskudd til bygging av skogsveier.</article></article></li><li data-li-identifier="7." data-name="7."><article class="listArticle" id="paragraf-14-ledd-2-punkt-7"><article class="legalP" id="paragraf-14-ledd-2-punkt-7-ledd-1">Forskrift 24. oktober 2001 nr. 1247 om tilskudd til milj&#xF8;tiltak i skogbruket.</article></article></li></ul></article>
      </article>
    </main>
  </body>
</html>
