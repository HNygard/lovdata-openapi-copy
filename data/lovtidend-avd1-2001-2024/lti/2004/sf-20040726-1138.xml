<!DOCTYPE html><html lang="no"><head><title>Forskrift om plantevernmidler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-07-26-1138</dd><dt class="dokid">DokumentID</dt><dd class="dokid">LTI/forskrift/2004-07-26-1138</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 11 s 1656</dd><dt class="dateInForce">I kraft fra</dt><dd class="dateInForce">2004-07-30</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-12-14-1545</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§5</li><li>lov/2003-12-19-124/§7</li><li>lov/2003-12-19-124/§8</li><li>lov/2003-12-19-124/§9</li><li>lov/2003-12-19-124/§10</li><li>lov/2003-12-19-124/§12</li><li>lov/2003-12-19-124/§17</li><li>lov/2003-12-19-124/§21</li><li>lov/2003-12-19-124/§23</li><li>lov/2003-12-19-124/§33</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2004-07-30</dd><dt class="journalNumber">Journalnummer</dt><dd class="journalNumber">2004-1019</dd><dt class="titleShort">Korttittel</dt><dd class="titleShort">Forskrift om plantevernmidler</dd><dt class="title">Tittel</dt><dd class="title">Forskrift om plantevernmidler.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 26. juli 2004 med hjemmel i lov 19. desember 2003 nr. 124 om matproduksjon og mattrygghet mv. (matloven) § 5, § 7, § 8, § 9, § 10, § 12, § 17, § 21, § 23 og § 33, jf. delegeringsvedtak 19. desember 2003 nr. 1790.</dd><dt class="refid">RefID</dt><dd class="refid">forskrift/2004-07-26-1138</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om plantevernmidler.<ul class="tocSubUl"><li>Kap. I. Virkeområde og definisjoner<ul class="tocSubUl"><li>§ 1.</li><li>§ 2.</li></ul></li><li>Kap. II. Godkjenning<ul class="tocSubUl"><li>§ 3.</li><li>§ 4.</li><li>§ 5.</li></ul></li><li>Kap. III. Fareklassifisering<ul class="tocSubUl"><li>§ 6.</li></ul></li><li>Kap. IV. Merking mv.<ul class="tocSubUl"><li>§ 7.</li><li>§ 8.</li><li>§ 9.</li></ul></li><li>Kap. V. Tilvirkning, innførsel og omsetning<ul class="tocSubUl"><li>§ 10.</li><li>§ 11.</li><li>§ 12.</li><li>§ 13.</li><li>§ 14.</li><li>§ 15.</li></ul></li><li>Kap. VI. Oppbevaring<ul class="tocSubUl"><li>§ 16.</li></ul></li><li>Kap. VII. Bruk<ul class="tocSubUl"><li>§ 17.</li><li>§ 18.</li><li>§ 19.</li><li>§ 20.</li><li>§ 21.</li><li>§ 22.</li></ul></li><li>Kap. VIII. Avviklingsperiode for salg og bruk<ul class="tocSubUl"><li>§ 23.</li></ul></li><li>Kap. IX. Preparater til bruk i hobbyhager, på stueplanter etc.<ul class="tocSubUl"><li>§ 24.</li></ul></li><li>Kap. X. Reklame<ul class="tocSubUl"><li>§ 25.</li></ul></li><li>Kap. XI. Internkontroll<ul class="tocSubUl"><li>§ 26.</li><li>§ 27.</li></ul></li><li>Kap. XII. Kontroll<ul class="tocSubUl"><li>§ 28.</li></ul></li><li>Kap. XIII. Avgifter<ul class="tocSubUl"><li>§ 29.</li><li>§ 30. Miljøavgift</li></ul></li><li>Kap. XIV. Tilsyns-, vedtaks- og inndragningsbestemmelser<ul class="tocSubUl"><li>§ 31.</li></ul></li><li>Kap. XV. Straffebestemmelser<ul class="tocSubUl"><li>§ 32.</li></ul></li><li>Kap. XVI. Dispensasjon<ul class="tocSubUl"><li>§ 33.</li></ul></li><li>Kap. XVII. Ikrafttreden mv.<ul class="tocSubUl"><li>§ 34.</li></ul></li><li>Vedlegg. Funksjonstesting av spredeutstyr for plantevernmidler<ul class="tocSubUl"><li>1. Generelt</li><li>2. Krav til åkersprøyter produsert før 1. januar 2001</li><li>3. Tilleggskrav for åkersprøyter omsatt fabrikknye fra 1. januar 2001</li><li>4 Krav til traktormonterte og stasjonære tåkesprøyter før 1. januar 2001 (gjelder ikke tåkesprøyter i veksthus)</li><li>5. Tilleggskrav til traktormonterte og stasjonære tåkesprøyter omsatt fabrikknye fra 1. januar 2001 (gjelder ikke tåkesprøyter i veksthus)</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2004-07-26-1138" id="dokument"><h1>Forskrift om plantevernmidler.</h1><section class="section" data-name="kapI" id="kapittel-1" data-lovdata-URL="LTI/forskrift/2004-07-26-1138/KAPITTEL_1"><h2>Kap. I. Virkeområde og definisjoner</h2><article class="legalArticle" data-lovdata-URL="LTI/forskrift/2004-07-26-1138/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1">Denne forskrift omfatter foruten de egentlige plantevernmidler også stoff og preparat til ymse annet bruk (se definisjoner i § 2). Disse blir i det videre også omfattet av begrepet plantevernmidler.</article></article><article class="legalArticle" data-lovdata-URL="LTI/forskrift/2004-07-26-1138/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-1-paragraf-2-ledd-1">I denne forskrift menes med:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>Plantevernmiddel;</i> Stoff eller preparat, herunder biologisk preparat eller organisme som blir utgitt for å kunne verne mot, hemme eller forebygge angrep av planteskadegjørere.<sup class="footnotereference" data-footnotereferencevalue="1" data-unique-footnote-counter="1">1</sup> Med stoff eller preparat menes virksomme stoffer/organismer, eller preparater som inneholder slike, som har en spesifikk effekt mot skadegjøreren. Likeledes stoff eller preparat som blir utgitt for: <ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-2-ledd-1-punkt-1-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1-punkt-1-ledd-1">å regulere planteveksten med unntak for gjødselstoffer,</article></article></li><li data-li-identifier="2." data-name="2."><article class="listArticle" id="kapittel-1-paragraf-2-ledd-1-punkt-1-ledd-1-punkt-2"><article class="legalP" id="kapittel-1-paragraf-2-ledd-1-punkt-1-ledd-1-punkt-2-ledd-1">å virke mot skadegjørere på tømmer,</article></article></li><li data-li-identifier="3." data-name="3."><article class="listArticle" id="kapittel-1-paragraf-2-ledd-1-punkt-1-ledd-1-punkt-3"><article class="legalP" id="kapittel-1-paragraf-2-ledd-1-punkt-1-ledd-1-punkt-3-ledd-1">å drepe eller hemme uønsket vekst av blad og ris,</article></article></li><li data-li-identifier="4." data-name="4."><article class="listArticle" id="kapittel-1-paragraf-2-ledd-1-punkt-1-ledd-1-punkt-4"><article class="legalP" id="kapittel-1-paragraf-2-ledd-1-punkt-1-ledd-1-punkt-4-ledd-1">å kontrollere uønsket vegetasjon utenom kulturjord,</article></article></li><li data-li-identifier="5." data-name="5."><article class="listArticle" id="kapittel-1-paragraf-2-ledd-1-punkt-1-ledd-1-punkt-5"><article class="legalP" id="kapittel-1-paragraf-2-ledd-1-punkt-1-ledd-1-punkt-5-ledd-1">å øke virkningen av andre plantevernmidler.</article></article></li></ul></article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>tilvirker;</i> en som under eget navn lager, blander eller pakker om plantevernmiddel for salg,</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1"><i>importør;</i> en som innfører plantevernmiddel som er – eller i hovedsak er – klar til bruk,</article></article></li><li data-li-identifier="d)" data-name="d)"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1"><i>forhandler;</i> en som selger, har til salgs, fallbyr eller fordeler plantevernmidler. Sammenslutning av forbrukere som ikke har eget lager, men som til bruk for medlemmene sine leverer plantevernmidler innkjøpt fra en virksomhet som har tillatelse fra Mattilsynet, blir i denne sammenheng ikke regnet som forhandler,</article></article></li><li data-li-identifier="e)" data-name="e)"><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1"><i>preparat;</i> det ferdige salgsprodukt bestående av virksomme stoffer, organismer, løsningsmidler, fyllstoffer etc.,</article></article></li><li data-li-identifier="f)" data-name="f)"><article class="listArticle" id="kapittel-1-paragraf-2-ledd-1-punkt-6"><article class="legalP" id="kapittel-1-paragraf-2-ledd-1-punkt-6-ledd-1"><i>formulering;</i> hvorvidt preparatet foreligger som emulsjon, løsning, granulat etc., jf. § 8 c,</article></article></li><li data-li-identifier="g)" data-name="g)"><article class="listArticle" id="kapittel-1-paragraf-2-ledd-1-punkt-7"><article class="legalP" id="kapittel-1-paragraf-2-ledd-1-punkt-7-ledd-1"><i>biologisk bekjemping;</i> bruk av levende organismer (inkludert virus etc.) til å bekjempe planteskadegjørere,</article></article></li><li data-li-identifier="h)" data-name="h)"><article class="listArticle" id="kapittel-1-paragraf-2-ledd-1-punkt-8"><article class="legalP" id="kapittel-1-paragraf-2-ledd-1-punkt-8-ledd-1"><i>makroorganismer (vedrørende biologisk bekjemping på planter);</i> parasittoider, parasitter og predatorer innen insekter, edderkoppdyr og nematoder,</article></article></li><li data-li-identifier="i)" data-name="i)"><article class="listArticle" id="kapittel-1-paragraf-2-ledd-1-punkt-9"><article class="legalP" id="kapittel-1-paragraf-2-ledd-1-punkt-9-ledd-1"><i>makrobiologisk bekjemping;</i> bruk av makroorganismer til biologisk bekjemping,</article></article></li><li data-li-identifier="j)" data-name="j)"><article class="listArticle" id="kapittel-1-paragraf-2-ledd-1-punkt-10"><article class="legalP" id="kapittel-1-paragraf-2-ledd-1-punkt-10-ledd-1"><i>mikroorganismer;</i> protozoer, sopper, bakterier, virus og viroider,</article></article></li><li data-li-identifier="k)" data-name="k)"><article class="listArticle" id="kapittel-1-paragraf-2-ledd-1-punkt-11"><article class="legalP" id="kapittel-1-paragraf-2-ledd-1-punkt-11-ledd-1"><i>mikrobiologisk bekjemping;</i> bruk av mikroorganismer til biologisk bekjemping,</article></article></li><li data-li-identifier="l)" data-name="l)"><article class="listArticle" id="kapittel-1-paragraf-2-ledd-1-punkt-12"><article class="legalP" id="kapittel-1-paragraf-2-ledd-1-punkt-12-ledd-1"><i>behandlingsfrist;</i> minste antall dager/uker fra en sprøyting/behandling med plantevernmiddel til høsting kan tillates,</article></article></li><li data-li-identifier="m)" data-name="m)"><article class="listArticle" id="kapittel-1-paragraf-2-ledd-1-punkt-13"><article class="legalP" id="kapittel-1-paragraf-2-ledd-1-punkt-13-ledd-1"><i>internkontroll;</i> systematiske tiltak som virksomheten iverksetter, utøver og vedlikeholder for å sikre at krav fastsatt i eller i medhold av lov 19. desember 2003 nr. 124 om matproduksjon og mattrygghet mv. (matloven) overholdes,</article></article></li><li data-li-identifier="n)" data-name="n)"><article class="listArticle" id="kapittel-1-paragraf-2-ledd-1-punkt-14"><article class="legalP" id="kapittel-1-paragraf-2-ledd-1-punkt-14-ledd-1"><i>område som er åpent for alminnelig ferdsel;</i> offentlige veier, telefon- og kraftledningsgater, parker, grøntanlegg og lignende steder som vanligvis betraktes som tilgjengelig for allmennheten,</article></article></li><li data-li-identifier="o)" data-name="o)"><article class="listArticle" id="kapittel-1-paragraf-2-ledd-1-punkt-15"><article class="legalP" id="kapittel-1-paragraf-2-ledd-1-punkt-15-ledd-1"><i>normert arealdose;</i> dose som beregnes for hvert enkelt preparat basert på den høyest tillatte dosering med utgangspunkt i dominerende bruksområde. Normert arealdose inngår som grunnlag for beregning av kontrollgebyr og miljøavgift, jf. kap. XIII § 29,</article></article></li><li data-li-identifier="p)" data-name="p)"><article class="listArticle" id="kapittel-1-paragraf-2-ledd-1-punkt-16"><article class="legalP" id="kapittel-1-paragraf-2-ledd-1-punkt-16-ledd-1"><i>avgiftsklasse;</i> den klasse preparatet plasseres i som grunnlag for innkreving av miljøavgift. Klassifiseringen gjøres på grunnlag av preparatets helse- og miljøegenskaper, samt eksponering.</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. forskrift 1. desember 2000 nr. 1333 om planter og tiltak mot planteskadegjørere § 3.</article></footer></article></section><section class="section" data-name="kapII" id="kapittel-2" data-lovdata-URL="LTI/forskrift/2004-07-26-1138/KAPITTEL_2"><h2>Kap. II. Godkjenning</h2><article class="legalArticle" data-lovdata-URL="LTI/forskrift/2004-07-26-1138/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-2-paragraf-1-ledd-1">Plantevernmidler skal godkjennes av Mattilsynet. Godkjenningen omfatter fareklassifisering, bruksområde, avgiftsklassifisering, normert arealdose, navn, emballasje, pakningsstørrelse, merking, bruksrettledning, vernetiltak mv., jf. § 5, § 6 og § 8.</article><article class="legalP" id="kapittel-2-paragraf-1-ledd-2">Godkjenningen gjelder for et tidsrom på fem år dersom ikke annet blir bestemt når godkjenningen blir gitt.</article><article class="legalP" id="kapittel-2-paragraf-1-ledd-3">Godkjenningen kan trekkes tilbake dersom nye opplysninger om skadevirkninger gjør det nødvendig eller de vilkårene som blir satt for godkjenningen ikke overholdes.</article><article class="legalP" id="kapittel-2-paragraf-1-ledd-4">Rådet for plantevernmidler er rådgivende for Mattilsynet i spørsmål vedrørende godkjenningen. Rådet er et fagorgan hvorav tre medlemmer oppnevnes av Landbruksdepartementet, ett av Mattilsynet, ett av Arbeids- og administrasjonsdepartementet, to av Helsedepartementet og to av Miljøverndepartementet.</article><article class="legalP" id="kapittel-2-paragraf-1-ledd-5">Søknad om godkjenning sendes på fastsatte søknadsskjemaer til Mattilsynet. Søknaden skal vedlegges den dokumentasjon som til enhver tid kreves. Alle punktene i søknadsskjemaene skal besvares dersom de er relevante for vedkommende preparat. Manglende svar skal begrunnes. Mattilsynet kan kreve ytterligere opplysninger dersom dette finnes nødvendig.</article><article class="legalP" id="kapittel-2-paragraf-1-ledd-6">Søknad om fornyet godkjenning skal sendes Mattilsynet senest 6 måneder før godkjenningsperiodens utløp.</article><article class="legalP" id="kapittel-2-paragraf-1-ledd-7">Det som er skrevet i denne paragrafen gjelder ikke for omsetning eller bruk til vitenskapelige formål.</article></article><article class="legalArticle" data-lovdata-URL="LTI/forskrift/2004-07-26-1138/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-2-paragraf-2-ledd-1">Godkjenning av preparatet er betinget av:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">at preparatet har tilfredsstillende agronomisk virkning. Dette skal, når det finnes nødvendig, utprøves i Norge ved institusjon godkjent av Mattilsynet,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">at preparatet ikke har uakseptable skadevirkninger overfor mennesker, husdyr, dyre- og planteliv, biologisk mangfold, samt miljøet for øvrig og således finnes tilfredsstillende i økologisk og toksikologisk sammenheng,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">at preparatets formulering, kvalitet og holdbarhet er tilfredsstillende,</article></article></li><li data-li-identifier="d)" data-name="d)"><article class="listArticle" id="kapittel-2-paragraf-2-ledd-1-punkt-4"><article class="legalP" id="kapittel-2-paragraf-2-ledd-1-punkt-4-ledd-1">at preparatet etter en helhetsvurdering er funnet å være like egnet eller har fordeler framfor allerede godkjente preparater, eller andre metoder til samme formål (substitusjonsprinsippet).</article></article></li></ul></article></article><article class="legalArticle" data-lovdata-URL="LTI/forskrift/2004-07-26-1138/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-2-paragraf-3-ledd-1">Plantevernmidlets emballasje skal være i samsvar med forskrift 16. juli 2002 nr. 1139 om klassifisering, merking mv. av farlige kjemikalier.</article><article class="legalP" id="kapittel-2-paragraf-3-ledd-2">Pakningens størrelse skal være høvelig i forhold til bruksområdet.</article><article class="legalP" id="kapittel-2-paragraf-3-ledd-3">Emballasjen må i godkjenningsperioden ikke forandres uten samtykke fra Mattilsynet. Mattilsynet kan stille ytterligere krav til emballasjen.</article><article class="legalP" id="kapittel-2-paragraf-3-ledd-4">Makrobiologiske preparater er unntatt fra bestemmelsene i forskrift om klassifisering, merking mv. av farlige kjemikalier.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2004-07-26-1138/KAPITTEL_3"><h2>Kap. III. Fareklassifisering</h2><article class="legalArticle" data-lovdata-URL="LTI/forskrift/2004-07-26-1138/§6" data-name="§6" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>.</h3><article class="legalP" id="kapittel-3-paragraf-1-ledd-1">Dersom Mattilsynet godkjenner preparatet, skal det klassifiseres i samsvar med forskrift 16. juli 2002 nr. 1139 om klassifisering, merking mv. av farlige kjemikalier § 3 og kap. II, unntatt § 5.</article><article class="legalP" id="kapittel-3-paragraf-1-ledd-2">Makrobiologiske preparater er unntatt fra bestemmelsene i forskrift om klassifisering, merking mv. av farlige kjemikalier.</article><article class="legalP" id="kapittel-3-paragraf-1-ledd-3">Farene som skyldes fysisk-kjemiske, toksikologiske eller miljømessige egenskaper ved et plantevernmiddel, skal vurderes ved å bestemme de av disse egenskapene som er nødvendige for riktig klassifisering etter kriteriene i forskrifter om klassifisering, merking mv. Disse egenskapene skal bestemmes etter internasjonalt aksepterte testmetoder.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Slike testmetoder, samt dokumentasjonskrav for plantevernmidler er beskrevet i dokumentet «Utforming av søknaden og dokumentasjonskrav for plantevernmidler» og kan fås ved henvendelse til Mattilsynet.</article></footer></article></section><section class="section" data-name="kapIV" id="kapittel-4" data-lovdata-URL="LTI/forskrift/2004-07-26-1138/KAPITTEL_4"><h2>Kap. IV. Merking mv.</h2><article class="legalArticle" data-lovdata-URL="LTI/forskrift/2004-07-26-1138/§7" data-name="§7" id="kapittel-4-paragraf-1"><h3 class="legalArticleHeader"><span class="legalArticleValue">§ 7</span>.</h3><article class="legalP" id="kapittel-4-paragraf-1-ledd-1">All emballasje for plantevernmidler skal være forsynt med etikett med utelukkende norsk tekst godkjent av Mattilsynet. Etiketten skal være klebet eller på annen måte forsvarlig festet til emballasjen. Ved dobbel salgsemballasje skal både indre og ytre pakning være merket i samsvar med disse bestemmelsene. For makrobiologiske preparater er det tilstrekkelig at etiketten er lagt ved i samme forsendelse.</article></article><article class="legalArticle" data-lovdata-URL="LTI/forskrift/2004-07-26-1138/§8" data-name="§8" id="kapittel-4-paragraf-2"><h3 class="legalArticleHeader"><span class="legalArticleValue">§ 8</span>.</h3><article class="legalP" id="kapittel-4-paragraf-2-ledd-1">Etikett for kjemiske plantevernmidler skal være i henhold til forskrift 16. juli 2002 nr. 1139 om klassifisering, merking mv. av farlige kjemikalier kapittel IV, samt § 3. På etikett for plantevernmidler skal følgende setning påføres: «Bruksanvisningen må følges, slik at man unngår risiko for skade på mennesker og miljø». Øvrig miljøfaremerking skal være i henhold til kriteriene beskrevet i vedlegg 2 til denne forskriften.</article><article class="legalP" id="kapittel-4-paragraf-2-ledd-2">Makrobiologiske preparater er unntatt fra bestemmelsene i forskrift om klassifisering, merking mv. av farlige kjemikalier.</article><article class="legalP" id="kapittel-4-paragraf-2-ledd-3">Etiketten skal ha et hovedfelt. Dette skal utgjøre den øvre delen av tekstfeltet dersom etiketten har bare ett slikt, og plasseres på pakningens forside.</article><article class="legalP" id="kapittel-4-paragraf-2-ledd-4">Hovedfeltet skal inneholde:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-2-ledd-4-punkt-1"><article class="legalP" id="kapittel-4-paragraf-2-ledd-4-punkt-1-ledd-1">preparatets handelsnavn,</article></article></li><li data-li-identifier="b)" data-name="b)"><article class="listArticle" id="kapittel-4-paragraf-2-ledd-4-punkt-2"><article class="legalP" id="kapittel-4-paragraf-2-ledd-4-punkt-2-ledd-1">det internasjonale fellesnavn, eller den kjemiske betegnelsen på det/de virksomme stoffene, eller artsnavn, isolat eller rase for biologiske preparater,</article></article></li><li data-li-identifier="c)" data-name="c)"><article class="listArticle" id="kapittel-4-paragraf-2-ledd-4-punkt-3"><article class="legalP" id="kapittel-4-paragraf-2-ledd-4-punkt-3-ledd-1">preparatets formulering og formål,</article></article></li><li data-li-identifier="d)" data-name="d)"><article class="listArticle" id="kapittel-4-paragraf-2-ledd-4-punkt-4"><article class="legalP" id="kapittel-4-paragraf-2-ledd-4-punkt-4-ledd-1">preparatets sammensetning angitt i antall individer, g/kg (gram pr. kilogram), eller g/l (gram pr. liter) av hvert enkelt av de virksomme stoffene, emulgerings-, feste-, sprede- og oppløsningsmidler. Medfører noen av emulgerings-, feste-, sprede- og oppløsningsmidlene helsefare skal de føres opp særskilt,</article></article></li><li data-li-identifier="e)" data-name="e)"><article class="listArticle" id="kapittel-4-paragraf-2-ledd-4-punkt-5"><article class="legalP" id="kapittel-4-paragraf-2-ledd-4-punkt-5-ledd-1">advarselsfelt med faresymboler og farebetegnelse, angivelse av risiko- og sikkerhetssetninger om helsefare, miljøfaremerking, samt henvisning til forsiktighetsregler ved handtering og bruk, spesielle oppbevaringsregler og regler om påkrevet verneutstyr ved bruk. Makrobiologiske preparater er unntatt fra bestemmelsene om faresymboler, farebetegnelse, risiko- og sikkerhetssetninger.</article><article class="legalP" id="kapittel-4-paragraf-2-ledd-4-punkt-5-ledd-2">Faresymboler og farebetegnelse, samt risiko- og sikkerhetssetninger skal være de som angis i forskrift 16. juli 2002 nr. 1139 om klassifisering, merking mv. av farlige kjemikalier, med unntak av Vedlegg I kap. 4,</article></article></li><li data-li-identifier="f)" data-name="f)"><article class="listArticle" id="kapittel-4-paragraf-2-ledd-4-punkt-6"><article class="legalP" id="kapittel-4-paragraf-2-ledd-4-punkt-6-ledd-1">spesielle advarsler og symboler med opplysninger om egenskaper hos stoffene som kan medføre skade på mennesker, husdyr, bier og andre pollinerende insekter, vilt, fisk, nytte- og kulturplanter. Giftighet for pollinerende insekter skal angis med symbolet biemerke, samt tilhørende advarselssetning. Eventuell flyktighet eller kjemisk endring ved varmepåvirkning skal oppgis. Dersom det er påkrevet, skal det merkes for yrkeshygienisk luftbehov.</article><article class="legalP" id="kapittel-4-paragraf-2-ledd-4-punkt-6-ledd-2">Preparater som kan gi effekter i vannmiljø skal merkes for dette, eventuelt med en sikkerhetssone til åpne vannførende grøfter, kanaler, bekker, dammer samt større vannforekomster,</article></article></li><li data-li-identifier="g)" data-name="g)"><article class="listArticle" id="kapittel-4-paragraf-2-ledd-4-punkt-7"><article class="legalP" id="kapittel-4-paragraf-2-ledd-4-punkt-7-ledd-1">eventuell behandlingsfrist. Behandlingsfristen settes på etiketten i underkant av advarselsfeltet,</article></article></li><li data-li-identifier="h)" data-name="h)"><article class="listArticle" id="kapittel-4-paragraf-2-ledd-4-punkt-8"><article class="legalP" id="kapittel-4-paragraf-2-ledd-4-punkt-8-ledd-1">tilvirkerens, importørens og eventuelt distributørens navn og adresse,</article></article></li><li data-li-identifier="i)" data-name="i)"><article class="listArticle" id="kapittel-4-paragraf-2-ledd-4-punkt-9"><article class="legalP" id="kapittel-4-paragraf-2-ledd-4-punkt-9-ledd-1">pakningens nettoinnhold,</article></article></li><li data-li-identifier="j)" data-name="j)"><article class="listArticle" id="kapittel-4-paragraf-2-ledd-4-punkt-10"><article class="legalP" id="kapittel-4-paragraf-2-ledd-4-punkt-10-ledd-1">avgiftsklasse,</article></article></li><li data-li-identifier="k)" data-name="k)"><article class="listArticle" id="kapittel-4-paragraf-2-ledd-4-punkt-11"><article class="legalP" id="kapittel-4-paragraf-2-ledd-4-punkt-11-ledd-1">registreringsnummer fra Mattilsynet.</article></article></li></ul></article><article class="legalP" id="kapittel-4-paragraf-2-ledd-5">For øvrig skal etiketten inneholde:<ul class="defaultList"><li data-li-identifier="l)" data-name="l)"><article class="listArticle" id="kapittel-4-paragraf-2-ledd-5-punkt-1"><article class="legalP" id="kapittel-4-paragraf-2-ledd-5-punkt-1-ledd-1">angivelse av hvor, hvordan og i hvilke mengder preparatet skal brukes (bruksrettledning) samt følgende setning: «Det er forbudt å bruke preparatet i strid med godkjent bruksområde eller behandlingsfrist, eller å overskride den tillatte maksimale dosering/konsentrasjon»,</article></article></li><li data-li-identifier="m)" data-name="m)"><article class="listArticle" id="kapittel-4-paragraf-2-ledd-5-punkt-2"><article class="legalP" id="kapittel-4-paragraf-2-ledd-5-punkt-2-ledd-1">forsiktighetsregler som omhandler bruk av verneutstyr,</article></article></li><li data-li-identifier="n)" data-name="n)"><article class="listArticle" id="kapittel-4-paragraf-2-ledd-5-punkt-3"><article class="legalP" id="kapittel-4-paragraf-2-ledd-5-punkt-3-ledd-1">produksjonsår eller batchnummer som angir produksjonsår samt eventuelle begrensende faktorer for holdbarheten,</article></article></li><li data-li-identifier="o)" data-name="o)"><article class="listArticle" id="kapittel-4-paragraf-2-ledd-5-punkt-4"><article class="legalP" id="kapittel-4-paragraf-2-ledd-5-punkt-4-ledd-1">krav til forsvarlig håndtering av plantevernmiddelrester og emballasje (avfallshåndtering),</article></article></li><li data-li-identifier="p)" data-name="p)"><article class="listArticle" id="kapittel-4-paragraf-2-ledd-5-punkt-5"><article class="legalP" id="kapittel-4-paragraf-2-ledd-5-punkt-5-ledd-1">metode for rengjøring av utstyr.</article></article></li></ul></article></article><article class="legalArticle" data-lovdata-URL="LTI/forskrift/2004-07-26-1138/§9" data-name="§9" id="kapittel-4-paragraf-3"><h3 class="legalArticleHeader"><span class="legalArticleValue">§ 9</span>.</h3><article class="legalP" id="kapittel-4-paragraf-3-ledd-1">Utformingen av etiketten for kjemiske plantevernmidler skal være i henhold til forskrift 16. juli 2002 nr. 1139 om klassifisering, merking mv. av farlige kjemikalier kapittel IV, samt § 3.</article></article></section><section class="section" data-name="kapV" id="kapittel-5" data-lovdata-URL="LTI/forskrift/2004-07-26-1138/KAPITTEL_5"><h2>Kap. V. Tilvirkning, innførsel og omsetning</h2><article class="legalArticle" data-lovdata-URL="LTI/forskrift/2004-07-26-1138/§10" data-name="§10" id="kapittel-5-paragraf-1"><h3 class="legalArticleHeader"><span class="legalArticleValue">§ 10</span>.</h3><article class="legalP" id="kapittel-5-paragraf-1-ledd-1">Tilvirkere av plantevernmidler må ha tillatelse fra Mattilsynet.</article><article class="legalP" id="kapittel-5-paragraf-1-ledd-2">Foretak som ønsker slik tillatelse må være registrert i Foretaksregisteret og ellers tilfredsstille de til enhver tid gjeldende krav andre myndigheter setter til slike bedrifter. Ansvarshavende for produksjonen må ha relevant fagkompetanse.</article><article class="legalP" id="kapittel-5-paragraf-1-ledd-3">Dersom det produserte plantevernmiddel skal søkes godkjent i Norge, må foretaket tilfredsstille kravene i forskrift 7. august 1987 nr. 1158 om krav til godkjenning av importører av plantevernmidler m.v.</article><article class="legalP" id="kapittel-5-paragraf-1-ledd-4">Mattilsynet kan knytte ytterligere vilkår til tillatelsen.</article><article class="legalP" id="kapittel-5-paragraf-1-ledd-5">Tillatelsen kan trekkes tilbake dersom vilkårene ikke lenger oppfylles.</article></article><article class="legalArticle" data-lovdata-URL="LTI/forskrift/2004-07-26-1138/§11" data-name="§11" id="kapittel-5-paragraf-2"><h3 class="legalArticleHeader"><span class="legalArticleValue">§ 11</span>.</h3><article class="legalP" id="kapittel-5-paragraf-2-ledd-1">Importører av plantevernmidler må ha godkjenning fra Mattilsynet i samsvar med forskrift 7. august 1987 nr. 1158 om krav til godkjenning av importører m.v.</article><article class="legalP" id="kapittel-5-paragraf-2-ledd-2">Forhandlere av plantevernmidler må ha godkjenning av Mattilsynet. For salg av enkelte preparater godkjent etter § 24 kreves det ikke godkjenning som forhandler.</article><article class="legalP" id="kapittel-5-paragraf-2-ledd-3">For å bli godkjent som forhandler må hvert utsalgssted ha en spesielt utpekt ansvarshavende for den delen av virksomheten som gjelder plantevernmidler. Vedkommende må inneha autorisasjon i samsvar med bestemmelsene i § 17. Vedkommende kan ikke være ansvarshavende for plantevernmidler på flere utsalgssteder samtidig.</article><article class="legalP" id="kapittel-5-paragraf-2-ledd-4">Foretaket må ha lager for plantevernmidler som tilfredsstiller de krav til lager som er satt i § 16. Lager for plantevernmidler som er brannfarlige eller eksplosive må i tillegg tilfredsstille krav til lov 14. juni 2002 nr. 20 om vern mot brann, eksplosjon og ulykker med farlig stoff og om brannvesenets redningsoppgaver.</article><article class="legalP" id="kapittel-5-paragraf-2-ledd-5">Ved eierskifte, skifte av ansvarshavende, endring av firmanavn, eller ved andre endringer i løyveopplysningene, skal det gis melding om dette. Ny ansvarshavende må godkjennes av Mattilsynet.</article><article class="legalP" id="kapittel-5-paragraf-2-ledd-6">Godkjenningen kan trekkes tilbake dersom vilkårene ikke lenger oppfylles.</article></article><article class="legalArticle" data-lovdata-URL="LTI/forskrift/2004-07-26-1138/§12" data-name="§12" id="kapittel-5-paragraf-3"><h3 class="legalArticleHeader"><span class="legalArticleValue">§ 12</span>.</h3><article class="legalP" id="kapittel-5-paragraf-3-ledd-1">Enhver tilvirker, importør og engrosforhandler som videreselger preparater til detaljforhandlere, plikter å kjenne til og sette seg nøye inn i de forskrifter og bestemmelser som til enhver tid gjelder for plantevernmidler. De er ansvarlige for:<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-3-ledd-1-punkt-1"><article class="legalP" id="kapittel-5-paragraf-3-ledd-1-punkt-1-ledd-1">at preparater som overdras er godkjent, merket og emballert i samsvar med bestemmelsene i denne forskriften,</article></article></li><li data-li-identifier="b)" data-name="b)"><article class="listArticle" id="kapittel-5-paragraf-3-ledd-1-punkt-2"><article class="legalP" id="kapittel-5-paragraf-3-ledd-1-punkt-2-ledd-1">at bruksrettledning og andre trykksaker ikke inneholder feilaktige eller villedende opplysninger,</article></article></li><li data-li-identifier="c)" data-name="c)"><article class="listArticle" id="kapittel-5-paragraf-3-ledd-1-punkt-3"><article class="legalP" id="kapittel-5-paragraf-3-ledd-1-punkt-3-ledd-1">at preparatene selges bare til godkjente forhandlere (med unntak for enkelte preparater godkjent etter § 24),</article></article></li><li data-li-identifier="d)" data-name="d)"><article class="listArticle" id="kapittel-5-paragraf-3-ledd-1-punkt-4"><article class="legalP" id="kapittel-5-paragraf-3-ledd-1-punkt-4-ledd-1">at bestemmelsene i kap. VIII vedrørende avviklingsperiode for salg overholdes.</article></article></li></ul></article><article class="legalP" id="kapittel-5-paragraf-3-ledd-2">Tilvirker og importør er ansvarlige for at innholdet i preparater som overdras, er i samsvar med de oppgitte spesifikasjoner. Produktdatablad skal utarbeides i henhold til forskrift 19. desember 1997 nr. 1323 om utarbeidelse og distribusjon av helse-, miljø- og sikkerhetsdatablad for farlige kjemikalier.</article><article class="legalP" id="kapittel-5-paragraf-3-ledd-3">Detaljforhandlere plikter å kjenne til og sette seg inn i de forskrifter og bestemmelser som gjelder dem, og er ansvarlige for at det selges bare godkjente preparater som er emballert og merket i samsvar med denne forskrift.</article></article><article class="legalArticle" data-lovdata-URL="LTI/forskrift/2004-07-26-1138/§13" data-name="§13" id="kapittel-5-paragraf-4"><h3 class="legalArticleHeader"><span class="legalArticleValue">§ 13</span>.</h3><article class="legalP" id="kapittel-5-paragraf-4-ledd-1">Alle som tilvirker, importerer eller forhandler plantevernmidler må foreta de registreringer som Mattilsynet finner nødvendig for en effektiv kontroll.</article></article><article class="legalArticle" data-lovdata-URL="LTI/forskrift/2004-07-26-1138/§14" data-name="§14" id="kapittel-5-paragraf-5"><h3 class="legalArticleHeader"><span class="legalArticleValue">§ 14</span>.</h3><article class="legalP" id="kapittel-5-paragraf-5-ledd-1">Plantevernmidler, unntatt de som omfattes av § 24, må bare utleveres til personer med gyldig autorisasjon (jf. § 17), eller med fullmakt fra autorisert bruker. Fullmakt utstedes for hvert kjøp/utlevering, og kan kun utstedes til personer som er fylte 18 år. Når plantevernmidler utleveres til person med fullmakt, skal navnet på personen stå på faktura/følgeseddel.</article><article class="legalP" id="kapittel-5-paragraf-5-ledd-2">Ved legitimert behov for andre preparater enn de som omfattes av § 24 til vitenskapelig bruk, kan offentlig institusjon mot rekvisisjon påtegnet av institusjonens ledelse, få utlevert slike preparater.</article></article><article class="legalArticle" data-lovdata-URL="LTI/forskrift/2004-07-26-1138/§15" data-name="§15" id="kapittel-5-paragraf-6"><h3 class="legalArticleHeader"><span class="legalArticleValue">§ 15</span>.</h3><article class="legalP" id="kapittel-5-paragraf-6-ledd-1">Preparater som skal sendes, må være i ubrutt originalemballasje og forsvarlig pakket i samsvar med gjeldende bestemmelser om transport av farlig gods jf. forskrift 11. november 2002 nr. 1264 om transport av farlig gods på veg og jernbane.</article><article class="legalP" id="kapittel-5-paragraf-6-ledd-2">Transportemballasjen skal være merket i samsvar med gjeldende bestemmelser for transport av farlig gods. Transporten skal skje under iakttakelse av de sikkerhetsbestemmelser som til enhver tid gjelder og slik at preparater ikke kommer på avveie.</article></article></section><section class="section" data-name="kapVI" id="kapittel-6" data-lovdata-URL="LTI/forskrift/2004-07-26-1138/KAPITTEL_6"><h2>Kap. VI. Oppbevaring</h2><article class="legalArticle" data-lovdata-URL="LTI/forskrift/2004-07-26-1138/§16" data-name="§16" id="kapittel-6-paragraf-1"><h3 class="legalArticleHeader"><span class="legalArticleValue">§ 16</span>.</h3><article class="legalP" id="kapittel-6-paragraf-1-ledd-1">Tilvirkere, importører, forhandlere og brukere skal oppbevare plantevernmidler i særskilt avlåst skap eller lagerrom. Skapet eller rommet skal være tydelig merket med giftmerke (dødninghode) og ordet GIFT. Skapet eller rommet skal være effektivt og kontinuerlig ventilert til friluft, være frostfritt (dersom de aktuelle preparater krever det), og det skal holdes rengjort. Det må ikke oppbevares annet enn plantevernmidler og eventuelt andre kjemikalier inkludert flytende gjødselblandinger i skapet eller rommet. Under skapet må det ikke plasseres varer av noen art. Større emballasje kan oppbevares i friluft eller i skur når området er avsperret for uvedkommende og tydelig merket som nevnt ovenfor, og når lagringen ikke medfører risiko for omgivelser, samt skjer i overensstemmelse med lov 14. juni 2002 nr. 20 om vern mot brann, eksplosjon og ulykker med farlig stoff og om brannvesenets redningsoppgaver. Salg av plantevernmidler skal skje fra avlåst skap eller rom i butikklokalet.</article><article class="legalP" id="kapittel-6-paragraf-1-ledd-2">Åpne pakninger må ikke stå fritt sammen med preparater til salg i skapet/lageret. Preparater som er åpnet til eget bruk, kan bare samlagres i samme skap/lager når disse holdes adskilt i lukket og tett beholder. Uvedkommende må ikke ha adgang til preparatene.</article><article class="legalP" id="kapittel-6-paragraf-1-ledd-3">Skap eller lager for plantevernmidler kan ikke plasseres i boligrom, eller der det oppbevares nærings- eller nytelsesmidler.</article><article class="legalP" id="kapittel-6-paragraf-1-ledd-4">Enkelte preparater godkjent etter § 24 og makrobiologiske preparater er unntatt fra bestemmelsene i denne paragrafen.</article></article></section><section class="section" data-name="kapVII" id="kapittel-7" data-lovdata-URL="LTI/forskrift/2004-07-26-1138/KAPITTEL_7"><h2>Kap. VII. Bruk</h2><article class="legalArticle" data-lovdata-URL="LTI/forskrift/2004-07-26-1138/§17" data-name="§17" id="kapittel-7-paragraf-1"><h3 class="legalArticleHeader"><span class="legalArticleValue">§ 17</span>.</h3><article class="legalP" id="kapittel-7-paragraf-1-ledd-1">Plantevernmidler kan bare brukes av personer som har autorisasjon. Krav om autorisasjon er unntatt for bruk av makrobiologiske preparater, og preparater som er godkjent for bruk i hobbyhager, på stueplanter mv., jf. § 24.</article><article class="legalP" id="kapittel-7-paragraf-1-ledd-2">Autorisasjon kan bare gis til personer over 18 år og som har gjennomgått obligatorisk autorisasjonskurs og bestått eksamen, samt dokumentert yrkesmessig behov for adgang til kjøp og bruk av plantevernmidler. Hobbydyrkere kan ikke få autorisasjon.</article><article class="legalP" id="kapittel-7-paragraf-1-ledd-3">Kommunen eller fylkesmannen har myndighet til å utstede autorisasjon etter instruks fastsatt av Mattilsynet.</article><article class="legalP" id="kapittel-7-paragraf-1-ledd-4">Autorisasjonen er gyldig i 10 år fra avlagt prøve. Ved fornyelse gjelder tilsvarende krav som ved første gangs utstedelse.</article></article><article class="legalArticle" data-lovdata-URL="LTI/forskrift/2004-07-26-1138/§18" data-name="§18" id="kapittel-7-paragraf-2"><h3 class="legalArticleHeader"><span class="legalArticleValue">§ 18</span>.</h3><article class="legalP" id="kapittel-7-paragraf-2-ledd-1">Plantevernmidler skal brukes bare i samsvar med den bruksrettledningen som er oppgitt på godkjent etikett. All annen bruk er forbudt, jf. § 8, bokstav l).</article><article class="legalP" id="kapittel-7-paragraf-2-ledd-2">Brukere av plantevernmidler plikter å sette seg inn i bruksrettledninger og advarsler som er påført eller lagt ved, og å rette seg etter disse.</article><article class="legalP" id="kapittel-7-paragraf-2-ledd-3">Brukere plikter også å følge avviklingsregler for bruk av preparater som ikke lenger er godkjent, og avviklingsregler for preparater med gammel etikett, jf. bestemmelsene i kap. VIII.</article><article class="legalP" id="kapittel-7-paragraf-2-ledd-4">Yrkesmessig bruk av plantevernmidler skal skje med spredeutstyr som tilfredsstiller de tekniske krav til funksjonstest nærmere spesifisert i vedlegg. Funksjonstesten skal utføres med personell og utstyr godkjent av Mattilsynet. Mattilsynet fastsetter nærmere bestemmelser for den praktiske gjennomføringen av funksjonstesten. Funksjonstesten er gyldig i 5 år.</article><article class="legalP" id="kapittel-7-paragraf-2-ledd-5">For yrkesmessig bruk av plantevernmidler, skal det føres sprøytejournal. Den skal inneholde opplysninger om på hvilket skifte og i hvilken kultur det sprøytes, skadegjører, preparat, dosering og tidspunkt for sprøyting.</article><article class="legalP" id="kapittel-7-paragraf-2-ledd-6">Spredning av plantevernmidler skal skje slik at det ikke medfører ulempe for naboer etc. Det må utføres slik at drikkevannskilder og spiselige vekster på naboeiendommer ikke forurenses (jf. forskrift 4. desember 2001 nr. 1372 om vannforsyning og drikkevann).</article><article class="legalP" id="kapittel-7-paragraf-2-ledd-7">Kantsoner og åkerholmer skal ikke behandles med mindre det er ledd i skjøtselen av kulturlandskapet. Tillatelse må innhentes fra kommunen.</article><article class="legalP" id="kapittel-7-paragraf-2-ledd-8">Plantevernmidler som er beregnet for yrkesmessig bruk tillates ikke brukt i hobbyhager, på stueplanter etc.</article><article class="legalP" id="kapittel-7-paragraf-2-ledd-9">Preparater klassifisert som meget giftig og giftig kan ikke brukes i offentlige hager, parker, anlegg og liknende steder åpen for alminnelig ferdsel.</article><article class="legalP" id="kapittel-7-paragraf-2-ledd-10">Ved sprøyting av område som er åpent for alminnelig ferdsel, skal behandlet areal merkes med plakat som er godkjent av Mattilsynet. Plakaten skal stå i minimum 7 dager, og produktansvarlig importør/tilvirker er ansvarlig for utforming av den. Kravet til merking gjelder ikke ved sprøyting langs veier, men ansvarlig for arbeidet er pliktig å merke sprøytekjøretøyet med «Sprøytearbeid pågår».</article></article><article class="legalArticle" data-lovdata-URL="LTI/forskrift/2004-07-26-1138/§19" data-name="§19" id="kapittel-7-paragraf-3"><h3 class="legalArticleHeader"><span class="legalArticleValue">§ 19</span>.</h3><article class="legalP" id="kapittel-7-paragraf-3-ledd-1">Preparater klassifisert som meget giftig og giftig kan ikke spres fra luftfartøy. Preparater med annen klassifisering kan godkjennes til spredning fra helikopter. Spredningen kan bare utføres av personer som har autorisasjon fra Mattilsynet og bare dersom det nyttes spredningsutstyr som er godkjent av Mattilsynet.</article><article class="legalP" id="kapittel-7-paragraf-3-ledd-2">Spredning av plantevernmidler i skog skal skje i henhold til forskrift 4. august 1987 nr. 1157 om spredning av plantevernmidler i skog.</article><article class="legalP" id="kapittel-7-paragraf-3-ledd-3">Mattilsynet eller den det bemyndiger kan fastsette nærmere bestemmelser for yrkesmessig bruk av plantevernmidler.</article></article><article class="legalArticle" data-lovdata-URL="LTI/forskrift/2004-07-26-1138/§20" data-name="§20" id="kapittel-7-paragraf-4"><h3 class="legalArticleHeader"><span class="legalArticleValue">§ 20</span>.</h3><article class="legalP" id="kapittel-7-paragraf-4-ledd-1">Rester av plantevernmidler som det ikke er aktuelt å bruke, samt ikke rengjort tomemballasje, er farlig avfall og skal leveres til den etablerte mottaksordningen for farlig avfall i kommunene, jf. forskrift 1. juni 2004 nr. 930 om gjenvinning og behandling av avfall (avfallsforskriften). For biologiske preparater skal rester destrueres i henhold til etikett. Emballasje som er rengjort i tråd med rettledningen på etiketten, kan leveres sammen med annet avfall.</article></article><article class="legalArticle" data-lovdata-URL="LTI/forskrift/2004-07-26-1138/§21" data-name="§21" id="kapittel-7-paragraf-5"><h3 class="legalArticleHeader"><span class="legalArticleValue">§ 21</span>.</h3><article class="legalP" id="kapittel-7-paragraf-5-ledd-1">Virksomhet som omfattes av lov 4. februar 1977 nr. 4 om arbeidervern og arbeidsmiljø m.v., plikter å gjennomføre de vernetiltak som følger av denne loven ved anvendelse av plantevernmidler mv.</article></article><article class="legalArticle" data-lovdata-URL="LTI/forskrift/2004-07-26-1138/§22" data-name="§22" id="kapittel-7-paragraf-6"><h3 class="legalArticleHeader"><span class="legalArticleValue">§ 22</span>.</h3><article class="legalP" id="kapittel-7-paragraf-6-ledd-1">Preparater som er merket for bifare, og som nyttes til behandling av frukttrær, bærbusker, frøkulturer, ugras og andre planter med blomster som tiltrekker bier og andre pollinerende insekter, har følgende bruksbegrensning:<ul class="defaultList"><li data-li-identifier="a)" data-name="a)"><article class="listArticle" id="kapittel-7-paragraf-6-ledd-1-punkt-1"><article class="legalP" id="kapittel-7-paragraf-6-ledd-1-punkt-1-ledd-1">preparatet skal ikke brukes i blomstringstiden (etiketten er merket med biemerke), eller</article></article></li><li data-li-identifier="b)" data-name="b)"><article class="listArticle" id="kapittel-7-paragraf-6-ledd-1-punkt-2"><article class="legalP" id="kapittel-7-paragraf-6-ledd-1-punkt-2-ledd-1">preparatet skal ikke brukes i blomstringstiden i den delen av døgnet som pollinerende insekter flyr (etiketten er merket med biemerke og solmerke); det vil si, i tiden fra kl. 04.00 til kl 23.00, eller kl 06.00 til kl 22.00 dersom temperaturen ikke overskrider 10 °C.</article></article></li></ul></article><article class="legalP" id="kapittel-7-paragraf-6-ledd-2">Det som er nevnt under pkt. a og b gjelder også når det er blomstrende vegetasjon under frukttrær, bærbusker etc., dersom denne vegetasjonen tiltrekker bier eller andre pollinerende insekter.</article></article></section><section class="section" data-name="kapVIII" id="kapittel-8" data-lovdata-URL="LTI/forskrift/2004-07-26-1138/KAPITTEL_8"><h2>Kap. VIII. Avviklingsperiode for salg og bruk</h2><article class="legalArticle" data-lovdata-URL="LTI/forskrift/2004-07-26-1138/§23" data-name="§23" id="kapittel-8-paragraf-1"><h3 class="legalArticleHeader"><span class="legalArticleValue">§ 23</span>.</h3><article class="legalP" id="kapittel-8-paragraf-1-ledd-1">Dersom godkjenning for et preparat opphører, avvikles salg og bruk av preparatet etter følgende regler:<ul class="defaultList"><li data-li-identifier="a)" data-name="a)"><article class="listArticle" id="kapittel-8-paragraf-1-ledd-1-punkt-1"><article class="legalP" id="kapittel-8-paragraf-1-ledd-1-punkt-1-ledd-1">Preparatet er tillatt solgt fra importør ut det kalenderåret godkjenningen opphører.</article></article></li><li data-li-identifier="b)" data-name="b)"><article class="listArticle" id="kapittel-8-paragraf-1-ledd-1-punkt-2"><article class="legalP" id="kapittel-8-paragraf-1-ledd-1-punkt-2-ledd-1">Preparatet er tillatt solgt fra detaljforhandlere ut kalenderåret etter at godkjenningen har opphørt.</article></article></li><li data-li-identifier="c)" data-name="c)"><article class="listArticle" id="kapittel-8-paragraf-1-ledd-1-punkt-3"><article class="legalP" id="kapittel-8-paragraf-1-ledd-1-punkt-3-ledd-1">Preparatet er tillatt brukt til og med andre året etter at godkjenningen har opphørt. Fra og med det tredje året etter godkjenningens opphør, er all bruk av preparatet forbudt.</article></article></li></ul></article><article class="legalP" id="kapittel-8-paragraf-1-ledd-2">Dersom det vedtas vesentlige etikettendringer (skjerpet helse- og miljøfaremerking, redusert bruksområde, dosereduksjon, og forlenget behandlingsfrist), avvikles salg og bruk av preparat i henhold til gammel etikett etter følgende regler:<ul class="defaultList"><li data-li-identifier="d)" data-name="d)"><article class="listArticle" id="kapittel-8-paragraf-1-ledd-2-punkt-1"><article class="legalP" id="kapittel-8-paragraf-1-ledd-2-punkt-1-ledd-1">Preparat med gammel etikett er tillatt solgt fra importør ut det kalenderår ny etikett er godkjent.</article></article></li><li data-li-identifier="e)" data-name="e)"><article class="listArticle" id="kapittel-8-paragraf-1-ledd-2-punkt-2"><article class="legalP" id="kapittel-8-paragraf-1-ledd-2-punkt-2-ledd-1">Preparat med gammel etikett er tillatt solgt fra detaljforhandler, og brukt i henhold til gammel etikett ut kalenderåret etter at ny etikett er godkjent.</article></article></li></ul></article><article class="legalP" id="kapittel-8-paragraf-1-ledd-3">Ved øvrige etikettendringer tillates salg i henhold til gammel etikett inntil 10 år etter at registreringsnummer er tildelt.</article><article class="legalP" id="kapittel-8-paragraf-1-ledd-4">Mattilsynet kan fastsette en kortere avviklingsperiode for salg og bruk i visse tilfelle.</article></article></section><section class="section" data-name="kapIX" id="kapittel-9" data-lovdata-URL="LTI/forskrift/2004-07-26-1138/KAPITTEL_9"><h2>Kap. IX. Preparater til bruk i hobbyhager, på stueplanter etc.</h2><article class="legalArticle" data-lovdata-URL="LTI/forskrift/2004-07-26-1138/§24" data-name="§24" id="kapittel-9-paragraf-1"><h3 class="legalArticleHeader"><span class="legalArticleValue">§ 24</span>.</h3><article class="legalP" id="kapittel-9-paragraf-1-ledd-1">Mattilsynet avgjør hvilke preparater og pakningsstørrelser som tillates brukt i hobbyhager, på stueplanter etc. Kjøp og bruk av slike preparater krever ikke autorisasjon.</article><article class="legalP" id="kapittel-9-paragraf-1-ledd-2">Slike preparater skal i tillegg til annen merking i samsvar med denne forskrift, merkes med setningen: «Tillatt brukt i hobbyhager».</article><article class="legalP" id="kapittel-9-paragraf-1-ledd-3">Preparater til bruk i hobbyhager etc. som er klar til bruk og som foreligger på f.eks. aerosolbokser, strøbokser etc., kan omsettes fra ikke godkjent forhandler. Slike preparater skal merkes med setningen: «Tillatt brukt i hobbyhager – klar til bruk».</article><article class="legalP" id="kapittel-9-paragraf-1-ledd-4">Preparater tillatt brukt i hobbyhager, og som er ufortynnet, skal selges fra avlåst skap eller rom i butikklokalet. Preparater som er merket «klar til bruk», kan selges fra selvbetjent del av lokalet.</article></article></section><section class="section" data-name="kapX" id="kapittel-10" data-lovdata-URL="LTI/forskrift/2004-07-26-1138/KAPITTEL_10"><h2>Kap. X. Reklame</h2><article class="legalArticle" data-lovdata-URL="LTI/forskrift/2004-07-26-1138/§25" data-name="§25" id="kapittel-10-paragraf-1"><h3 class="legalArticleHeader"><span class="legalArticleValue">§ 25</span>.</h3><article class="legalP" id="kapittel-10-paragraf-1-ledd-1">Kunngjøringer, kataloger, prislister, brosjyrer, følgeskriv o.l. som angår plantevernmidler, må ikke være feilaktige eller villedende.</article><article class="legalP" id="kapittel-10-paragraf-1-ledd-2">Det må ikke i reklameøyemed henvises til upubliserte forsøksdata fra rådgivende institusjoner.</article><article class="legalP" id="kapittel-10-paragraf-1-ledd-3">Feilaktig eller misvisende reklame kan kreves stanset av Mattilsynet.</article></article></section><section class="section" data-name="kapXI" id="kapittel-11" data-lovdata-URL="LTI/forskrift/2004-07-26-1138/KAPITTEL_11"><h2>Kap. XI. Internkontroll</h2><article class="legalArticle" data-lovdata-URL="LTI/forskrift/2004-07-26-1138/§26" data-name="§26" id="kapittel-11-paragraf-1"><h3 class="legalArticleHeader"><span class="legalArticleValue">§ 26</span>.</h3><article class="legalP" id="kapittel-11-paragraf-1-ledd-1">Tilvirkere, importører og forhandlere av plantevernmidler skal innføre og utøve internkontroll. Den ansvarlige for virksomheten skal sørge for at plikten til internkontroll overholdes.</article></article><article class="legalArticle" data-lovdata-URL="LTI/forskrift/2004-07-26-1138/§27" data-name="§27" id="kapittel-11-paragraf-2"><h3 class="legalArticleHeader"><span class="legalArticleValue">§ 27</span>.</h3><article class="legalP" id="kapittel-11-paragraf-2-ledd-1">Internkontroll innebærer at virksomheten skal:<ul class="defaultList"><li data-li-identifier="a)" data-name="a)"><article class="listArticle" id="kapittel-11-paragraf-2-ledd-1-punkt-1"><article class="legalP" id="kapittel-11-paragraf-2-ledd-1-punkt-1-ledd-1">ha oversikt over organisering og ansvarsforhold,</article></article></li><li data-li-identifier="b)" data-name="b)"><article class="listArticle" id="kapittel-11-paragraf-2-ledd-1-punkt-2"><article class="legalP" id="kapittel-11-paragraf-2-ledd-1-punkt-2-ledd-1">kartlegge risiko for overtredelse av regelverket ut fra virksomhetens aktiviteter, og iverksette tiltak for å redusere risikoen,</article></article></li><li data-li-identifier="c)" data-name="c)"><article class="listArticle" id="kapittel-11-paragraf-2-ledd-1-punkt-3"><article class="legalP" id="kapittel-11-paragraf-2-ledd-1-punkt-3-ledd-1">ha rutiner for å avdekke, rette opp og hindre gjentakelse av overtredelser,</article></article></li><li data-li-identifier="d)" data-name="d)"><article class="listArticle" id="kapittel-11-paragraf-2-ledd-1-punkt-4"><article class="legalP" id="kapittel-11-paragraf-2-ledd-1-punkt-4-ledd-1">foreta systematisk gjennomgang av internkontrollen for å sikre at den fungerer som forutsatt.</article></article></li></ul></article><article class="legalP" id="kapittel-11-paragraf-2-ledd-2">Pkt. a-d skal dokumenteres skriftlig i den form og det omfang som er nødvendig på bakgrunn av virksomhetens art, aktiviteter, risikoforhold og størrelse. Dokumentasjonen skal være tilgjengelig for Mattilsynet.</article><article class="legalP" id="kapittel-11-paragraf-2-ledd-3">Mattilsynet kan gi pålegg om iverksetting av tiltak og om ytterligere dokumentasjon dersom internkontrollen er utilstrekkelig for overholdelse av regelverket.</article></article></section><section class="section" data-name="kapXII" id="kapittel-12" data-lovdata-URL="LTI/forskrift/2004-07-26-1138/KAPITTEL_12"><h2>Kap. XII. Kontroll</h2><article class="legalArticle" data-lovdata-URL="LTI/forskrift/2004-07-26-1138/§28" data-name="§28" id="kapittel-12-paragraf-1"><h3 class="legalArticleHeader"><span class="legalArticleValue">§ 28</span>.</h3><article class="legalP" id="kapittel-12-paragraf-1-ledd-1">Mattilsynet og Tollvesenet fører tilsyn med at disse forskrifter overholdes. Mattilsynet kan også overdra tilsynet til andre og kan oppnevne særskilte kontrollører og prøvetakere.</article><article class="legalP" id="kapittel-12-paragraf-1-ledd-2">Tilsyn med bedrifter som tilvirker, håndterer eller bruker helsefarlige stoffer som omfattes av denne forskriften, utøves også av Arbeidstilsynet etter bestemmelser i lov om arbeidervern og arbeidsmiljø.</article></article></section><section class="section" data-name="kapXIII" id="kapittel-13" data-lovdata-URL="LTI/forskrift/2004-07-26-1138/KAPITTEL_13"><h2>Kap. XIII. Avgifter</h2><article class="legalArticle" data-lovdata-URL="LTI/forskrift/2004-07-26-1138/§29" data-name="§29" id="kapittel-13-paragraf-1"><h3 class="legalArticleHeader"><span class="legalArticleValue">§ 29</span>.</h3><article class="legalP" id="kapittel-13-paragraf-1-ledd-1">Til dekning av utgifter i samband med tilsyn og kontroll av preparater som omfattes av denne forskriften, skal det innkreves et kontrollgebyr.</article><article class="legalP" id="kapittel-13-paragraf-1-ledd-2">Kontrollgebyret for det enkelte preparat beregnes ut fra det til enhver tid fastsatte gebyr pr. normert arealdose. Makrobiologiske preparater er unntatt fra kontrollavgift. Gebyret pr. normert arealdose (basisgebyret) fastsettes av Landbruksdepartementet.</article><article class="legalP" id="kapittel-13-paragraf-1-ledd-3">Mattilsynet beregner kontrollgebyret for det enkelte preparat.</article><article class="legalP" id="kapittel-13-paragraf-1-ledd-4">Mattilsynet står for innkreving av gebyrene. Ved for sen betaling skal det betales renter av gebyret tilsvarende forsinkelsesrente.</article></article><article class="legalArticle" data-lovdata-URL="LTI/forskrift/2004-07-26-1138/§30" data-name="§30" id="kapittel-13-paragraf-2"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Miljøavgift</span></h3><article class="legalP" id="kapittel-13-paragraf-2-ledd-1">Miljøavgiften for det enkelte preparat skal beregnes ut fra den til enhver tid fastsatte avgift per normert arealdose, samt den avgiftsklasse preparatet er plassert i. Avgiften pr. normert arealdose (basisavgiften) fastsettes av Landbruksdepartementet. Klebemidler og andre tankblandingsmidler, samt makrobiologiske preparater er unntatt fra miljøavgift. Mattilsynet beregner miljøavgiften for det enkelte preparat.</article><article class="legalP" id="kapittel-13-paragraf-2-ledd-2">Avgiftsklassene inneholder følgende preparatgrupper:<ul class="defaultList"><li data-li-identifier="a." data-name="a."><article class="listArticle" id="kapittel-13-paragraf-2-ledd-2-punkt-1"><article class="legalP" id="kapittel-13-paragraf-2-ledd-2-punkt-1-ledd-1">Avgiftsklasse 1 (preparater med lav helse- og miljørisiko)</article></article></li><li data-li-identifier="b." data-name="b."><article class="listArticle" id="kapittel-13-paragraf-2-ledd-2-punkt-2"><article class="legalP" id="kapittel-13-paragraf-2-ledd-2-punkt-2-ledd-1">Avgiftsklasse 2 (preparater med lav helserisiko og middels miljørisiko, eller middels helserisiko og lav miljørisiko)</article></article></li><li data-li-identifier="c." data-name="c."><article class="listArticle" id="kapittel-13-paragraf-2-ledd-2-punkt-3"><article class="legalP" id="kapittel-13-paragraf-2-ledd-2-punkt-3-ledd-1">Avgiftsklasse 3 (preparater med middels helse- og miljørisiko, eller lav helserisiko og høy miljørisiko, eller høy helserisiko og lav miljørisiko)</article></article></li><li data-li-identifier="d." data-name="d."><article class="listArticle" id="kapittel-13-paragraf-2-ledd-2-punkt-4"><article class="legalP" id="kapittel-13-paragraf-2-ledd-2-punkt-4-ledd-1">Avgiftsklasse 4 (preparater med middels helserisiko og høy miljørisiko, eller høy helserisiko og middels miljørisiko)</article></article></li><li data-li-identifier="e." data-name="e."><article class="listArticle" id="kapittel-13-paragraf-2-ledd-2-punkt-5"><article class="legalP" id="kapittel-13-paragraf-2-ledd-2-punkt-5-ledd-1">Avgiftsklasse 5 (preparater med høy helse- og miljørisiko)</article></article></li><li data-li-identifier="f." data-name="f."><article class="listArticle" id="kapittel-13-paragraf-2-ledd-2-punkt-6"><article class="legalP" id="kapittel-13-paragraf-2-ledd-2-punkt-6-ledd-1">Avgiftsklasse 6 (hobbypreparater som er konsentrerte)</article></article></li><li data-li-identifier="g." data-name="g."><article class="listArticle" id="kapittel-13-paragraf-2-ledd-2-punkt-7"><article class="legalP" id="kapittel-13-paragraf-2-ledd-2-punkt-7-ledd-1">Avgiftsklasse 7 (hobbypreparater som foreligger i bruksferdig stand).</article></article></li></ul></article><article class="legalP" id="kapittel-13-paragraf-2-ledd-3">Mattilsynet fastsetter avgiftsklassen for hvert godkjent preparat i henhold til interne retningslinjer.</article><article class="legalP" id="kapittel-13-paragraf-2-ledd-4">Mattilsynet fastsetter nærmere bestemmelser om oppkreving, innbetaling mv. for gebyrer og avgiftene under § 29 og § 30.</article></article></section><section class="section" data-name="kapXIV" id="kapittel-14" data-lovdata-URL="LTI/forskrift/2004-07-26-1138/KAPITTEL_14"><h2>Kap. XIV. Tilsyns-, vedtaks- og inndragningsbestemmelser</h2><article class="legalArticle" data-lovdata-URL="LTI/forskrift/2004-07-26-1138/§31" data-name="§31" id="kapittel-14-paragraf-1"><h3 class="legalArticleHeader"><span class="legalArticleValue">§ 31</span>.</h3><article class="legalP" id="kapittel-14-paragraf-1-ledd-1">Mattilsynet fører tilsyn og fatter vedtak for å gjennomføre bestemmelsene gitt i og i medhold av denne forskriften.</article><article class="legalP" id="kapittel-14-paragraf-1-ledd-2">Det kan også fattes vedtak om inndragelse av autorisasjonsbevis.</article></article></section><section class="section" data-name="kapXV" id="kapittel-15" data-lovdata-URL="LTI/forskrift/2004-07-26-1138/KAPITTEL_15"><h2>Kap. XV. Straffebestemmelser</h2><article class="legalArticle" data-lovdata-URL="LTI/forskrift/2004-07-26-1138/§32" data-name="§32" id="kapittel-15-paragraf-1"><h3 class="legalArticleHeader"><span class="legalArticleValue">§ 32</span>.</h3><article class="legalP" id="kapittel-15-paragraf-1-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til matloven § 28.</article></article></section><section class="section" data-name="kapXVI" id="kapittel-16" data-lovdata-URL="LTI/forskrift/2004-07-26-1138/KAPITTEL_16"><h2>Kap. XVI. Dispensasjon</h2><article class="legalArticle" data-lovdata-URL="LTI/forskrift/2004-07-26-1138/§33" data-name="§33" id="kapittel-16-paragraf-1"><h3 class="legalArticleHeader"><span class="legalArticleValue">§ 33</span>.</h3><article class="legalP" id="kapittel-16-paragraf-1-ledd-1">Mattilsynet kan i særlige tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article></section><section class="section" data-name="kapXVII" id="kapittel-17" data-lovdata-URL="LTI/forskrift/2004-07-26-1138/KAPITTEL_17"><h2>Kap. XVII. Ikrafttreden mv.</h2><article class="legalArticle" data-lovdata-URL="LTI/forskrift/2004-07-26-1138/§34" data-name="§34" id="kapittel-17-paragraf-1"><h3 class="legalArticleHeader"><span class="legalArticleValue">§ 34</span>.</h3><article class="legalP" id="kapittel-17-paragraf-1-ledd-1">Denne forskriften trer i kraft fra 30. juli 2004.</article><article class="legalP" id="kapittel-17-paragraf-1-ledd-2">Samtidig oppheves forskrift 14. desember 2000 nr. 1545 om plantevernmidler.</article></article></section><section class="section" data-name="vedlegg" id="kapittel-18" data-lovdata-URL="LTI/forskrift/2004-07-26-1138/KAPITTEL_18"><h2>Vedlegg. Funksjonstesting av spredeutstyr for plantevernmidler</h2><section class="section" data-name="kap1" id="kapittel-18-kapittel-1" data-lovdata-URL="LTI/forskrift/2004-07-26-1138/KAPITTEL_18-1"><h3>1. Generelt</h3><article class="marginIdArticle" id="kapittel-18-kapittel-1-punkt-1"><span class="data-marginOriginalId">1.1</span><span class="miscHeadline"><i>Formål</i></span><article class="legalP" id="kapittel-18-kapittel-1-punkt-1-ledd-1">Ved funksjonstestingen skal sentrale og viktige egenskaper ved spredeutstyret testes, og bruker/eier få opplæring i egenkontroll, innstilling og bruk av sitt spredeutstyr. Et funksjonstestet og justert spredeutstyr skal fordele plantevernmidlet best mulig i henhold til anvisning for bruk av vedkommende plantevernmiddel. Funksjonstesting og veiledning skal bidra til å redusere helse- og miljørisiko ved bruk av plantevernmidler.</article></article><article class="marginIdArticle" id="kapittel-18-kapittel-1-punkt-2"><span class="data-marginOriginalId">1.2</span><span class="miscHeadline"><i>Ansvar</i></span><article class="legalP" id="kapittel-18-kapittel-1-punkt-2-ledd-1">Eier/bruker av spredeutstyr er ansvarlig for at det er funksjonstestet og har registreringsmerke. Eier/bruker er ansvarlig for at spredeutstyret framstilles til ny test innen 5 år etter forrige test, regnet fra testdato.</article></article><article class="marginIdArticle" id="kapittel-18-kapittel-1-punkt-3"><span class="data-marginOriginalId">1.3</span><span class="miscHeadline"><i>Organisering</i></span><article class="legalP" id="kapittel-18-kapittel-1-punkt-3-ledd-1">Mattilsynet har det overordna ansvaret for ordningen.</article></article><article class="marginIdArticle" id="kapittel-18-kapittel-1-punkt-4"><span class="data-marginOriginalId">1.4</span><span class="miscHeadline"><i>Testere</i></span><article class="legalP" id="kapittel-18-kapittel-1-punkt-4-ledd-1">Testingen skal utføres av testere med spesiell opplæring. Testeren skal ha gyldig testerbevis utstedt av Mattilsynet etter fullført kurs.</article></article><article class="marginIdArticle" id="kapittel-18-kapittel-1-punkt-5"><span class="data-marginOriginalId">1.5</span><span class="miscHeadline"><i>Testutstyr</i></span><article class="legalP" id="kapittel-18-kapittel-1-punkt-5-ledd-1">Testingen skal utføres med testutstyr som er godkjent av Mattilsynet. Utstyret skal underlegges jevnlig vedlikehold og kalibrering.</article></article><article class="marginIdArticle" id="kapittel-18-kapittel-1-punkt-6"><span class="data-marginOriginalId">1.6</span><span class="miscHeadline"><i>Instruks for gjennomføring av funksjonstesting</i></span><article class="legalP" id="kapittel-18-kapittel-1-punkt-6-ledd-1">Testingen skal utføres i henhold til instruks for funksjonstesting.</article><article class="legalP" id="kapittel-18-kapittel-1-punkt-6-ledd-2">Instruksen utarbeides av Institutt for tekniske fag/NLH og godkjennes av Mattilsynet.</article></article><article class="marginIdArticle" id="kapittel-18-kapittel-1-punkt-7"><span class="data-marginOriginalId">1.7</span><span class="miscHeadline"><i>Registreringsmerke og funksjonstestlogo</i></span><article class="legalP" id="kapittel-18-kapittel-1-punkt-7-ledd-1">Et utstyr som er funksjonstestet og oppfyller de angitte minimumskravene, får registreringsmerke. Registreringsmerket dateres av den som har utført testen. Dessuten påklebes en funksjonstestlogo for å synliggjøre at spredeutstyret er kontrollert og godkjent.</article></article><article class="marginIdArticle" id="kapittel-18-kapittel-1-punkt-8"><span class="data-marginOriginalId">1.8</span><span class="miscHeadline"><i>Forberedelse til test</i></span><article class="legalP" id="kapittel-18-kapittel-1-punkt-8-ledd-1">Før framstilling av utstyret til testing skal det være grundig reingjort og grovtestet for å utbedre åpenbare feil før funksjonstesten finner sted.</article></article><article class="marginIdArticle" id="kapittel-18-kapittel-1-punkt-9"><span class="data-marginOriginalId">1.9</span><span class="miscHeadline"><i>Testing</i></span><article class="legalP" id="kapittel-18-kapittel-1-punkt-9-ledd-1">Utstyrseieren/brukeren skal være tilstede under testen.</article></article><article class="marginIdArticle" id="kapittel-18-kapittel-1-punkt-10"><span class="data-marginOriginalId">1.10</span><span class="miscHeadline"><i>Tilført mengde pr. areal/lengdeenhet</i></span><article class="legalP" id="kapittel-18-kapittel-1-punkt-10-ledd-1">Eier/bruker skal gis informasjon om aktuelle tilførte mengder pr. areal/lengde enhet ved ulike innstillinger og doseringsutstyr ev. dyser/annet doseringsutstyr til ulike spredeoppgaver, samt bruk av datablad for dyser/doseringsutstyr. Måling av hastighet skal demonstreres i henhold til sjekkliste. Ekstrautstyr for måling av tilført mengde, hastighet, trykk, og ev. annet utstyr skal kontrolleres mot målingene i funksjonstesten og eier/bruker skal orienteres om mulige avvik.</article></article><article class="marginIdArticle" id="kapittel-18-kapittel-1-punkt-11"><span class="data-marginOriginalId">1.11</span><span class="miscHeadline"><i>Oppfølging og tilsyn</i></span><article class="legalP" id="kapittel-18-kapittel-1-punkt-11-ledd-1">Det skal føres register over funksjonstestet utstyr. Bruker/eier av spredeutstyr er forpliktet til å gi nødvendige opplysninger, og å godta de kontrolltiltak som ansees nødvendige.</article></article></section><section class="section" data-name="kap2" id="kapittel-18-kapittel-2" data-lovdata-URL="LTI/forskrift/2004-07-26-1138/KAPITTEL_18-2"><h3>2. Krav til åkersprøyter produsert før 1. januar 2001</h3><article class="defaultP"><table><thead><tr><th data-text-align="left" data-vertical-align="top"><i>Komponent</i></th><th data-text-align="left" data-vertical-align="top"><i>Krav</i></th></tr></thead><tbody><tr><td data-text-align="left" data-vertical-align="top">Generelt</td><td data-text-align="left" data-vertical-align="top">Alle deler og komponenter av sprøyta skal være fri for lekkasjer</td></tr><tr><td data-text-align="left" data-vertical-align="top">Pumpe</td><td data-text-align="left" data-vertical-align="top">Væskestrømmen skal ikke være kraftig pulserende.<br />Minimum pumpekapasitet målt ved 8,0 bar og PTO 540 rpm:<br />Skal dekke brukerens største aktuelle behov etter dysetype/-størrelse og dysetrykk + 10%.<br />Skal ved hydraulisk omrøring være minst 5% av tankvolumet i liter/min.</td></tr><tr><td data-text-align="left" data-vertical-align="top">Omrøring</td><td data-text-align="left" data-vertical-align="top">Omrøringen skal fungere effektivt ved ulike behov.</td></tr><tr><td data-text-align="left" data-vertical-align="top">Manometer</td><td data-text-align="left" data-vertical-align="top">Det skal ha lett avlesbar skala/viser og egnet måleområde. Maksimalt avvik +/– 0,5 bar i området 0-8 bar (+/– 1,0 bar over 8 bar)</td></tr><tr><td data-text-align="left" data-vertical-align="top">Trykktap</td><td data-text-align="left" data-vertical-align="top">Trykket ved dysene skal ikke avvike mer enn 10% i forhold til manometerverdi.</td></tr><tr><td data-text-align="left" data-vertical-align="top">Armatur</td><td data-text-align="left" data-vertical-align="top">Armaturen skal fungere med tilfredsstillende presisjon. Armaturen skal være lett å betjene. Hver seksjon skal kunne betjenes separat.</td></tr><tr><td data-text-align="left" data-vertical-align="top">Væsketank</td><td data-text-align="left" data-vertical-align="top">Tanken skal ha påfyllingssil under tanklokket. Det skal være funksjonsdyktig ventilasjon eller trykkutjamner. Sprøyta skal kunne tømmes uten risiko for søling av sprøytevæske på sprøytemannskapet.<sup class="footnotereference" data-footnotereferencevalue="*" data-unique-footnote-counter="3">*</sup> Tankvolumet skal kunne avleses i liter.</td></tr><tr><td data-text-align="left" data-vertical-align="top">Fylleutstyr</td><td data-text-align="left" data-vertical-align="top">Påfyllingsutstyr skal ikke kunne gi hevertvirkning.</td></tr><tr><td data-text-align="left" data-vertical-align="top">Reintvannstank</td><td data-text-align="left" data-vertical-align="top">Fastmontert tank på sprøyta med et volum på minimum 10 liter.</td></tr><tr><td data-text-align="left" data-vertical-align="top">Filtre</td><td data-text-align="left" data-vertical-align="top">Det skal være minst ett filter på både pumpas sugeside og trykkside. Filterene skal være lett tilgjengelig og uten fare for sprut ved demontering.<sup class="footnotereference" data-footnotereferencevalue="*" data-unique-footnote-counter="3">*</sup> Filterene på trykksiden må ikke slippe igjennom større partikler enn det som kan passere gjennom dyseåpningene.</td></tr><tr><td data-text-align="left" data-vertical-align="top">Væskefordeling</td><td data-text-align="left" data-vertical-align="top">Væskefordelingen langs med bommen kan avvike inntil 20% fra gjennomsnittet målt stasjonært langs bommen for renneavstand 5 cm (+/– 15% for 10 cm renneavstand). Dette gjelder for bomhøyde 40 cm, arbeidstrykk 2,0 bar og dyser med 110-120° spredevinkel. For luftinjektordyser nyttes bomhøyde 50 cm og arbeidstrykk 5 bar.</td></tr><tr><td data-text-align="left" data-vertical-align="top">Dryppvern</td><td data-text-align="left" data-vertical-align="top">Etterdrypp av sprøytevæske fra dysene skal ikke forekomme.</td></tr><tr><td data-text-align="left" data-vertical-align="top">Dyser</td><td data-text-align="left" data-vertical-align="top">Dysene skal ha en kapasitet som er innenfor +/– 8% av gjennomsnittlig verdi. Brukte dyser må ikke ha slitasje som gir kapasitet over 10% i forhold til kapasitet på nye dyser av samme størrelse og ved samme arbeidstrykk. Samme type dysefilter og dryppvern skal være montert for alle dyser.</td></tr><tr><td data-text-align="left" data-vertical-align="top">Spredebom<br />– stabilitet</td><td data-text-align="left" data-vertical-align="top">Bommen skal være stabil i både vertikal- og horisontalplan. Ved stillestående måling på plant underlag skal bomhøyden ikke variere mer enn 1% av bombredden (avstand fra øverste til nederste dyse). Bommen kontrolleres både i transport og arbeidsstilling. Dyser må ikke vris eller forskyves når bommen slås sammen.</td></tr><tr><td data-text-align="left" data-vertical-align="top">Spredebom<br />– sikring</td><td data-text-align="left" data-vertical-align="top">Bommen skal kunne sikres i transportstilling.</td></tr><tr><td data-text-align="left" data-vertical-align="top">Betjening</td><td data-text-align="left" data-vertical-align="top">Slanger med sprøytevæske skal ikke føres inn over førerplass. Inn- og utkobling av kraftuttaket skal ikke nyttes for å stenge/åpne for væsketilførselen.</td></tr><tr><td data-text-align="left" data-vertical-align="top">Kraftoverføringsvern</td><td data-text-align="left" data-vertical-align="top">Vernet skal være intakt, festet forsvarlig og være sikkert tilkoblet.</td></tr></tbody></table></article><footer class="footnotes"><article class="footnote" data-name="*" data-unique-footnote-counter="3"><span class="footnoteLabel">*</span> For sprøyter som ikke har ferdige tekniske løsninger som sikrer dette, skal bruker/eier instrueres i korrekt bruk av verneutstyr og den eksponeringsrisiko som oppstår.</article></footer></section><section class="section" data-name="kap3" id="kapittel-18-kapittel-3" data-lovdata-URL="LTI/forskrift/2004-07-26-1138/KAPITTEL_18-3"><h3>3. Tilleggskrav for åkersprøyter omsatt fabrikknye fra 1. januar 2001</h3><article class="defaultP"><table><thead><tr><th data-text-align="left" data-vertical-align="top"><i>Komponent</i></th><th data-text-align="left" data-vertical-align="top"><i>Krav</i></th></tr></thead><tbody><tr><td data-text-align="left" data-vertical-align="top">Pumpe</td><td data-text-align="left" data-vertical-align="top">Pumpa må levere minimum 2,5 l/min. og dyse for åkersprøyter beregnet for væskemengder opp til 40 l/daa.</td></tr><tr><td data-text-align="left" data-vertical-align="top">Dyser</td><td data-text-align="left" data-vertical-align="top">Dyser i følge ISO-standard (farge, størrelse og bajonettfatning).</td></tr><tr><td data-text-align="left" data-vertical-align="top">Ensartethet</td><td data-text-align="left" data-vertical-align="top">Dysene skal ha en ensartethet på maksimalt +/– 5%.</td></tr><tr><td data-text-align="left" data-vertical-align="top">Datablad og bruksanvisning</td><td data-text-align="left" data-vertical-align="top">Bruksanvisningen skal være tilpasset norske forhold, med hensyn til krav, praktiske anbefalinger og utstyr på sprøyta.</td></tr><tr><td data-text-align="left" data-vertical-align="top">Manometer</td><td data-text-align="left" data-vertical-align="top">Det skal ikke ha avvik over +/– 0,20 bar i området 0-8 bar.</td></tr><tr><td data-text-align="left" data-vertical-align="top">Væsketank</td><td data-text-align="left" data-vertical-align="top">Tappekran/bunnventil skal kunne betjenes uten risiko for sprut/søl.</td></tr><tr><td data-text-align="left" data-vertical-align="top">Omrøring</td><td data-text-align="left" data-vertical-align="top">Sprøyta skal ha regulerbar omrøring i minimum 2 trinn.</td></tr><tr><td data-text-align="left" data-vertical-align="top">Filtre</td><td data-text-align="left" data-vertical-align="top">Sprøyta skal ha filtre som kan betjenes uten risiko for søl ved filterbytte. Filtre skal kunne skiftes selv om det er væske på tanken.</td></tr><tr><td data-text-align="left" data-vertical-align="top">Reintvannstank</td><td data-text-align="left" data-vertical-align="top">Fastmontert reintvannstank på minimum 15 liter.</td></tr><tr><td data-text-align="left" data-vertical-align="top">Regulering av bomhøyde</td><td data-text-align="left" data-vertical-align="top">For sprøyte med bombredde større enn 10 m skal bommen ha mekanisk eller hydraulisk høyderegulering.</td></tr><tr><td data-text-align="left" data-vertical-align="top">Liketrykk</td><td data-text-align="left" data-vertical-align="top">Armaturen skal ha liketrykkfunksjon, slik at trykket forblir konstant selv om enkelte bomseksjoner åpnes eller stenges.</td></tr><tr><td data-text-align="left" data-vertical-align="top">Fjernbetjening</td><td data-text-align="left" data-vertical-align="top">Hovedkran, trykk og bomseksjoner skal kunne betjenes fra førerplassen uten å åpne bakluken.</td></tr><tr><td data-text-align="left" data-vertical-align="top">Skylledyse</td><td data-text-align="left" data-vertical-align="top">Sprøyter fra og med 600 liter skal være utstyrt med skylletank og skylledyse.</td></tr><tr><td data-text-align="left" data-vertical-align="top">Kontrollsett for dysemålinger</td><td data-text-align="left" data-vertical-align="top">Det skal medfølge et kontrollsett for dysemålinger (målebeger med god nøyaktighet og 1,5-2 liters volum ved nykjøp) og dysebørste for rensing av dyser.</td></tr><tr><td data-text-align="left" data-vertical-align="top">Verneutstyr</td><td data-text-align="left" data-vertical-align="top">Til sprøyta skal det medfølge vernepakke som inneholder hansker, korttidsdress og egnet åndedrettsvern av godkjent kvalitet.</td></tr></tbody></table></article></section><section class="section" data-name="kap4" id="kapittel-18-kapittel-4" data-lovdata-URL="LTI/forskrift/2004-07-26-1138/KAPITTEL_18-4"><h3>4 Krav til traktormonterte og stasjonære tåkesprøyter før 1. januar 2001 (gjelder ikke tåkesprøyter i veksthus)</h3><article class="defaultP"><table><thead><tr><th data-text-align="left" data-vertical-align="top"><i>Komponent</i></th><th data-text-align="left" data-vertical-align="top"><i>Krav</i></th></tr></thead><tbody><tr><td data-text-align="left" data-vertical-align="top">Generelt</td><td data-text-align="left" data-vertical-align="top">Alle deler og komponenter av sprøyta skal være fri for lekkasjer</td></tr><tr><td data-text-align="left" data-vertical-align="top">Pumpe</td><td data-text-align="left" data-vertical-align="top">Væskestrømmen skal ikke være kraftig pulserende.<br />Minimum pumpekapasitet:<br />Målt ved 10,0 bar skal kapasiteten minst være lik største aktuelle dysekapasitet + 10% og minimum 25 liter/min. I tillegg kommer minst 5% av tankvolumet for omrøring.</td></tr><tr><td data-text-align="left" data-vertical-align="top">Omrøring</td><td data-text-align="left" data-vertical-align="top">Omrøringen skal fungere effektivt ved ulike behov.</td></tr><tr><td data-text-align="left" data-vertical-align="top">Manometer</td><td data-text-align="left" data-vertical-align="top">Det skal ha lett avlesbar skala/viser og egnet måleområde.<br />Maksimalt 10% avvik i måleområdet 1-20 bar og +/– 5,0 bar for trykk over 20 bar.</td></tr><tr><td data-text-align="left" data-vertical-align="top">Trykktap</td><td data-text-align="left" data-vertical-align="top">Trykket ved dysene skal ikke avvike mer enn 10% i forhold til manometerverdi.</td></tr><tr><td data-text-align="left" data-vertical-align="top">Armatur</td><td data-text-align="left" data-vertical-align="top">Armaturen skal fungere med tilfredsstillende presisjon og uten lekkasjer. Armaturen skal være lett å betjene. Hver side skal kunne betjenes separat.</td></tr><tr><td data-text-align="left" data-vertical-align="top">Væsketank</td><td data-text-align="left" data-vertical-align="top">Væsketanken og dens tilkoblinger skal være tette. Tanken skal ha påfyllingssil under tanklokket. Det skal være funksjonsdyktig ventilasjon eller trykkutjamner. Sprøyta skal kunne tømmes uten risiko for søling av sprøytevæske på sprøytemannskapet.<sup class="footnotereference" data-footnotereferencevalue="*" data-unique-footnote-counter="3">*</sup> Tankvolumet skal kunne avleses i liter.</td></tr><tr><td data-text-align="left" data-vertical-align="top">Fylleutstyr</td><td data-text-align="left" data-vertical-align="top">Påfyllingsutstyr skal ha tilbakeslagsventil.</td></tr><tr><td data-text-align="left" data-vertical-align="top">Reintvannstank</td><td data-text-align="left" data-vertical-align="top">Fastmontert tank på sprøyta med et volum på minimum 10 liter.</td></tr><tr><td data-text-align="left" data-vertical-align="top">Filtre</td><td data-text-align="left" data-vertical-align="top">Det skal være minst ett filter på pumpas sugeside. Filterene skal være lett tilgjengelig og uten fare for sprut ved demontering.<sup class="footnotereference" data-footnotereferencevalue="*" data-unique-footnote-counter="3">*</sup> Filterene på trykksiden får ikke slippe igjennom større partikler enn det som kan passere gjennom dyseåpningene.</td></tr><tr><td data-text-align="left" data-vertical-align="top">Dyser, ensartethet, skjevhet/symmetri, liketrykk</td><td data-text-align="left" data-vertical-align="top">Forskjell mellom venstre eller høyre side og halvparten av total væskemengde skal være mindre enn 5%. Dysene bør ikke være rettet mer enn 25° oppover i forhold til horisontalplanet. Trykket må ikke stige med mer enn 25% når væske til en side stenges. Bruker orienteres om eventuell trykkøkning og instrueres i å innstille til korrekt trykk.</td></tr><tr><td data-text-align="left" data-vertical-align="top">Dryppvern</td><td data-text-align="left" data-vertical-align="top">Der det er teknisk mulig, skal dryppvern ettermonteres, slik at etterdrypp av sprøytevæske ikke forekommer. Samme type dysefilter og dryppvern skal være montert for alle dyser.</td></tr><tr><td data-text-align="left" data-vertical-align="top">Dyser</td><td data-text-align="left" data-vertical-align="top">Dyser av samme størrelse skal ikke ha kapasitesavvik på mer enn 10%. Brukte dyser må ikke ha slitasje som gir en økning på mer enn 10% i forhold til kapasitet på nye dyser av samme størrelse og ved samme arbeidstrykk.</td></tr><tr><td data-text-align="left" data-vertical-align="top">Fjernbetjening</td><td data-text-align="left" data-vertical-align="top">Slanger med sprøytevæske skal ikke føres inn over førerplass. Inn- og utkobling av kraftuttaket skal ikke nyttes for å stenge/åpne for væsketilførselen.</td></tr><tr><td data-text-align="left" data-vertical-align="top">Ledeklaffer</td><td data-text-align="left" data-vertical-align="top">Tåkesprøyter med aksialvifte og åpent viftehus skal minimum ha ledeklaffer for justering av luftbildet.</td></tr><tr><td data-text-align="left" data-vertical-align="top">Vifte og luftbilde</td><td data-text-align="left" data-vertical-align="top">Vifta skal kunne arbeide tilfredsstillende ved turtall opptil 600 rpm PTO. Det skal ikke være ubalanse/vibrasjon i konstruksjonen. Viftebladene skal være symmetriske, fastmonterte og uten skader.</td></tr><tr><td data-text-align="left" data-vertical-align="top">Vifte og sikkerhet</td><td data-text-align="left" data-vertical-align="top">Vifta skal være tilfredsstillende sikret, blant annet skal sikkherhetsvernet foran innsuget være uten skader og gi tilstrekkelig beskyttelse.</td></tr><tr><td data-text-align="left" data-vertical-align="top">Kraftoverføringsvern</td><td data-text-align="left" data-vertical-align="top">Vernet skal være intakt og festet forsvarlig.</td></tr></tbody></table></article><footer class="footnotes"><article class="footnote" data-name="*" data-unique-footnote-counter="4"><span class="footnoteLabel">*</span> For sprøyter som ikke har ferdige tekniske løsninger som sikrer dette, skal bruker/eier instrueres i korrekt bruk av verneutstyr og den eksponeringsrisiko som oppstår.</article></footer></section><section class="section" data-name="kap5" id="kapittel-18-kapittel-5" data-lovdata-URL="LTI/forskrift/2004-07-26-1138/KAPITTEL_18-5"><h3>5. Tilleggskrav til traktormonterte og stasjonære tåkesprøyter omsatt fabrikknye fra 1. januar 2001 (gjelder ikke tåkesprøyter i veksthus)</h3><article class="defaultP"><table><thead><tr><th data-text-align="left" data-vertical-align="top"><i>Komponent</i></th><th data-text-align="left" data-vertical-align="top"><i>Krav</i></th></tr></thead><tbody><tr><td data-text-align="left" data-vertical-align="top">Pumpe</td><td data-text-align="left" data-vertical-align="top">Minimum pumpekapasitet skal være de medfølgende dysenes kapasitet ved 10,0 bar + 20%. I tillegg tilkommer væske for omrøring.</td></tr><tr><td data-text-align="left" data-vertical-align="top">Omrøring</td><td data-text-align="left" data-vertical-align="top">Omrøringskapasiteten skal være minimum 5% av tankens volum i liter/min. Sprøyta skal ha regulerbar omrøring i minimum to trinn.</td></tr><tr><td data-text-align="left" data-vertical-align="top">Dyser</td><td data-text-align="left" data-vertical-align="top">Dyser ifølge ISO-standard (farge, størrelse og bajonettfatning).</td></tr><tr><td data-text-align="left" data-vertical-align="top">Ensartethet</td><td data-text-align="left" data-vertical-align="top">Dysene skal ha en ensartethet på maksimalt +/– 5%</td></tr><tr><td data-text-align="left" data-vertical-align="top">Dryppvern</td><td data-text-align="left" data-vertical-align="top">Etterdrypp skal ikke forekomme.</td></tr><tr><td data-text-align="left" data-vertical-align="top">Avstenging av enkeltdyser</td><td data-text-align="left" data-vertical-align="top">Sprøyta skal være utrustet med dyser der minimum de to øverste og den nederste dysen til hver side skal kunne stenges/åpnes enkelt og uten fare for søl på sprøytemannskapet.</td></tr><tr><td data-text-align="left" data-vertical-align="top">Datablad og bruksanvisning</td><td data-text-align="left" data-vertical-align="top">Bruksanvisningen skal være tilpasset norske forhold, med hensyn til krav, praktiske anbefalinger og utstyr på sprøyta.</td></tr><tr><td data-text-align="left" data-vertical-align="top">Manometer</td><td data-text-align="left" data-vertical-align="top">Det skal ikke ha avvik over +/– 0,20 bar i området 0-8 bar. Avlesingsnøyaktigheten skal være på 0,2 bar eller bedre i aktuelt måleområde inntil 15 bar.</td></tr><tr><td data-text-align="left" data-vertical-align="top">Væsketank</td><td data-text-align="left" data-vertical-align="top">Tappekran/bunnventil skal kunne betjenes uten risiko for sprut/søl. Væskevolumet skal kunne leses av med en nøyaktighet på 25 l. Tanken skal ha volum som fanger opp eventuelt skum samt glatte innvendige flater uten skarpe hjørner.</td></tr><tr><td data-text-align="left" data-vertical-align="top">Filtre</td><td data-text-align="left" data-vertical-align="top">Sprøyta skal ha filtre både på sugeside og trykkside. Filtrene skal kunne betjenes uten risiko for søl ved filterbytte. Filtre skal kunne skiftes selv om det er væske på tanken.</td></tr><tr><td data-text-align="left" data-vertical-align="top">Reintvannstank</td><td data-text-align="left" data-vertical-align="top">Fastmontert reintvannstank på minimum 15 liter.</td></tr><tr><td data-text-align="left" data-vertical-align="top">Liketrykk</td><td data-text-align="left" data-vertical-align="top">Armaturen skal ha liketrykkfunksjon, slik at trykket forblir konstant selv om væska til en av sidene åpnes/stenges.</td></tr><tr><td data-text-align="left" data-vertical-align="top">Fjernbetjening</td><td data-text-align="left" data-vertical-align="top">Hovedkran, trykk og hver halvside skal kunne fjernbetjenes fra førerplassen uten å åpne bakluken.</td></tr><tr><td data-text-align="left" data-vertical-align="top">Skylledyse</td><td data-text-align="left" data-vertical-align="top">Tanken skal være utstyrt med egen skylledyse på sprøyter fra og med 600 liter (ikke krav om egen skylletank).</td></tr><tr><td data-text-align="left" data-vertical-align="top">Repeterbarhet av dysenes innstilling og luftbilde</td><td data-text-align="left" data-vertical-align="top">Tåkesprøyta skal være merket slik at både dyseinnstilling og innstilling av luftbilde er repeterbart. Innstilling av dyser og luft skal skje på en enkel og sikker måte.</td></tr><tr><td data-text-align="left" data-vertical-align="top">Kontrollsett for dysemålinger</td><td data-text-align="left" data-vertical-align="top">Det skal medfølge et kontrollsett for dysemålinger og dysebørste for rensing av dyser. I tillegg skal det medfølge slanger som kan tilkobles alle dyser samtidig for enkel og sikker måling av dysekapasitet, og uten bruk av verktøy.</td></tr><tr><td data-text-align="left" data-vertical-align="top">Verneutstyr</td><td data-text-align="left" data-vertical-align="top">Til sprøyta skal det medfølge vernepakke som inneholder hansker, korttidsdress og egnet åndedrettsvern av godkjent kvalitet.</td></tr></tbody></table></article></section></section></main></body></html>