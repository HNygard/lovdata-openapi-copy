<!DOCTYPE html><html lang="no"><head><title>Forskrift om regulering av fisket etter brisling i 2005.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-12-13-1618</dd><dt class="dokid">DokumentID</dt><dd class="dokid">LTI/forskrift/2004-12-13-1618</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 15 s 2335</dd><dt class="dateInForce">I kraft fra</dt><dd class="dateInForce">2004-12-13 – 2005-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§9</li><li>lov/1983-06-03-40/§13</li><li>lov/1999-03-26-15/§12</li><li>lov/1999-03-26-15/§21</li><li>forskrift/2000-02-11-99</li></ul></dd><dt class="dateOfPublication">Kunngjort</dt><dd class="dateOfPublication">2004-12-16</dd><dt class="journalNumber">Journalnummer</dt><dd class="journalNumber">2004-1393</dd><dt class="titleShort">Korttittel</dt><dd class="titleShort">Forskrift om brislingfisket i 2005</dd><dt class="title">Tittel</dt><dd class="title">Forskrift om regulering av fisket etter brisling i 2005.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeri- og kystdepartementet 13. desember 2004 med hjemmel i lov 3. juni 1983 nr. 40 om saltvannsfiske m.v. § 4, § 5, § 9 og § 13 og lov 26. mars 1999 nr. 15 om retten til å delta i fiske og fangst (deltakerloven) § 12 og § 21, jf. delegeringsvedtak 11. februar 2000 nr. 99.</dd><dt class="refid">RefID</dt><dd class="refid">forskrift/2004-12-13-1618</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter brisling i 2005.<ul class="tocSubUl"><li>Kapittel 1. Fiskeforbud mv.<ul class="tocSubUl"><li>§ 1. Generelt forbud</li></ul></li><li>Kapittel 2. Havbrisling i nordsjøen<ul class="tocSubUl"><li>§ 2. Totalkvote i EU-sonen i Nordsjøen</li><li>§ 3. Stopp i fisket etter havbrisling</li><li>§ 4. Påmelding og loddtrekning</li><li>§ 5. Bifangst</li></ul></li><li>Kapittel 3. Brisling i Norges indre farvann, i Skagerrak mv.<ul class="tocSubUl"><li>§ 6. Totalkvote mv.</li><li>§ 7. Kystbrislingfisket</li><li>§ 8. Vilkår for å delta</li><li>§ 9. Kontroll og sertifisering</li><li>§ 10. Helligdagsfredning</li></ul></li><li>Kapittel 4. Fellesbestemmelser<ul class="tocSubUl"><li>§ 11. Bemyndigelse</li></ul></li><li>Kapittel 5. Straff og ikrafttredelse<ul class="tocSubUl"><li>§ 12. Straff</li><li>§ 13. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2004-12-13-1618" id="dokument"><h1>Forskrift om regulering av fisket etter brisling i 2005.</h1><section class="section" data-name="kap1" id="kapittel-1" data-lovdata-URL="LTI/forskrift/2004-12-13-1618/KAPITTEL_1"><h2>Kapittel 1. Fiskeforbud mv.</h2><article class="legalArticle" data-lovdata-URL="LTI/forskrift/2004-12-13-1618/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h3><article class="legalP" id="kapittel-1-paragraf-1-ledd-1">Det er forbudt for norske fartøy å fiske og lande brisling i ICES statistikkområde IV i Norges indre farvann, sjøterritorium og økonomiske sone og i EU-sonen i 2005. Med statistikkområde i første punktum forstås i denne forskrift statistikkområde IV vest for en rett linje mellom Lindesnes fyr og Hanstholm fyr.</article><article class="legalP" id="kapittel-1-paragraf-1-ledd-2">Det er forbudt for norske fartøy å fiske og lande brisling i Norges indre farvann, sjøterritorium og i ICES statistikkområde IIIa i Skagerrak utenfor 4 nautiske mil fra grunnlinjene i området avgrenset i vest av en rett linje gjennom Hanstholm fyr og Lindesnes fyr og i sør av en rett linje fra Hansenøre til Grubens Spids, fra Korshage til Spodsbjerg og fra Gilbjerg Hoved til Kullen i 2005.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2004-12-13-1618/KAPITTEL_2"><h2>Kapittel 2. Havbrisling i nordsjøen</h2><article class="legalArticle" data-lovdata-URL="LTI/forskrift/2004-12-13-1618/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Totalkvote i EU-sonen i Nordsjøen</span></h3><article class="legalP" id="kapittel-2-paragraf-1-ledd-1">Uten hinder av forbudet i § 1 første ledd kan norske fartøy med ringnotkonsesjon og nordsjø-/industritrålkonsesjon fiske og lande inntil 1.000 tonn havbrisling i EU-sonen i 2005.</article><article class="legalP" id="kapittel-2-paragraf-1-ledd-2">Uten hinder av forbudet i § 1 første ledd kan Fiskeridirektoratet når kvantumet i første ledd er beregnet oppfisket, åpne for fiske etter brisling i Norges økonomiske sone.</article></article><article class="legalArticle" data-lovdata-URL="LTI/forskrift/2004-12-13-1618/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Stopp i fisket etter havbrisling</span></h3><article class="legalP" id="kapittel-2-paragraf-2-ledd-1">Det er forbudt å fiske havbrisling fra og med 1. april til og med 30. september.</article></article><article class="legalArticle" data-lovdata-URL="LTI/forskrift/2004-12-13-1618/§4" data-name="§4" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Påmelding og loddtrekning</span></h3><article class="legalP" id="kapittel-2-paragraf-3-ledd-1">Fisket av totalkvoten i EU-sonen skjer etter kunngjøring og skriftlig påmelding til Norges Sildesalgslag innen 15. desember 2004. Straks etter kunngjøring avgjøres utseilingsrekkefølgen ved loddtrekning.</article><article class="legalP" id="kapittel-2-paragraf-3-ledd-2">Norges Sildesalgslag forestår avvikling av utseiling og gir melding til de påmeldte fartøy om utseilingsrekkefølgen. Fartøy som ikke har svart innen 24 timer og ikke meldt utseiling til Norges Sildesalgslag innen 48 timer fra salgslaget ga melding til fartøyet, utgår av listen. Dersom fartøy på anmodning frafaller å delta, går salgslaget videre på listen.</article><article class="legalP" id="kapittel-2-paragraf-3-ledd-3">Deltakende fartøy kan maksimalt fiske 1.000 tonn.</article><article class="legalP" id="kapittel-2-paragraf-3-ledd-4">Fiskeridirektoratet kan endre maksimalkvoten.</article></article><article class="legalArticle" data-lovdata-URL="LTI/forskrift/2004-12-13-1618/§5" data-name="§5" id="kapittel-2-paragraf-4"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Bifangst</span></h3><article class="legalP" id="kapittel-2-paragraf-4-ledd-1">Havbrislingfangster kan inneholde inntil 10% sild i vekt ved landing.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2004-12-13-1618/KAPITTEL_3"><h2>Kapittel 3. Brisling i Norges indre farvann, i Skagerrak mv.</h2><article class="legalArticle" data-lovdata-URL="LTI/forskrift/2004-12-13-1618/§6" data-name="§6" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Totalkvote mv.</span></h3><article class="legalP" id="kapittel-3-paragraf-1-ledd-1">Uten hinder av forbudet i § 1 annet ledd, kan fartøy som nevnt i § 8 og § 9 fiske og lande inntil 3.750 tonn brisling i Skagerrak i 2005.</article><article class="legalP" id="kapittel-3-paragraf-1-ledd-2">Fisket må utøves i en avstand av 4 nautiske mil fra de svenske og de danske grunnlinjene.</article></article><article class="legalArticle" data-lovdata-URL="LTI/forskrift/2004-12-13-1618/§7" data-name="§7" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Kystbrislingfisket</span></h3><article class="legalP" id="kapittel-3-paragraf-2-ledd-1">Uten hinder av forbudet i § 1 annet ledd kan kystnotfartøy som fyller vilkårene i § 8 og § 9 fiske brisling i Norges indre farvann og sjøterritorium i 2005 såfremt det i henhold til fredningsbestemmelsene i forskrift 13. november 1961 nr. 3 om fredning av brisling og hermetisk nedlegging av brisling og småsild eller oppmalingsforbudet i forskrift 10. oktober 1989 nr. 1095 om maskevidde, bifangst, fredningstid og minstemål m.v. ved fangst av fisk og sild § 26, er adgang til å fiske kystbrisling.</article></article><article class="legalArticle" data-lovdata-URL="LTI/forskrift/2004-12-13-1618/§8" data-name="§8" id="kapittel-3-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Vilkår for å delta</span></h3><article class="legalP" id="kapittel-3-paragraf-3-ledd-1">For å kunne delta i kystbrislingfisket må følgende vilkår være oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">Fartøyet må være registrert i merkeregisteret, ha en største lengde på eller under 27,50 meter med mindre Fiskeridirektoratet har gitt tillatelse til å forlenge fartøyet av sikkerhetsmessige årsaker, og ha en lastekapasitet på 1500 hl eller mindre.</article></article></li><li data-li-identifier="b)" data-name="b)"><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">Eier av fartøyet må være ført på blad B i fiskermanntallet.</article></article></li><li data-li-identifier="c)" data-name="c)"><article class="listArticle" id="kapittel-3-paragraf-3-ledd-1-punkt-3"><article class="legalP" id="kapittel-3-paragraf-3-ledd-1-punkt-3-ledd-1">Eier må ha minst to års erfaring fra brislingfiske, og må stå om bord under brislingfisket.</article></article></li><li data-li-identifier="d)" data-name="d)"><article class="listArticle" id="kapittel-3-paragraf-3-ledd-1-punkt-4"><article class="legalP" id="kapittel-3-paragraf-3-ledd-1-punkt-4-ledd-1">Fartøyet må være egnet, bemannet og utstyrt med bruk for fiske med not etter brisling. Fartøy som utøver fiske ved lysing skal ha særskilt lysebåt.</article></article></li></ul></article><article class="legalP" id="kapittel-3-paragraf-3-ledd-2">Dersom ikke alle vilkårene er oppfylt til enhver tid, vil adgangen til å delta falle bort.</article><article class="legalP" id="kapittel-3-paragraf-3-ledd-3">Unntatt fra vilkårene i første ledd bokstav b) er fiske med landnot i kombinasjon med jordbruk, når eier har levert brisling til hermetikkindustrien i minst to av årene 1987, 1988 eller 1989.</article><article class="legalP" id="kapittel-3-paragraf-3-ledd-4">Uten hinder av vilkåret i bokstav b) jf. bokstav c), kan Fiskeridirektoratets regionkontor gi dispensasjon til bas eller høvedsmann med tradisjonelt brislingbruk og kontrakt om leie av fartøy, dersom det foreligger særlige forhold. Enheten som gis dispensasjon må samlet fylle vilkårene for deltakelse.</article></article><article class="legalArticle" data-lovdata-URL="LTI/forskrift/2004-12-13-1618/§9" data-name="§9" id="kapittel-3-paragraf-4"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Kontroll og sertifisering</span></h3><article class="legalP" id="kapittel-3-paragraf-4-ledd-1">Eier og fartøy må ha særskilt godkjenning for 2005 fra Fiskeridirektoratets regionkontor som viser at vilkårene for å delta er oppfylt. Fiskeridirektoratet er klageinstans.</article><article class="legalP" id="kapittel-3-paragraf-4-ledd-2">Fiskeridirektoratet kan gi utfyllende bestemmelser vedrørende kravet til egnethet, bemanning, utstyr og fremstilling for kontroll.</article></article><article class="legalArticle" data-lovdata-URL="LTI/forskrift/2004-12-13-1618/§10" data-name="§10" id="kapittel-3-paragraf-5"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Helligdagsfredning</span></h3><article class="legalP" id="kapittel-3-paragraf-5-ledd-1">Det er forbudt å fiske med not i Skagerrak fra og med lørdag klokken 24.00 til og med søndag klokken 24.00.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2004-12-13-1618/KAPITTEL_4"><h2>Kapittel 4. Fellesbestemmelser</h2><article class="legalArticle" data-lovdata-URL="LTI/forskrift/2004-12-13-1618/§11" data-name="§11" id="kapittel-4-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Bemyndigelse</span></h3><article class="legalP" id="kapittel-4-paragraf-1-ledd-1">Fiskeridirektoratet kan stoppe fisket i EU-sonen når kvoten som nevnt i § 2 er beregnet oppfisket.</article><article class="legalP" id="kapittel-4-paragraf-1-ledd-2">Fiskeridirektoratet kan stoppe fisket i Skagerrak når kvoten som nevnt i § 6 er beregnet oppfisket.</article><article class="legalP" id="kapittel-4-paragraf-1-ledd-3">Fiskeridirektoratet kan endre denne forskrift og fastsette nærmere bestemmelser som er nødvendige for å oppnå en rasjonell og hensiktsmessig utøvelse eller gjennomføring av fisket.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2004-12-13-1618/KAPITTEL_5"><h2>Kapittel 5. Straff og ikrafttredelse</h2><article class="legalArticle" data-lovdata-URL="LTI/forskrift/2004-12-13-1618/§12" data-name="§12" id="kapittel-5-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Straff</span></h3><article class="legalP" id="kapittel-5-paragraf-1-ledd-1">Den som forsettlig eller uaktsomt overtrer bestemmelser gitt i medhold av denne forskrift eller medvirker hertil, straffes i henhold til lov 3. juni 1983 nr. 40 om saltvannsfiske m.v. § 53 og lov 26. mars 1999 nr. 15 om retten til å delta i fiske og fangst § 29. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2004-12-13-1618/§13" data-name="§13" id="kapittel-5-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-2-ledd-1">Denne forskrift trer i kraft straks og gjelder til og med 31. desember 2005.</article></article></section></main></body></html>