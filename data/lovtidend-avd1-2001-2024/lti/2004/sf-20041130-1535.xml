<!DOCTYPE html><html lang="no"><head><title>Forskrift om endring i forskrift om begrensning av forurensning (forurensningsforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-11-30-1535</dd><dt class="dokid">DokumentID</dt><dd class="dokid">LTI/forskrift/2004-11-30-1535</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 14 s 2210</dd><dt class="dateInForce">I kraft fra</dt><dd class="dateInForce">2005-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-06-01-931</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§52a</li></ul></dd><dt class="dateOfPublication">Kunngjort</dt><dd class="dateOfPublication">2004-12-07</dd><dt class="journalNumber">Journalnummer</dt><dd class="journalNumber">2004-1332</dd><dt class="titleShort">Korttittel</dt><dd class="titleShort">Endr. i forurensningsforskriften</dd><dt class="title">Tittel</dt><dd class="title">Forskrift om endring i forskrift om begrensning av forurensning (forurensningsforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Miljøverndepartementet 30. november 2004 med hjemmel i lov 13. mars 1981 nr. 6 om vern mot forurensninger og om avfall (Forurensningsloven) § 52a.</dd><dt class="refid">RefID</dt><dd class="refid">forskrift/2004-11-30-1535</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om begrensning av forurensning (forurensningsforskriften).<ul class="tocSubUl"><li>I<ul class="tocSubUl"><li>§ 39-1. Virkeområde</li><li>§ 39-2. Definisjoner</li><li>§ 39-3. Generelle bestemmelser om gebyrene</li><li>§ 39-4. Gebyr for arbeid med fastsettelse av nye tillatelser</li><li>§ 39-5. Gebyr for endring av tillatelser</li><li>§ 39-6. Gebyr for kontroll av inntil en dags varighet</li><li>§ 39-7. Gebyr for systemrevisjon (flerdagstilsyn)</li><li>§ 39-8. Gebyr ved kontroll i virksomheter som er EMAS-registrert eller ISO-14001-sertifisert</li><li>§ 39-9. Unntak</li><li>§ 39-10. Endring av gebyrsatsene</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-11-30-1535" id="dokument"><h1>Forskrift om endring i forskrift om begrensning av forurensning (forurensningsforskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2004-11-30-1535/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. juni 2004 nr. 931 om begrensning av forurensning (forurensningsforskriften) gjøres følgende endringer:</article> <article class="defaultP" margin-top="true">Del 10 Gebyrer første strekpunkt skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">gebyr til statskassen for Statens forurensningstilsyns arbeid med tillatelser og kontroll etter forurensningsloven står i kapittel 39,</article></article></li></ul></article> <article class="defaultP" margin-top="true">Del 10 kapittel 39 skal lyde:</article><span class="futuretitle" id="kapittel-1-foreslåttittel-1">Kapittel 39. Gebyr til statskassen for Statens forurensningstilsyns arbeid med tillatelser og kontroll etter forurensningsloven</span><article class="legalP" data-text-size="small" id="kapittel-1-ledd-2">Fastsatt med hjemmel i lov 13. mars 1981 nr. 6 om vern mot forurensninger og om avfall (Forurensningsloven) § 52a.</article><article class="futureLegalArticle" data-name="§39-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 39-1</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Bestemmelsene i dette kapitlet gjelder innkreving av gebyr for Statens forurensningstilsyns arbeid med tillatelser, herunder arbeid med beredskapskrav og beredskapsplaner mot akutt forurensning, samt for arbeid med kontroll av virksomheter som har krav fastsatt av Statens forurensningstilsyn.</article><article class="legalP" id="kapittel-1-foreslåttparagraf-1-ledd-2">Bestemmelsene gjelder ikke Statens forurensningstilsyns arbeid med kommunale beredskapsplaner.</article><article class="legalP" id="kapittel-1-foreslåttparagraf-1-ledd-3">Bestemmelsene gjelder ikke arbeid med tillatelser og kontroll som er omfattet av andre gebyrordninger fastsatt med hjemmel i forurensningsloven.</article></article><article class="futureLegalArticle" data-name="§39-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 39-2</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-2-ledd-1">I dette kapitlet menes med: <table><tbody><tr><td data-text-align="left" data-vertical-align="top"><i>Tillatelse:</i></td><td data-text-align="left" data-vertical-align="top">Vedtak i medhold av forurensningsloven § 11 eller vedtak i medhold av forskrifter hjemlet i forurensningsloven som krever tillatelse, samt vedtak om beredskapskrav og godkjenning av beredskapsplaner i medhold av forurensningsloven § 40 og § 41.</td></tr><tr><td data-text-align="left" data-vertical-align="top"><i>Saksbehandling:</i></td><td data-text-align="left" data-vertical-align="top">Statens forurensningstilsyns arbeid med tillatelser.</td></tr><tr><td data-text-align="left" data-vertical-align="top"><i>Kontroll:</i></td><td data-text-align="left" data-vertical-align="top">Undersøkelse av virksomhetens status i henhold til krav fastsatt i forurensningsloven og i vedtak i medhold av loven, herunder systemrevisjon.</td></tr><tr><td data-text-align="left" data-vertical-align="top"><i>Systemrevisjon:</i></td><td data-text-align="left" data-vertical-align="top">Systematisk granskning av virksomheten for å fastslå om internkontrollaktiviteter og tilhørende resultater stemmer overens med det som er planlagt og om de er effektivt gjennomført eller hensiktsmessige for å oppnå målene.</td></tr></tbody></table></article></article><article class="futureLegalArticle" data-name="§39-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 39-3</span>. <span class="legalArticleTitle">Generelle bestemmelser om gebyrene</span></span><article class="legalP" id="kapittel-1-foreslåttparagraf-3-ledd-1">I samsvar med § 39-3 til § 39-7 skal den ansvarlige for virksomheten betale gebyr til statskassen for Statens forurensningstilsyns saksbehandling og kontrolltiltak.</article><article class="legalP" id="kapittel-1-foreslåttparagraf-3-ledd-2">Gebyrene skal samlet sett ikke overstige Statens forurensningstilsyns kostnader ved saksbehandlingen eller kontrollen.</article><article class="legalP" id="kapittel-1-foreslåttparagraf-3-ledd-3">Statens forurensningstilsyn vedtar hvilken gebyrsats som skal gjelde i det enkelte tilfelle. Ved fastsettelse av gebyrsats etter § 39-4, § 39-5, og § 39-7 skal forventet ressursforbruk knyttet til saksbehandlingen eller kontrolltiltaket legges til grunn.</article><article class="legalP" id="kapittel-1-foreslåttparagraf-3-ledd-4">Dersom det påløper kostnader for framskaffelse av analyseresultater fra prøver som SFT tar, skal virksomheten betale disse i tillegg til gebyr etter § 39-4 til § 39-7.</article><article class="legalP" id="kapittel-1-foreslåttparagraf-3-ledd-5">Statens forurensningstilsyn skal underrette den gebyrpliktige på forhånd om valg av gebyrsats etter § 39-4 og § 39-7.</article><article class="legalP" id="kapittel-1-foreslåttparagraf-3-ledd-6">Gebyret forfaller til betaling 30 dager etter at virksomheten har mottatt faktura fra Statens forurensningstilsyn.</article></article><article class="futureLegalArticle" data-name="§39-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 39-4</span>. <span class="legalArticleTitle">Gebyr for arbeid med fastsettelse av nye tillatelser</span></span><article class="legalP" id="kapittel-1-foreslåttparagraf-4-ledd-1">For arbeid med fastsettelse av nye tillatelser skal det betales gebyr etter følgende satser: <table><tbody><tr><td data-text-align="left" data-vertical-align="top">Sats 1</td><td data-text-align="right" data-vertical-align="top">kr</td><td data-text-align="right" data-vertical-align="top">99.500</td></tr><tr><td data-text-align="left" data-vertical-align="top">Sats 2</td><td data-text-align="right" data-vertical-align="top">kr</td><td data-text-align="right" data-vertical-align="top">71.200</td></tr><tr><td data-text-align="left" data-vertical-align="top">Sats 3</td><td data-text-align="right" data-vertical-align="top">kr</td><td data-text-align="right" data-vertical-align="top">46.100</td></tr><tr><td data-text-align="left" data-vertical-align="top">Sats 4</td><td data-text-align="right" data-vertical-align="top">kr</td><td data-text-align="right" data-vertical-align="top">17.600</td></tr></tbody></table></article></article><article class="futureLegalArticle" data-name="§39-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 39-5</span>. <span class="legalArticleTitle">Gebyr for endring av tillatelser</span></span><article class="legalP" id="kapittel-1-foreslåttparagraf-5-ledd-1">For endring av tillatelser skal det betales gebyr etter følgende satser: <table><tbody><tr><td data-text-align="left" data-vertical-align="top">Sats 1</td><td data-text-align="right" data-vertical-align="top">kr</td><td data-text-align="right" data-vertical-align="top">40.800</td></tr><tr><td data-text-align="left" data-vertical-align="top">Sats 2</td><td data-text-align="right" data-vertical-align="top">kr</td><td data-text-align="right" data-vertical-align="top">19.300</td></tr><tr><td data-text-align="left" data-vertical-align="top">Sats 3</td><td data-text-align="right" data-vertical-align="top">kr</td><td data-text-align="right" data-vertical-align="top">4.700</td></tr></tbody></table></article><article class="legalP" id="kapittel-1-foreslåttparagraf-5-ledd-2">Dersom endringen er av en slik karakter at den vil medføre ressursforbruk betydelig ut over det som ligger til grunn for sats 1, benyttes satsene i § 39-4.</article></article><article class="futureLegalArticle" data-name="§39-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 39-6</span>. <span class="legalArticleTitle">Gebyr for kontroll av inntil en dags varighet</span></span><article class="legalP" id="kapittel-1-foreslåttparagraf-6-ledd-1">Ved kontroll i virksomheter med særskilt tillatelse skal det betales gebyr etter faste satser basert på virksomhetens risikoklasse. Risikoklasse fastsettes i tillatelsen. Virksomheter som ikke er plassert i risikoklasse betaler gebyr som risikoklasse 4. <table><tbody><tr><td data-text-align="left" data-vertical-align="top">Risikoklasse 1</td><td data-text-align="right" data-vertical-align="top">kr</td><td data-text-align="right" data-vertical-align="top">17.700</td></tr><tr><td data-text-align="left" data-vertical-align="top">Risikoklasse 2</td><td data-text-align="right" data-vertical-align="top">kr</td><td data-text-align="right" data-vertical-align="top">13.300</td></tr><tr><td data-text-align="left" data-vertical-align="top">Risikoklasse 3</td><td data-text-align="right" data-vertical-align="top">kr</td><td data-text-align="right" data-vertical-align="top">10.200</td></tr><tr><td data-text-align="left" data-vertical-align="top">Risikoklasse 4</td><td data-text-align="right" data-vertical-align="top">kr</td><td data-text-align="right" data-vertical-align="top">4.000</td></tr></tbody></table></article></article><article class="futureLegalArticle" data-name="§39-7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 39-7</span>. <span class="legalArticleTitle">Gebyr for systemrevisjon (flerdagstilsyn)</span></span><article class="legalP" id="kapittel-1-foreslåttparagraf-7-ledd-1">Ved systemrevisjon (flerdagstilsyn) skal det betales gebyr etter følgende satser: <table><tbody><tr><td data-text-align="left" data-vertical-align="top">Sats 1</td><td data-text-align="right" data-vertical-align="top">kr</td><td data-text-align="right" data-vertical-align="top">188.000</td></tr><tr><td data-text-align="left" data-vertical-align="top">Sats 2</td><td data-text-align="right" data-vertical-align="top">kr</td><td data-text-align="right" data-vertical-align="top">120.000</td></tr><tr><td data-text-align="left" data-vertical-align="top">Sats 3</td><td data-text-align="right" data-vertical-align="top">kr</td><td data-text-align="right" data-vertical-align="top">71.300</td></tr><tr><td data-text-align="left" data-vertical-align="top">Sats 4</td><td data-text-align="right" data-vertical-align="top">kr</td><td data-text-align="right" data-vertical-align="top">39.500</td></tr></tbody></table></article></article><article class="futureLegalArticle" data-name="§39-8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 39-8</span>. <span class="legalArticleTitle">Gebyr ved kontroll i virksomheter som er EMAS-registrert eller ISO-14001-sertifisert</span></span><article class="legalP" id="kapittel-1-foreslåttparagraf-8-ledd-1">For virksomheter som er EMAS-registrert eller ISO-14001-sertifisert kan forurensningsmyndigheten gi inntil 50% reduksjon i gebyrsatsen i forhold til satsene angitt i § 39-6 og § 39-7.</article></article><article class="futureLegalArticle" data-name="§39-9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 39-9</span>. <span class="legalArticleTitle">Unntak</span></span><article class="legalP" id="kapittel-1-foreslåttparagraf-9-ledd-1">Når særlige grunner foreligger kan forurensningsmyndigheten redusere eller frafalle gebyr etter § 39-4 til § 39-7.</article></article><article class="futureLegalArticle" data-name="§39-10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 39-10</span>. <span class="legalArticleTitle">Endring av gebyrsatsene</span></span><article class="legalP" id="kapittel-1-foreslåttparagraf-10-ledd-1">Statens forurensningstilsyn kan endre gebyrsatsene i samsvar med endring i konsumprisindeksen i perioden 1. oktober til 30. september. Den endrede satsen skal avrundes til nærmeste 100 kr. Endringen trer i kraft den påfølgende 1. januar.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-11-30-1535/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2005.</article></section></main></body></html>