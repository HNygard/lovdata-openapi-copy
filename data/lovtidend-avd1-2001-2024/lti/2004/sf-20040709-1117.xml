<!DOCTYPE html><html lang="no"><head><title>Midlertidig forskrift om behandling av omgjøringsanmodninger og vilkår for arbeids- eller oppholdstillatelse til barn og deres omsorgspersoner som har oppholdt seg i Norge i totalt 3 år.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-07-09-1117</dd><dt class="dokid">DokumentID</dt><dd class="dokid">LTI/forskrift/2004-07-09-1117</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 11 s 1622</dd><dt class="dateInForce">I kraft fra</dt><dd class="dateInForce">2004-07-15 – 2005-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-24-64/§8</li><li>lov/1988-06-24-64/§38b</li><li>forskrift/1990-12-21-1017</li><li>forskrift/2000-12-15-1263</li><li>forskrift/2000-12-21-1361</li></ul></dd><dt class="dateOfPublication">Kunngjort</dt><dd class="dateOfPublication">2004-07-13</dd><dt class="journalNumber">Journalnummer</dt><dd class="journalNumber">2004-1001</dd><dt class="titleShort">Korttittel</dt><dd class="titleShort">Midl. forskrift om asylsøkerbarn</dd><dt class="title">Tittel</dt><dd class="title">Midlertidig forskrift om behandling av omgjøringsanmodninger og vilkår for arbeids- eller oppholdstillatelse til barn og deres omsorgspersoner som har oppholdt seg i Norge i totalt 3 år.</dd><dt class="miscInformation">Annet om dokumentet</dt><dd class="miscInformation">Fastsatt av Kommunal- og regionaldepartementet 9. juli 2004 med hjemmel i lov 24. juni 1988 nr. 64 om utlendingers adgang til riket og deres opphold her (utlendingsloven) § 8 annet ledd og § 38b, jf. delegeringsvedtak 21. desember 1990 nr. 1017, jf. overføringsvedtak 15. desember 2000 nr. 1263, og delegeringsvedtak 21. desember 2000 nr. 1361.</dd><dt class="refid">RefID</dt><dd class="refid">forskrift/2004-07-09-1117</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om behandling av omgjøringsanmodninger og vilkår for arbeids- eller oppholdstillatelse til barn og deres omsorgspersoner som har oppholdt seg i Norge i totalt 3 år.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li></ul></dd></dl></header><main class="documentBody" data-lovdata-URL="LTI/forskrift/2004-07-09-1117" id="dokument"><h1>Midlertidig forskrift om behandling av omgjøringsanmodninger og vilkår for arbeids- eller oppholdstillatelse til barn og deres omsorgspersoner som har oppholdt seg i Norge i totalt 3 år.</h1><article class="legalArticle" data-lovdata-URL="LTI/forskrift/2004-07-09-1117/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Barn som er under 18 år og søkte asyl senest 1. juli 2001, anses for å ha særlig tilknytning til riket dersom de befinner seg i Norge uten arbeids- eller oppholdstillatelse når denne forskriften trer i kraft, har oppholdt seg her i totalt 3 år og fikk endelig avslag på søknad om asyl senest 1. juli 2003. Det samme gjelder foreldre uten arbeids- eller oppholdstillatelse med daglig omsorg for slikt barn.</article><article class="legalP" id="paragraf-1-ledd-2">Opphold utenfor riket av inntil tre måneders varighet kan medregnes i treårsperioden, dersom dette ikke var i hjemlandet.</article></article><article class="legalArticle" data-lovdata-URL="LTI/forskrift/2004-07-09-1117/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Personer nevnt i § 1 som innen 1. august 2004 fremmer omgjøringsanmodning overfor den instansen som fattet det endelige vedtaket, kan gis arbeids- eller oppholdstillatelse, jf. utlendingsloven § 8 annet ledd, jf. forskrift 21. desember 1990 nr. 1028 om utlendingers adgang til riket og deres opphold her (utlendingsforskriften) § 21 annet ledd, jf. § 15 og § 16. Tillatelsen kan fornyes, jf. utlendingsforskriften § 36 og kan danne grunnlag for bosettingstillatelse i medhold av utlendingsloven § 12.</article><article class="legalP" id="paragraf-2-ledd-2">Ved vurderingen av om slik tillatelse skal gis, skal barnets beste være et grunnleggende hensyn. I tillegg bør det legges vekt på barnets totale oppholdstid utenfor hjemlandet og foreldrenes evne til omsorg for barnet ved retur til hjemlandet. Innvandringspolitiske hensyn anses ikke å tale mot at det gis tillatelse til personer som omfattes av denne forskriften.</article><article class="legalP" id="paragraf-2-ledd-3">Oppholdstillatelse til barn i medhold av første ledd kan ikke danne grunnlag for familiegjenforening med foreldre som i løpet av treårsperioden frivillig har overlatt den daglige omsorgen til andre.</article><article class="legalP" id="paragraf-2-ledd-4">Omgjøringsanmodning fremmet innen fristen i første ledd av personer nevnt i § 1 medfører at iverksettingen av endelig vedtak utsettes inntil anmodningen er behandlet.</article></article><article class="legalArticle" data-lovdata-URL="LTI/forskrift/2004-07-09-1117/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Omgjøringsanmodningene som behandles i Utlendingsnemnda skal avgjøres av en annen saksbehandler og nemndleder enn de som fattet endelig vedtak i søknaden om asyl, eller eventuelle senere beslutninger om ikke å omgjøre vedtaket.</article></article><article class="legalArticle" data-lovdata-URL="LTI/forskrift/2004-07-09-1117/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Forskriften trer i kraft 15. juli 2004 og opphører å gjelde når det er truffet beslutning i alle saker som nevnt i § 2, dog senest 1. juli 2005.</article></article></main></body></html>