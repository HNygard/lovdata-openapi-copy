<!DOCTYPE html><html lang="no"><head><title>Tjenesteordning og kvalifikasjonskrav for diakoner.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-11-20-1895</dd><dt class="dokid">DokumentID</dt><dd class="dokid">LTI/forskrift/2004-11-20-1895</dd><dt class="ministry">Departement</dt><dd class="ministry"><ul><li>Kultur- og kirkedepartementet</li></ul></dd><dt class="publishedIn">Publisert i</dt><dd class="publishedIn">I 2005 hefte 2 s 156</dd><dt class="dateInForce">I kraft fra</dt><dd class="dateInForce">2005-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-11-15-1456</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-06-07-31/§24</li><li>forskrift/1990-10-26-880</li><li>lov/1814-05-17/§16</li></ul></dd><dt class="dateOfPublication">Kunngjort</dt><dd class="dateOfPublication">2005-02-08</dd><dt class="journalNumber">Journalnummer</dt><dd class="journalNumber">2005-0085</dd><dt class="titleShort">Korttittel</dt><dd class="titleShort">Tjenesteordning for diakoner</dd><dt class="title">Tittel</dt><dd class="title">Tjenesteordning og kvalifikasjonskrav for diakoner.</dd><dt class="miscInformation">Annet om dokumentet</dt><dd class="miscInformation">Fastsatt av Kirkemøtet 20. november 2004 med hjemmel i lov 7. juni 1996 nr. 31 om Den norske kirke § 24 tredje ledd bokstav c og vedtak 26. oktober 1990 nr. 880 om fastsettelse av felles veiledninger til alterboken, jf. Kongeriget Norges Grundlov 17. mai 1814 § 16.</dd><dt class="refid">RefID</dt><dd class="refid">forskrift/2004-11-20-1895</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Tjenesteordning og kvalifikasjonskrav for diakoner.<ul class="tocSubUl"><li>I<ul class="tocSubUl"><li>§ 1. Hvem tjenesteordningen gjelder for</li><li>§ 2. Tjenestens formål</li><li>§ 3. Tjenestens rammer</li><li>§ 4. Kvalifikasjonskrav</li><li>§ 5. Tilsettingsvilkår</li><li>§ 6. Vigsling, innsettelse og tilsyn</li><li>§ 7. Gudstjenestelige funksjoner</li><li>§ 8. Taushetsplikt</li><li>§ 9. Mindre endringer</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-11-20-1895" id="dokument"><h1>Tjenesteordning og kvalifikasjonskrav for diakoner.</h1><section class="section" data-name="kapI" id="kapittel-1" data-lovdata-URL="LTI/forskrift/2004-11-20-1895/KAPITTEL_1"><h2 data-text-align="center">I</h2><article class="legalArticle" data-lovdata-URL="LTI/forskrift/2004-11-20-1895/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Hvem tjenesteordningen gjelder for</span></h3><article class="legalP" id="kapittel-1-paragraf-1-ledd-1">Denne tjenesteordning gjelder for personer som er tilsatt som diakon i Den norske kirke.</article></article><article class="legalArticle" data-lovdata-URL="LTI/forskrift/2004-11-20-1895/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Tjenestens formål</span></h3><article class="legalP" id="kapittel-1-paragraf-2-ledd-1">Kirkens diakonale tjeneste har som formål å fremme medmenneskelig omsorg og fellesskapsbyggende arbeid, og er den tjenesten som i særlig grad er rettet mot mennesker i nød.</article><article class="legalP" id="kapittel-1-paragraf-2-ledd-2">Diakonen leder menighetens diakonitjeneste og har medansvar for å rekruttere, utruste og veilede frivillige medarbeidere.</article></article><article class="legalArticle" data-lovdata-URL="LTI/forskrift/2004-11-20-1895/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Tjenestens rammer</span></h3><article class="legalP" id="kapittel-1-paragraf-3-ledd-1">Diakonen er forpliktet på de planer og prioriteringer menighetsrådet fastsetter i samråd med kirkelig fellesråd, innenfor de planer og programmer som er fastsatt for diakonitjenesten i Den norske kirke.</article><article class="legalP" id="kapittel-1-paragraf-3-ledd-2">Tjenesten utføres i samarbeid med ansatte og frivillige i menigheten.</article><article class="legalP" id="kapittel-1-paragraf-3-ledd-3">Arbeidsgiver fastsetter hvilke tjenesteoppgaver som ligger til stillingen innenfor rammen av gjeldende planer. Ved endring av stillingsbeskrivelse skal vedkommende diakon, menighetsråd og sokneprest gis anledning til å uttale seg. Innenfor disse rammer har diakonen et selvstendig ansvar for den faglige utførelsen av de arbeidsoppgaver som er tillagt stillingen.</article><article class="legalP" id="kapittel-1-paragraf-3-ledd-4">Diakonen har ansvar for egen faglig oppdatering og personlig fornyelse.</article><article class="legalP" id="kapittel-1-paragraf-3-ledd-5">Diakonen skal utføre sin tjeneste i samsvar med Den norske kirkes ordninger.</article></article><article class="legalArticle" data-lovdata-URL="LTI/forskrift/2004-11-20-1895/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Kvalifikasjonskrav</span></h3><article class="legalP" id="kapittel-1-paragraf-4-ledd-1">Som diakon kan tilsettes person som har:<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-4-ledd-1-punkt-1"><article class="legalP" id="kapittel-1-paragraf-4-ledd-1-punkt-1-ledd-1">Mastergrad med: <ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-4-ledd-1-punkt-1-ledd-1-punkt-1"><article class="legalP" id="kapittel-1-paragraf-4-ledd-1-punkt-1-ledd-1-punkt-1-ledd-1">Minst en 3årig fagutdanning på høgskolenivå innen helsefag eller sosialfag, eller pedagogisk utdanning av minst 3 års varighet</article></article></li><li data-li-identifier="b)" data-name="b)"><article class="listArticle" id="kapittel-1-paragraf-4-ledd-1-punkt-1-ledd-1-punkt-2"><article class="legalP" id="kapittel-1-paragraf-4-ledd-1-punkt-1-ledd-1-punkt-2-ledd-1">Utdanning i kristendomskunnskap tilsvarende minimum 30 studiepoeng</article></article></li><li data-li-identifier="c)" data-name="c)"><article class="listArticle" id="kapittel-1-paragraf-4-ledd-1-punkt-1-ledd-1-punkt-3"><article class="legalP" id="kapittel-1-paragraf-4-ledd-1-punkt-1-ledd-1-punkt-3-ledd-1">Praktisk-kirkelig utdanning med hovedvekt på diakoni og med veiledet praksis på til sammen minimum 30 studiepoeng.</article></article></li></ul>eller:</article></article></li><li data-li-identifier="2." data-name="2."><article class="listArticle" id="kapittel-1-paragraf-4-ledd-1-punkt-2"><article class="legalP" id="kapittel-1-paragraf-4-ledd-1-punkt-2-ledd-1">Teologisk embetseksamen og praktisk-kirkelig utdanning med hovedvekt på diakoni og veiledet praksis på til sammen minimum 30 studiepoeng<br />eller:</article></article></li><li data-li-identifier="3." data-name="3."><article class="listArticle" id="kapittel-1-paragraf-4-ledd-1-punkt-3"><article class="legalP" id="kapittel-1-paragraf-4-ledd-1-punkt-3-ledd-1">Fast stilling som diakon i menighet, eller er vigslet som diakon.</article></article></li></ul></article><article class="legalP" id="kapittel-1-paragraf-4-ledd-2">Kirkerådet kan godkjenne at personer med annen faglig jevngod og relevant utdanning/praksis godkjennes som diakon.</article><article class="legalP" id="kapittel-1-paragraf-4-ledd-3">Dersom det ikke melder seg søkere som oppfyller kvalifikasjonskravene, kan bispedømmerådet for stillinger med statlig finansiering godkjenne at stillingen midlertidig omgjøres til annen stilling innen diakoni.</article></article><article class="legalArticle" data-lovdata-URL="LTI/forskrift/2004-11-20-1895/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Tilsettingsvilkår</span></h3><article class="legalP" id="kapittel-1-paragraf-5-ledd-1">Tilsetting skjer med forbehold om vigsling og at biskopen gir tjenestebrev.</article></article><article class="legalArticle" data-lovdata-URL="LTI/forskrift/2004-11-20-1895/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Vigsling, innsettelse og tilsyn</span></h3><article class="legalP" id="kapittel-1-paragraf-6-ledd-1">Diakonen vigsles til tjeneste og innsettes etter forordnet liturgi. Formaningen og løftet i vigslingsliturgien er bestemmende for diakonens tjeneste og livsførsel.</article><article class="legalP" id="kapittel-1-paragraf-6-ledd-2">Diakonen står under tilsyn av biskopen.</article></article><article class="legalArticle" data-lovdata-URL="LTI/forskrift/2004-11-20-1895/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Gudstjenestelige funksjoner</span></h3><article class="legalP" id="kapittel-1-paragraf-7-ledd-1">Kirkemøtet kan gi retningslinjer for diakonens gudstjenestelige funksjoner.</article><article class="legalP" id="kapittel-1-paragraf-7-ledd-2">Ved utførelse av gudstjenestelige og liturgiske funksjoner står diakonen under ledelse av forrettende prest. Ved uenighet om utførelsen av disse funksjoner, drøftes saken mellom partenes arbeidsgivere. Dersom det ikke oppnås enighet, avgjøres saken av biskopen.</article></article><article class="legalArticle" data-lovdata-URL="LTI/forskrift/2004-11-20-1895/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Taushetsplikt</span></h3><article class="legalP" id="kapittel-1-paragraf-8-ledd-1">Diakonen har taushetsplikt etter gjeldende regler.</article></article><article class="legalArticle" data-lovdata-URL="LTI/forskrift/2004-11-20-1895/§9" data-name="§9" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Mindre endringer</span></h3><article class="legalP" id="kapittel-1-paragraf-9-ledd-1">Kirkemøtet gir Kirkerådet myndighet til å foreta mindre endringer i disse bestemmelsene.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-11-20-1895/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Reglene trer i kraft fra 1. januar 2005.</article><article class="legalP" id="kapittel-2-ledd-2">Samtidig oppheves vedtak 15. november 1996 nr. 1456 om kvalifikasjonskrav og tjenesteordning for diakoner.</article></section></main></body></html>