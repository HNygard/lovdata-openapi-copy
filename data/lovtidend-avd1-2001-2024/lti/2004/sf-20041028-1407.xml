<!DOCTYPE html><html lang="no"><head><title>Forskrift om endring i forskrift om ligningsbehandlingen ved særfradrag etter skatteloven § 6-82 og § 6-83.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-10-28-1407</dd><dt class="dokid">DokumentID</dt><dd class="dokid">LTI/forskrift/2004-10-28-1407</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 13 s 2018</dd><dt class="dateInForce">I kraft fra</dt><dd class="dateInForce">2004-10-28</dd><dt class="changesToDocuments">Endrer</dt><dd class="changesToDocuments"><ul><li>forskrift/1988-02-05-121</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-24/§3-14</li></ul></dd><dt class="dateOfPublication">Kunngjort</dt><dd class="dateOfPublication">2004-11-02</dd><dt class="journalNumber">Journalnummer</dt><dd class="journalNumber">2004-1212</dd><dt class="titleShort">Korttittel</dt><dd class="titleShort">Endr. i forskrift om særfradrag</dd><dt class="title">Tittel</dt><dd class="title">Forskrift om endring i forskrift om ligningsbehandlingen ved særfradrag etter skatteloven § 6-82 og § 6-83.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 28. oktober 2004 med hjemmel i lov 13. juni 1980 nr. 24 om ligningsforvaltning (ligningsloven) § 3-14.</dd><dt class="refid">RefID</dt><dd class="refid">forskrift/2004-10-28-1407</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om ligningsbehandlingen ved særfradrag etter skatteloven § 6-82 og § 6-83.<ul class="tocSubUl"><li>I<ul class="tocSubUl"><li>§ 1.</li><li>§ 2.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-10-28-1407" id="dokument"><h1>Forskrift om endring i forskrift om ligningsbehandlingen ved særfradrag etter skatteloven § 6-82 og § 6-83.</h1><section class="section" data-name="kapI" id="kapittel-1" data-lovdata-URL="LTI/forskrift/2004-10-28-1407/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 5. februar 1988 nr. 121 om ligningsbehandlingen ved særfradrag etter skatteloven § 6-82 og § 6-83 gjøres følgende endringer:</article> <article class="defaultP" margin-top="true">§ 1 og § 2 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>.</span><article class="legalP" id="kapittel-1-foreslåttparagraf-1-ledd-1">Krav om særfradrag etter skatteloven § 6-82 og § 6-83 fremsettes for ligningsmyndighetene. Ligningskontoret avgjør om kravet skal oversendes fylkesmannen for avgjørelse av:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">Om behandling m.v. er foretatt utenfor det offentlige helsevesen,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">om det offentlige har tilsvarende tilbud som det oppsøkte og</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">om behandling kan anses faglig forsvarlig.</article></article></li></ul></article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>.</span><article class="legalP" id="kapittel-1-foreslåttparagraf-2-ledd-1">Skattyteren kan kreve at fylkesmannen avgjør om vilkårene for særfradrag etter skatteloven § 6-83 annet ledd er tilstede:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">når ligningsmyndighetene har sendt varsel til skattyteren om at særfradrag ikke vil bli innrømmet, eller</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">når særfradrag ikke er innrømmet ved ligningen,</article></article></li></ul><p class="leddfortsettelse">og saken ikke tidligere har vært fremlagt for fylkesmannen. Slikt krav kan bare fremsettes når ligningsmyndighetenes begrunnelse for å nekte særfradrag er at vilkårene i skatteloven § 6-83 annet ledd ikke er tilstede.</p></article></article> <article class="defaultP" margin-top="true">§ 5 skal lyde:</article><article class="legalP" id="kapittel-1-ledd-2">Når særfradrag ikke er innrømmet ved ligningen, og saken ikke har vært fremlagt for fylkesmannen, skal skattyteren gis opplysning om klageadgang og rett til å kreve saken fremlagt for fylkesmannen.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-10-28-1407/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>