<!DOCTYPE html><html lang="no"><head><title>Forskrift om endring i forskrift om utføring av aktiviteter i petroleumsvirksomheten (aktivitetsforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-12-21-1791</dd><dt class="dokid">DokumentID</dt><dd class="dokid">LTI/forskrift/2004-12-21-1791</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 17 s 2545</dd><dt class="dateInForce">I kraft fra</dt><dd class="dateInForce">2005-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-09-03-1157</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-11-29-72/§10-18</li><li>lov/1977-02-04-4/§2</li><li>lov/1981-03-13-6/§9</li><li>lov/1981-03-13-6/§40</li><li>lov/1981-03-13-6/§42</li><li>lov/1999-07-02-64/§16</li><li>lov/1999-07-02-64/§76</li><li>lov/1994-08-05-55/§1-2</li><li>lov/1994-08-05-55/§8-4</li><li>forskrift/2001-08-31-1016/§25</li><li>forskrift/2001-08-31-1016/§57</li></ul></dd><dt class="dateOfPublication">Kunngjort</dt><dd class="dateOfPublication">2005-01-05</dd><dt class="lastupdated">Rettet</dt><dd class="lastupdated">2005-01-07 (§ 56a, § 56b)</dd><dt class="journalNumber">Journalnummer</dt><dd class="journalNumber">2004-1529</dd><dt class="titleShort">Korttittel</dt><dd class="titleShort">Endr. i aktivitetsforskriften</dd><dt class="title">Tittel</dt><dd class="title">Forskrift om endring i forskrift om utføring av aktiviteter i petroleumsvirksomheten (aktivitetsforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Petroleumstilsynet, Statens forurensningstilsyn og Sosial- og helsedirektoratet 21. desember 2004 med hjemmel i lov 29. november 1996 nr. 72 om petroleumsvirksomhet § 10-18, lov 4. februar 1977 nr. 4 om arbeidervern og arbeidsmiljø m.v. § 2 nr. 3 første til og med fjerde ledd, lov 13. mars 1981 nr. 6 om vern mot forurensninger og om avfall (Forurensningsloven) § 9, § 40 og § 42, lov 2. juli 1999 nr. 64 om helsepersonell (helsepersonelloven) § 16 andre ledd og § 76 siste ledd, lov 5. august 1994 nr. 55 om vern mot smittsomme sykdommer § 1-2 tredje ledd og § 8-4 og forskrift 31. august 2001 nr. 1016 om helse, miljø og sikkerhet i petroleumsvirksomheten § 25 og § 57 første ledd bokstav d.</dd><dt class="refid">RefID</dt><dd class="refid">forskrift/2004-12-21-1791</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utføring av aktiviteter i petroleumsvirksomheten (aktivitetsforskriften).<ul class="tocSubUl"><li>I<ul class="tocSubUl"><li>§ 18. Oppstart og drift av innretninger</li><li>§ 48. Særskilte krav til prøving av utblåsingssikring og annet trykkontrollutstyr</li><li>§ 55b. Utslipp til luft</li><li>§ 56a. Økotoksikologisk testing av kjemikalier</li><li>§ 56b. Kategorisering av kjemikalier</li><li>§ 56c. Miljøvurderinger</li><li>§ 56d. Valg av kjemikalier</li><li>§ 68. Håndtering av fare- og ulykkessituasjoner</li><li>§ 69. Regional beredskap mot akutt forurensning</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-12-21-1791" id="dokument"><h1>Forskrift om endring i forskrift om utføring av aktiviteter i petroleumsvirksomheten (aktivitetsforskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2004-12-21-1791/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 3. september 2001 nr. 1157 om utføring av aktiviteter i petroleumsvirksomheten (aktivitetsforskriften) gjøres følgende endringer:</article> <article class="defaultP" margin-top="true">§ 2 første ledd første punktum skal lyde:</article><article class="legalP" id="kapittel-1-ledd-2">Det skal opprettes et koordinerende arbeidsmiljøutvalg for hvert felt, eller, der det er gjennomgående enighet om det, et koordinerende arbeidsmiljøutvalg som dekker flere felt, der disse har felles ledelse og driftsorganisasjon, felles entreprenører og kontrakter, og der betydelige personellgrupper arbeider på flere av disse feltene. Det skal også opprettes et felles, stedlig arbeidsmiljøutvalg for hver enkelt flyttbar innretning.</article> <article class="defaultP" margin-top="true">§ 18 overskriften skal lyde:</article><article class="futureLegalArticle" data-name="§18" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Oppstart og drift av innretninger</span></span></article> <article class="defaultP" margin-top="true">§ 34 tredje og fjerde ledd skal lyde:</article><article class="legalP" id="kapittel-1-ledd-3">Kjemikalier som omfattes av § 2, jf. § 4 i forskrift 30. april 2001 nr. 443 om vern mot eksponering for kjemikalier på arbeidsplassen (kjemikalieforskriften), sist endret 1. mars 2004 nr. 529, skal håndteres etter bestemmelsene i kjemikalieforskriften, med unntak av § 30 og § 33.</article><article class="legalP" id="kapittel-1-ledd-4">Ved arbeid der det foreligger biologiske faktorer som omfattes av § 2 og § 3 i forskrift 19. desember 1997 nr. 1322 om vern av arbeidstakere mot farer ved arbeid med biologiske faktorer, sist endret 20. juni 2002 nr. 825, skal arbeidet utføres etter bestemmelsene i den forskriften.</article> <article class="defaultP" margin-top="true">§ 48 overskriften skal lyde:</article><article class="futureLegalArticle" data-name="§48" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 48</span>. <span class="legalArticleTitle">Særskilte krav til prøving av utblåsingssikring og annet trykkontrollutstyr</span></span></article> <article class="defaultP" margin-top="true">§ 48 første ledd skal lyde:</article><article class="legalP" id="kapittel-1-ledd-5">Utblåsingssikringen skal trykkprøves regelmessig slik at den er i stand til å utføre sine tiltenkte funksjoner, jf. § 42 om vedlikehold og § 44 om vedlikeholdsprogram.</article> <article class="defaultP" margin-top="true">§ 48 andre ledd oppheves.</article> <article class="defaultP" margin-top="true">Nåværende § 55 blir § 55a.</article> <article class="defaultP" margin-top="true">Ny § 55b skal lyde:</article><article class="futureLegalArticle" data-name="§55b" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 55b</span>. <span class="legalArticleTitle">Utslipp til luft</span></span><article class="legalP" id="kapittel-1-foreslåttparagraf-3-ledd-1">Operatøren må ha tillatelse til utslipp til luft etter forurensingsloven kapittel 3.</article></article> <article class="defaultP" margin-top="true">§ 56 oppheves.</article> <article class="defaultP" margin-top="true">Nye § 56a, § 56b, § 56c og § 56d skal lyde:</article><article class="futureLegalArticle" data-name="§56a" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 56a</span>. <span class="legalArticleTitle">Økotoksikologisk testing av kjemikalier</span></span><article class="legalP" id="kapittel-1-foreslåttparagraf-4-ledd-1">Operatøren skal sikre at kjemikalier som brukes eller slippes ut fra petroleumsvirksomheten på kontinentalsokkelen, er testet med hensyn til iboende økotoksikologiske egenskaper. Økotoksikologisk testing av kjemikalier skal utføres ved laboratorier som er godkjent i henhold til OECDs prinsipper for god laboratoriepraksis (GLP).</article><article class="legalP" id="kapittel-1-foreslåttparagraf-4-ledd-2">Økotoksikologisk dokumentasjon i form av OSPAR Harmonised Offshore Chemical Notification Format (HOCNF) skal foreligge for alle kjemikalier som brukes. Kravet gjelder ikke smøremidler med lavt forbruk og kjemikalier i lukkede systemer med lavt forbruk, samt laboratoriekjemikalier, dispergeringsmidler- og strandrensemidler til bekjempelse av akutt forurensning og nye kjemikalier under utprøving. For stoff på OSPARs PLONOR liste skal HOCNF del 1 og 3 fylles ut.</article><article class="legalP" id="kapittel-1-foreslåttparagraf-4-ledd-3">Økotoksikologiske egenskaper skal testes i henhold til følgende:<ul class="defaultList"><li data-li-identifier="1)" data-name="1)"><article class="listArticle" id="kapittel-1-foreslåttparagraf-4-ledd-3-punkt-1"><article class="legalP" id="kapittel-1-foreslåttparagraf-4-ledd-3-punkt-1-ledd-1">Bionedbrytbarhet</article><article class="legalP" id="kapittel-1-foreslåttparagraf-4-ledd-3-punkt-1-ledd-2">Kjemikalier som består av flere stoff skal testes for de organiske enkeltstoffenes bionedbrytbarhet. Dersom det er mulig skal stoffene testes i henhold til sjøvannstesten OECD 306 «Biodegradability in Seawater». Dersom OECD 306 ikke kan benyttes, skal en av følgende sjøvannstester gjennomføres: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-4-ledd-3-punkt-1-ledd-2-punkt-1"><article class="legalP" id="kapittel-1-foreslåttparagraf-4-ledd-3-punkt-1-ledd-2-punkt-1-ledd-1">marine CO2 evolution test (mod. Sturm), modifisert OECD 301 B</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-4-ledd-3-punkt-1-ledd-2-punkt-2"><article class="legalP" id="kapittel-1-foreslåttparagraf-4-ledd-3-punkt-1-ledd-2-punkt-2-ledd-1">marine BODIS test (for uløselige stoff) modifisert ISO/TC 147/SC 5 N141</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-4-ledd-3-punkt-1-ledd-2-punkt-3"><article class="legalP" id="kapittel-1-foreslåttparagraf-4-ledd-3-punkt-1-ledd-2-punkt-3-ledd-1">marine CO2 headspace test, modifisert ISO/TC 147/SC 5/WG 4 N182.</article></article></li></ul></article><article class="legalP" id="kapittel-1-foreslåttparagraf-4-ledd-3-punkt-1-ledd-3">Dersom alternative testmetoder planlegges brukt for stoffer som er kjent giftige for mikroorganismer (for eksempel biocider), skal SFT kontaktes.</article><article class="legalP" id="kapittel-1-foreslåttparagraf-4-ledd-3-punkt-1-ledd-4">For stoffer som er moderat nedbrytbare (tilsvarende biodegradering BOD28 mellom 20 og 60%) skal egenskapene til nedbrytningsproduktene vurderes.</article></article></li><li data-li-identifier="2)" data-name="2)"><article class="listArticle" id="kapittel-1-foreslåttparagraf-4-ledd-3-punkt-2"><article class="legalP" id="kapittel-1-foreslåttparagraf-4-ledd-3-punkt-2-ledd-1">Bioakkumulering</article><article class="legalP" id="kapittel-1-foreslåttparagraf-4-ledd-3-punkt-2-ledd-2">Kjemikalier som består av flere stoff skal testes for de organiske enkeltstoffenes potensial for bioakkumulering. Kravet gjelder for stoff med lavere molekylvekt enn 1.500 g/mol. Stoffene skal testes etter OECD 117 «Partition Coefficient (n-octanol/water), High Performance Liquid Chromatography (HPLC) Method». Dersom OECD 117 ikke gir resultat skal stoffene testes i henhold til OECD 107 «Partition Coefficient (n-octanol/water): Shake Flask Method». For stoff som ikke lar seg teste etter standardiserte metoder, som overflateaktive stoff, skal det gjøres en vurdering av bioakkumuleringspotensialet. Faglige vurderinger skal fortrinnsvis utføres av uavhengig instans, og skal dokumenteres.</article></article></li><li data-li-identifier="3)" data-name="3)"><article class="listArticle" id="kapittel-1-foreslåttparagraf-4-ledd-3-punkt-3"><article class="legalP" id="kapittel-1-foreslåttparagraf-4-ledd-3-punkt-3-ledd-1">Akutt giftighet</article><article class="legalP" id="kapittel-1-foreslåttparagraf-4-ledd-3-punkt-3-ledd-2">Uorganiske og organiske kjemikalier skal testes for akutt giftighet. Kravet gjelder ikke for kjemikalier på OSPARs PLONOR-liste.</article><article class="legalP" id="kapittel-1-foreslåttparagraf-4-ledd-3-punkt-3-ledd-3">Følgende giftighetstester kreves: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-4-ledd-3-punkt-3-ledd-3-punkt-1"><article class="legalP" id="kapittel-1-foreslåttparagraf-4-ledd-3-punkt-3-ledd-3-punkt-1-ledd-1">Skeletonema costatum, ISO/DIS 10253:1995</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-4-ledd-3-punkt-3-ledd-3-punkt-2"><article class="legalP" id="kapittel-1-foreslåttparagraf-4-ledd-3-punkt-3-ledd-3-punkt-2-ledd-1">Acartia tonsa, ISO 14669:1999</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-4-ledd-3-punkt-3-ledd-3-punkt-3"><article class="legalP" id="kapittel-1-foreslåttparagraf-4-ledd-3-punkt-3-ledd-3-punkt-3-ledd-1">Scophtalmus maximus; Part B i OSPAR Protocols on Methods for the Testing of Chemicals Used in the Offshore Industry, 1995. Sheepshead minnow aksepteres som alternativ fiskeart.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-4-ledd-3-punkt-3-ledd-3-punkt-4"><article class="legalP" id="kapittel-1-foreslåttparagraf-4-ledd-3-punkt-3-ledd-3-punkt-4-ledd-1">Corophium volutator, Part A i OSPAR Protocols on Methods for the Testing of Chemicals Used in the Offshore Industry, 1995; Kreves dersom kjemikaliene adsorberes til partikler (Koc &gt; 1000) og/eller synker og ender opp i sedimentene (for eksempel overflateaktive stoffer).</article></article></li></ul></article><article class="legalP" id="kapittel-1-foreslåttparagraf-4-ledd-3-punkt-3-ledd-4">For organiske enkeltstoffer som er persistente (bionedbrytbarhet &lt; 20% i løpet av 28 dager) og for kjemikalier tatt i bruk etter 1. januar 2004 skal akutt giftighet være testet på stoffnivå. Giftighetstesting skal være gjennomført på stoffnivå for alle kjemikalier fra og med 2007. Fisketesten skal anvendes for nye/modifiserte kjemikalier tatt i bruk etter 1. januar 2002. Kravet gjelder ikke dersom kjemikaliet er: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-4-ledd-3-punkt-3-ledd-4-punkt-1"><article class="legalP" id="kapittel-1-foreslåttparagraf-4-ledd-3-punkt-3-ledd-4-punkt-1-ledd-1">uorganisk og har en giftighet overfor de øvrige testorganismene på EC50 eller LC50 ≤ 1 mg/l eller ≥ 500 mg/l</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-4-ledd-3-punkt-3-ledd-4-punkt-2"><article class="legalP" id="kapittel-1-foreslåttparagraf-4-ledd-3-punkt-3-ledd-4-punkt-2-ledd-1">organisk og har en giftighet overfor de øvrige testorganismene på EC50 eller LC50 ≤ 10 mg/l eller ≥ 500 mg/l.</article></article></li></ul></article></article></li></ul></article></article><article class="futureLegalArticle" data-name="§56b" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 56b</span>. <span class="legalArticleTitle">Kategorisering av kjemikalier</span></span><article class="legalP" id="kapittel-1-foreslåttparagraf-5-ledd-1">Operatøren skal kategorisere kjemikaliene ut fra stoffenes egenskaper. Kravet gjelder alle kjemikalier med krav til økotoksikologisk dokumentasjon i form av HOCNF.</article><article class="legalP" id="kapittel-1-foreslåttparagraf-5-ledd-2">Kjemikaliene skal deles inn i følgende kategorier:<ul class="defaultList"><li data-li-identifier="1)" data-name="1)"><article class="listArticle" id="kapittel-1-foreslåttparagraf-5-ledd-2-punkt-1"><article class="legalP" id="kapittel-1-foreslåttparagraf-5-ledd-2-punkt-1-ledd-1">Sort kategori</article><article class="legalP" id="kapittel-1-foreslåttparagraf-5-ledd-2-punkt-1-ledd-2">Sort kategori omfatter stoffer som inngår i følgende lister: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-2-punkt-1-ledd-2-punkt-1"><article class="legalP" id="kapittel-1-foreslåttparagraf-5-ledd-2-punkt-1-ledd-2-punkt-1-ledd-1">Prioritetslisten fra St.meld.nr.25 (2002–2003).</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-2-punkt-1-ledd-2-punkt-2"><article class="legalP" id="kapittel-1-foreslåttparagraf-5-ledd-2-punkt-1-ledd-2-punkt-2-ledd-1">OSPAR List of Chemicals for Priority Action, jf. OSPAR Strategy with regard to Hazardous Substances.</article></article></li></ul></article><article class="legalP" id="kapittel-1-foreslåttparagraf-5-ledd-2-punkt-1-ledd-3">I tillegg skal stoffer med følgende økotoksikologiske egenskaper kategoriseres som sorte: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-2-punkt-1-ledd-3-punkt-1"><article class="legalP" id="kapittel-1-foreslåttparagraf-5-ledd-2-punkt-1-ledd-3-punkt-1-ledd-1">Stoff som har både biodegradering BOD28 &lt; 20% og bioakkumuleringspotensial Log Pow ≥ 5.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-2-punkt-1-ledd-3-punkt-2"><article class="legalP" id="kapittel-1-foreslåttparagraf-5-ledd-2-punkt-1-ledd-3-punkt-2-ledd-1">Stoff som har både biodegradering BOD28 &lt; 20% og er giftig (LC50 eller EC50 ≤ 10mg/l)</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-2-punkt-1-ledd-3-punkt-3"><article class="legalP" id="kapittel-1-foreslåttparagraf-5-ledd-2-punkt-1-ledd-3-punkt-3-ledd-1">Stoff som er antatt å være arvestoffskadelig eller er reproduksjonsskadelige.</article></article></li></ul></article></article></li><li data-li-identifier="2)" data-name="2)"><article class="listArticle" id="kapittel-1-foreslåttparagraf-5-ledd-2-punkt-2"><article class="legalP" id="kapittel-1-foreslåttparagraf-5-ledd-2-punkt-2-ledd-1">Rød kategori</article><article class="legalP" id="kapittel-1-foreslåttparagraf-5-ledd-2-punkt-2-ledd-2">Rød kategori omfatter stoffer med følgende økotoksikologiske egenskaper: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-2-punkt-2-ledd-2-punkt-1"><article class="legalP" id="kapittel-1-foreslåttparagraf-5-ledd-2-punkt-2-ledd-2-punkt-1-ledd-1">Uorganiske stoffer som er meget giftige (EC50 eller LC50 ≤ 1 mg/l)</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-2-punkt-2-ledd-2-punkt-2"><article class="legalP" id="kapittel-1-foreslåttparagraf-5-ledd-2-punkt-2-ledd-2-punkt-2-ledd-1">Organiske stoffer med bionedbrytbarhet BOD28 &lt; 20%</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-2-punkt-2-ledd-2-punkt-3"><article class="legalP" id="kapittel-1-foreslåttparagraf-5-ledd-2-punkt-2-ledd-2-punkt-3-ledd-1">Organiske stoffer eller stoffblandinger som møter to av tre av de følgende kriterier: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-2-punkt-2-ledd-2-punkt-3-ledd-1-punkt-1"><article class="legalP" id="kapittel-1-foreslåttparagraf-5-ledd-2-punkt-2-ledd-2-punkt-3-ledd-1-punkt-1-ledd-1">Bionedbrytbarhet, BOD28 &lt; 60% eller</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-2-punkt-2-ledd-2-punkt-3-ledd-1-punkt-2"><article class="legalP" id="kapittel-1-foreslåttparagraf-5-ledd-2-punkt-2-ledd-2-punkt-3-ledd-1-punkt-2-ledd-1">Bioakkumuleringspotensial, Log Pow ≥ 3 eller</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-2-punkt-2-ledd-2-punkt-3-ledd-1-punkt-3"><article class="legalP" id="kapittel-1-foreslåttparagraf-5-ledd-2-punkt-2-ledd-2-punkt-3-ledd-1-punkt-3-ledd-1">Giftig, LC50 eller EC50 ≤ 10 mg/l</article></article></li></ul></article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-ledd-2-punkt-2-ledd-2-punkt-4"><article class="legalP" id="kapittel-1-foreslåttparagraf-5-ledd-2-punkt-2-ledd-2-punkt-4-ledd-1">Stoffer som kan sette smak jf. OSPARs Taintliste.</article></article></li></ul></article></article></li><li data-li-identifier="3)" data-name="3)"><article class="listArticle" id="kapittel-1-foreslåttparagraf-5-ledd-2-punkt-3"><article class="legalP" id="kapittel-1-foreslåttparagraf-5-ledd-2-punkt-3-ledd-1">Gul kategori</article><article class="legalP" id="kapittel-1-foreslåttparagraf-5-ledd-2-punkt-3-ledd-2">Gul kategori omfatter stoffer som ut fra de iboende egenskapene til stoffene ikke defineres som rød eller sort, og som ikke er oppført på OSPARs PLONOR-liste.</article></article></li><li data-li-identifier="4)" data-name="4)"><article class="listArticle" id="kapittel-1-foreslåttparagraf-5-ledd-2-punkt-4"><article class="legalP" id="kapittel-1-foreslåttparagraf-5-ledd-2-punkt-4-ledd-1">Grønn kategori</article><article class="legalP" id="kapittel-1-foreslåttparagraf-5-ledd-2-punkt-4-ledd-2">Grønn kategori omfatter stoffer på OSPARs PLONOR-liste, og antas ikke å ha miljøeffekt av betydning.</article></article></li></ul></article></article><article class="futureLegalArticle" data-name="§56c" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 56c</span>. <span class="legalArticleTitle">Miljøvurderinger</span></span><article class="legalP" id="kapittel-1-foreslåttparagraf-6-ledd-1">Operatøren skal gjennomføre helhetlige vurderinger av kjemikalienes potensial for miljøskade, basert på kjemikalienes iboende egenskaper, mengder, tid og sted for utslipp, samt andre forhold av betydning. Vurderingene skal gjennomføres:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-1-punkt-1"><article class="legalP" id="kapittel-1-foreslåttparagraf-6-ledd-1-punkt-1-ledd-1">før nye kjemikalier tas i bruk</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-1-punkt-2"><article class="legalP" id="kapittel-1-foreslåttparagraf-6-ledd-1-punkt-2-ledd-1">ved inngåelse av kjemikaliekontrakter</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-1-punkt-3"><article class="legalP" id="kapittel-1-foreslåttparagraf-6-ledd-1-punkt-3-ledd-1">minimum hvert tredje år for kjemikalier i grønn og gul kategori</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-1-punkt-4"><article class="legalP" id="kapittel-1-foreslåttparagraf-6-ledd-1-punkt-4-ledd-1">minimum årlig for kjemikalier i rød og sort kategori.</article></article></li></ul></article><article class="legalP" id="kapittel-1-foreslåttparagraf-6-ledd-2">Miljøvurderingene skal dokumenteres.</article><article class="legalP" id="kapittel-1-foreslåttparagraf-6-ledd-3">Operatøren skal ha særskilte planer for substitusjon av kjemikalier i rød og sort kategori. Planene skal gi en oversikt over hvilke kjemikalier som prioriteres skiftet ut og når dette kan skje. Planene skal årlig rapporteres til SFT i henhold til gjeldende rapporteringskrav. Kravet gjelder også for kjemikalier i gul kategori med nedbrytningsprodukter som er vurdert til å være miljøfarlige.</article></article><article class="futureLegalArticle" data-name="§56d" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 56d</span>. <span class="legalArticleTitle">Valg av kjemikalier</span></span><article class="legalP" id="kapittel-1-foreslåttparagraf-7-ledd-1">Operatøren skal velge de kjemikaliene som i følge miljøevalueringene gir lavest risiko for miljøskade. Kjemikalier i sort og rød kategori skal kun velges dersom de er nødvendige av tekniske og sikkerhetsmessige grunner.</article></article> <article class="defaultP" margin-top="true">§ 57 skal lyde:</article><article class="legalP" id="kapittel-1-ledd-6">Operatøren må ha tillatelse etter forurensningsloven kapittel 3 til bruk og utslipp av kjemikalier og til injeksjon av kjemikalier og kjemikalieholdig vann.</article><article class="legalP" id="kapittel-1-ledd-7">Ubrukte kjemikalier skal ikke slippes til sjø, jf. forskrift 1. juni 2004 nr. 931 om begrensning av forurensning (forurensningsforskriften) kapittel 22, Mudring og dumping i sjø og vassdrag.</article><article class="legalP" id="kapittel-1-ledd-8">Bruk og utslipp av kjemikalier skal reduseres så langt det er mulig.</article><article class="legalP" id="kapittel-1-ledd-9">Operatøren skal bruke kjemikalier med lavest mulig innhold av forurensninger.</article><article class="legalP" id="kapittel-1-ledd-10">Felttesting av kjemikalier som er alternativer til kjemikalier inkludert i tillatelsen etter forurensningsloven eller uttesting av kjemikalier innenfor nye bruksområder som ikke er omfattet av tillatelsen, er tillatt. Slik felttesting skal ikke vare lenger enn 14 dager, samtidig som totalt forbruk ikke skal overstige 50 kg stoff i antatt rød kategori. Kjemikalier i antatt sort kategori og sporstoffer skal ikke felttestes.</article><article class="legalP" id="kapittel-1-ledd-11">Ved vurdering av tidspunkt for tømming av store mengder kjemikalieholdig vann fra rørledninger skal uavhengig faginstans konsulteres.</article> <article class="defaultP" margin-top="true">§ 68 og § 69 skal lyde:</article><article class="futureLegalArticle" data-name="§68" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 68</span>. <span class="legalArticleTitle">Håndtering av fare- og ulykkessituasjoner</span></span><article class="legalP" id="kapittel-1-foreslåttparagraf-8-ledd-1">Den ansvarlige skal sikre at nødvendige tiltak blir satt i verk så raskt som mulig ved fare- og ulykkessituasjoner slik at<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-8-ledd-1-punkt-1"><article class="legalP" id="kapittel-1-foreslåttparagraf-8-ledd-1-punkt-1-ledd-1">rett varsel blir gitt umiddelbart, jf. også innretningsforskriften § 17 om systemer for intern og ekstern kommunikasjon,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-8-ledd-1-punkt-2"><article class="legalP" id="kapittel-1-foreslåttparagraf-8-ledd-1-punkt-2-ledd-1">faresituasjoner ikke utvikler seg til ulykkessituasjoner. Ved ulykkessituasjoner skal det settes i verk bekjempelsestiltak for å begrense skade og forurensning. Bekjempelsestiltak for å begrense forurensning skal iverksettes så nær utslippskilden som mulig,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-8-ledd-1-punkt-3"><article class="legalP" id="kapittel-1-foreslåttparagraf-8-ledd-1-punkt-3-ledd-1">personell kan reddes i ulykkessituasjoner, jf. også innretningsforskriften § 40 om utstyr for redning av personell,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-8-ledd-1-punkt-4"><article class="legalP" id="kapittel-1-foreslåttparagraf-8-ledd-1-punkt-4-ledd-1">personellet på innretningen kan evakueres raskt og effektivt til enhver tid, jf. også innretningsforskriften § 43 om evakueringsmidler,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-8-ledd-1-punkt-5"><article class="legalP" id="kapittel-1-foreslåttparagraf-8-ledd-1-punkt-5-ledd-1">tilstanden kan normaliseres når utviklingen av en fare- og ulykkessituasjon er stanset, blant annet ved å overvåke og sanere forurensningen og restaurere miljøet, og dermed gjenopprette tilstanden slik den var før fare- og ulykkessituasjonen. Det skal settes kriterier for normalisering av det ytre miljøet.</article></article></li></ul></article></article><article class="futureLegalArticle" data-name="§69" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 69</span>. <span class="legalArticleTitle">Regional beredskap mot akutt forurensning</span></span><article class="legalP" id="kapittel-1-foreslåttparagraf-9-ledd-1">Den regionale beredskapen mot akutt forurensning som nevnt i rammeforskriften § 30 om samarbeid om beredskap, skal være avtalefestet og til enhver tid ivareta og være oppdatert i forhold til miljørisikoen fra innretningene i regionen.</article><article class="legalP" id="kapittel-1-foreslåttparagraf-9-ledd-2">Ved nye aktiviteter skal operatøren om nødvendig iverksette tiltak i forhold til den regionale beredskapen for å sikre at aktiviteten ikke medfører uakseptabel risiko.</article></article> <article class="defaultP" margin-top="true">§ 71 andre ledd skal lyde:</article><article class="legalP" id="kapittel-1-ledd-12">Det skal pekes ut en kommunikasjonsansvarlig om bord for kommunikasjonssystemene på bemannede innretninger.</article> <article class="defaultP" margin-top="true">§ 83 første, andre og tredje ledd skal lyde:</article><article class="legalP" id="kapittel-1-ledd-13">Løfteoperasjoner skal klareres, ledes og utføres på en forsvarlig måte, blant annet skal det sikres at personell ikke kommer under hengende last, jf. § 28 om tiltak ved utføring. Jf. også kapittel VII om planlegging og utføring og § 40 om bruk av arbeidsutstyr.</article><article class="legalP" id="kapittel-1-ledd-14">Alle som deltar i løfteoperasjoner, skal ha radio til å kommunisere med, jf. innretningsforskriften § 17 om systemer for intern og ekstern kommunikasjon, og radioen skal brukes så sant ikke alle involverte kan kommunisere klart med hverandre ved direkte tale. Den ansvarlige skal sikre at all kommunikasjon foregår på en klar og entydig måte og uten forstyrrelser.</article><article class="legalP" id="kapittel-1-ledd-15">Den ansvarlige skal også sikre at innretningens ledelse godkjenner løfteoperasjoner med personellforflytting enkeltvis, dersom offshorekraner blir brukt til slike løfteoperasjoner.</article> <article class="defaultP" margin-top="true">Vedlegg 2 oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-12-21-1791/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2005.</article></section></main></body></html>