<!DOCTYPE html><html lang="no"><head><title>Forskrift om endring i forskrift om næringsmidler til bruk ved spesielle ernæringsmessige behov.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-01-15-233</dd><dt class="dokid">DokumentID</dt><dd class="dokid">LTI/forskrift/2004-01-15-233</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 2 s 329</dd><dt class="dateInForce">I kraft fra</dt><dd class="dateInForce">2004-01-15</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-12-21-1382</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§33</li><li>lov/2003-12-19-124/§36</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2004-02-03</dd><dt class="lastupdated">Rettet</dt><dd class="lastupdated">2004-02-09 (§ 4)</dd><dt class="journalNumber">Journalnummer</dt><dd class="journalNumber">2004-0233</dd><dt class="titleShort">Korttittel</dt><dd class="titleShort">Endr. i særnærforskriften</dd><dt class="title">Tittel</dt><dd class="title">Forskrift om endring i forskrift om næringsmidler til bruk ved spesielle ernæringsmessige behov.</dd><dt class="miscInformation">Annet om dokumentet</dt><dd class="miscInformation">Fastsatt av Helsedepartementet 15. januar 2004 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790.</dd><dt class="refid">RefID</dt><dd class="refid">forskrift/2004-01-15-233</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om næringsmidler til bruk ved spesielle ernæringsmessige behov.<ul class="tocSubUl"><li>I<ul class="tocSubUl"><li>§ 6. Meldeplikt</li><li>§ 7. Tilsyn og vedtak</li><li>§ 8. Dispensasjon</li><li>§ 9. Straff</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-01-15-233" id="dokument"><h1>Forskrift om endring i forskrift om næringsmidler til bruk ved spesielle ernæringsmessige behov.</h1><section class="section" data-name="kapI" id="kapittel-1" data-lovdata-URL="LTI/forskrift/2004-01-15-233/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 21. desember 1993 nr. 1382 om næringsmidler til bruk ved spesielle ernæringsmessige behov gjøres følgende endringer:</article> <article class="defaultP" margin-top="true">Forskriftens hjemmelsfelt skal lyde:</article><article class="legalP" id="kapittel-1-ledd-2">Fastsatt av Sosial- og helsedepartementet 21. desember 1993 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790. Jf. EØS-avtalen vedlegg II kap. XII nr. 51 (direktiv 89/398/EØF endret ved direktiv 1999/41/EF).</article> <article class="defaultP" margin-top="true">§ 2 første ledd nr. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">omsettes på en slik måte at det fremgår at de er egnet til dette formål.</article></article></li></ul></article> <article class="defaultP" margin-top="true">§ 3 annet ledd skal lyde:</article><article class="legalP" id="kapittel-1-ledd-3">Næringsmidlene må ikke omsettes på måter som er egnet til å påvirke ernæringssituasjonen i en helsemessig uheldig retning. Næringsmidlene skal i detaljhandelen omsettes ferdigpakket. Emballasjen skal omslutte næringsmidlet fullstendig.</article> <article class="defaultP" margin-top="true">§ 4 første ledd skal lyde:</article><article class="legalP" id="kapittel-1-ledd-4">Næringsmidlene skal ved omsetning merkes i henhold til de gjeldende forskrifter om merking av næringsmidler, med de tillegg og unntak som følger av denne forskriften.</article> <article class="defaultP" margin-top="true">§ 4 fjerde ledd nr. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">Næringsmidlets energiinnhold uttrykt i kilojoule (kJ) og kilokalorier (kcal), samt innholdet av protein, karbohydrat og fett i g/100 g eller g/100 ml av produktet slik det omsettes, og hvis hensiktsmessig, pr angitt porsjonsenhet av det spiseferdige næringsmiddel.</article></article></li></ul></article> <article class="defaultP" margin-top="true">§ 4 femte ledd skal lyde:</article><article class="legalP" id="kapittel-1-ledd-5">Hvis produktet slik det omsettes inneholder mindre enn 50 kJ (12 kcal) pr. 100 g eller 100 ml, kan energiinnholdet i stedet angis på følgende måte: «energiinnhold mindre enn 50 kJ (12 kcal) pr. 100 ml» eller «energiinnhold mindre enn 50 kJ (12 kcal) pr. 100 g».</article> <article class="defaultP" margin-top="true">§ 6, § 7, § 8 og § 9 skal lyde:</article><article class="futureLegalArticle" data-name="§6" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Meldeplikt</span></span><article class="legalP" id="kapittel-1-foreslåttparagraf-1-ledd-1">Næringsmidler som omfattes av denne forskrift, skal meldes til Mattilsynet før de omsettes eller markedsføres ved at produsent eller importør sender forslag til merking av næringsmidlet, supplert med opplysninger om hvilke andre land som eventuelt har fått denne informasjonen.</article><article class="legalP" id="kapittel-1-foreslåttparagraf-1-ledd-2">Mattilsynet kan kreve ytterligere opplysninger og dokumentasjon for at produktene er i overensstemmelse med denne forskriften.</article><article class="legalP" id="kapittel-1-foreslåttparagraf-1-ledd-3">Bestemmelsene i første og annet ledd gjelder også for produkter som tilhører en av følgende grupper, selv om særforskrifter eksisterer, dersom Mattilsynet krever det i særforskriften.</article></article><article class="futureLegalArticle" data-name="§7" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Tilsyn og vedtak</span></span><article class="legalP" id="kapittel-1-foreslåttparagraf-2-ledd-1">Mattilsynet fører tilsyn og fatter vedtak for å gjennomføre bestemmelsene gitt i og i medhold av denne forskriften.</article></article><article class="futureLegalArticle" data-name="§8" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Dispensasjon</span></span><article class="legalP" id="kapittel-1-foreslåttparagraf-3-ledd-1">Mattilsynet kan i særlige tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="futureLegalArticle" data-name="§9" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-4-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til matloven § 28.</article></article> <article class="defaultP" margin-top="true">§ 10 oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-01-15-233/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>