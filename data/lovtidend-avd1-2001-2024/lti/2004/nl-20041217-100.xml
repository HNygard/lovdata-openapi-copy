<!DOCTYPE html><html lang="no"><head><title>Lov om endringer i EØS-konkurranseloven og konkurranseloven.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2004-12-17-100</dd><dt class="dokid">DokumentID</dt><dd class="dokid">LTI/lov/2004-12-17-100</dd><dt class="ministry">Departement</dt><dd class="ministry"><ul><li>Moderniseringsdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 15 s 2319</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/2004-03-05-11</li><li>lov/2004-03-05-12</li></ul></dd><dt class="dateOfPublication">Kunngjort</dt><dd class="dateOfPublication">2004-12-17</dd><dt class="journalNumber">Journalnummer</dt><dd class="journalNumber">2004-1345</dd><dt class="titleShort">Korttittel</dt><dd class="titleShort">Endringslov til konkurranselovene</dd><dt class="title">Tittel</dt><dd class="title">Lov om endringer i EØS-konkurranseloven og konkurranseloven.</dd><dt class="miscInformation">Annet om dokumentet</dt><dd class="miscInformation">Ot.prp.nr.94 (2003–2004), Innst.O.nr.16 (2004–2005) og Besl.O.nr.11 (2004–2005). Odels- og lagtingsvedtak hhv. 23. november og 2. desember 2004. Fremmet av Moderniseringsdepartementet.</dd><dt class="refid">RefID</dt><dd class="refid">lov/2004-12-17-100</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i EØS-konkurranseloven og konkurranseloven.<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2004-12-17-100" id="dokument"><h1>Lov om endringer i EØS-konkurranseloven og konkurranseloven.</h1><section class="section" data-name="kapI" id="kapittel-1" data-lovdata-URL="LTI/lov/2004-12-17-100/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 5. mars 2004 nr. 11 om gjennomføring og kontroll av EØS-avtalens konkurranseregler mv. (EØS-konkurranseloven) gjøres følgende endringer:</article> <article class="defaultP" margin-top="true">§ 3 annet ledd skal lyde:</article><article class="legalP" id="kapittel-1-ledd-2">Når tingretten prøver en begjæring om bevissikring etter konkurranseloven § 25 annet ledd, er rettens prøvelsesrett regulert av reglene i tredje til syvende ledd.</article> <article class="defaultP" margin-top="true">§ 3 tredje og fjerde ledd oppheves.</article> <article class="defaultP" margin-top="true">§ 3 nye tredje til syvende ledd skal lyde:</article><article class="legalP" id="kapittel-1-ledd-3">Ved begjæring om bevissikring som gjelder adgang til lokaler, eiendommer og transportmidler som tilhører foretak eller sammenslutninger av foretak, prøver retten om EFTAs overvåkningsorgans vedtak er autentisk og at de planlagte tvangsmidlene verken er vilkårlige eller går for langt i forhold til kontrollens gjenstand.</article><article class="legalP" id="kapittel-1-ledd-4">Når retten ved begjæring om bevissikring ved mistanke om overtredelse av EØS-avtalen artikkel 53 eller artikkel 54 prøver om tvangsmidlene er forholdsmessige, kan den direkte eller gjennom Konkurransetilsynet anmode EFTAs overvåkningsorgan om nærmere forklaringer, særlig om hvilke grunner EFTAs overvåkningsorgan har til å mistenke at det foreligger en overtredelse av EØS-avtalen artikkel 53 eller artikkel 54, hvor alvorlig den antatte overtredelsen er og på hvilken måte det berørte foretaket har medvirket.</article><article class="legalP" id="kapittel-1-ledd-5">Ved begjæring om bevissikring ved mistanke om overtredelse av EØS-avtalen artikkel 53 eller artikkel 54 som gjelder adgang til andre lokaler, eiendommer og transportmidler enn nevnt i tredje ledd, herunder private hjem, prøver retten om vedtaket fra EFTAs overvåkningsorgan er autentisk og at de planlagte tvangsmidlene verken er vilkårlige eller går for langt, særlig i forhold til hvor alvorlig den antatte overtredelsen er, betydningen av det ønskede bevismaterialet, det berørte foretakets medvirkning og den rimelige sannsynligheten for at bøker og forretningsdokumenter som gjelder kontrollens gjenstand, oppbevares i lokalene det er anmodet om tillatelse for. Retten kan direkte eller gjennom Konkurransetilsynet anmode EFTAs overvåkningsorgan om nærmere forklaringer om de forhold den må ha kjennskap til for at den skal kunne prøve om de planlagte tvangsmidlene er forholdsmessige.</article><article class="legalP" id="kapittel-1-ledd-6">Når retten ved begjæring om bevissikring etter EØS-avtalens bestemmelser om fusjonskontroll prøver om tvangsmidlene er forholdsmessige, kan den direkte eller gjennom Konkurransetilsynet anmode EFTAs overvåkningsorgan om nærmere forklaringer om kontrollens gjenstand.</article><article class="legalP" id="kapittel-1-ledd-7">Retten kan likevel etter tredje til sjette ledd verken prøve nødvendigheten av kontrollen eller kreve å få de opplysninger som finnes i EFTAs overvåkningsorgans saksdokumenter. Det er EFTA-domstolens oppgave å prøve lovligheten av vedtaket fra EFTAs overvåkningsorgan.</article> <article class="defaultP" margin-top="true">§ 3 femte og sjette ledd blir nye åttende og niende ledd.</article> <article class="defaultP" margin-top="true">Ny § 7a skal lyde:<p class="leddfortsettelse"><i>Overføring av saker om foretakssammenslutninger til Kommisjonen</i></p></article><article class="legalP" id="kapittel-1-ledd-8">Konkurransetilsynet kan overføre behandlingen av en sak om foretakssammenslutning til Kommisjonen etter reglene i EØS-avtalen protokoll 24.</article> <article class="defaultP" margin-top="true">§ 8 første punktum skal lyde:</article><article class="legalP" id="kapittel-1-ledd-9">Når domstolene treffer avgjørelser i henhold til EØS-avtalen artikkel 53 eller 54 om avtaler, beslutninger eller opptreden som allerede er gjenstand for en beslutning fra EFTAs overvåkningsorgan, kan de ikke treffe avgjørelser som er i strid med den beslutning som EFTAs overvåkningsorgan har truffet.</article></section><section class="section" data-name="kapII" id="kapittel-2" data-lovdata-URL="LTI/lov/2004-12-17-100/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 5. mars 2004 nr. 12 om konkurranse mellom foretak og kontroll med foretakssammenslutninger (konkurranseloven) gjøres følgende endringer:</article> <article class="defaultP" margin-top="true">§ 12 første ledd første punktum skal lyde:</article><article class="legalP" id="kapittel-2-ledd-2">Konkurransetilsynet kan pålegge foretak eller sammenslutninger av foretak som overtrer forbudene i § 10 eller § 11, å bringe overtredelsen til opphør.</article> <article class="defaultP" margin-top="true">§ 12 fjerde ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-2-punkt-1"><article class="legalP" id="kapittel-2-ledd-2-punkt-1-ledd-1">rimelig grunn til å anta at § 10 eller § 11 er overtrådt og</article></article></li></ul></article> <article class="defaultP" margin-top="true">§ 13 første og annet punktum skal lyde:</article><article class="legalP" id="kapittel-2-ledd-3">I saker av prinsipiell eller stor samfunnsmessig betydning kan Kongen i statsråd tillate atferd i strid med forbudet i § 10 eller § 11, gi pålegg etter § 12 og omgjøre Konkurransetilsynets vedtak etter § 12. En tillatelse til atferd i strid med § 10 eller § 11 har ingen virkning i forhold til overtredelser av lovens forbud eller vedtak truffet i medhold av loven før tillatelsen blir gitt.</article> <article class="defaultP" margin-top="true">§ 16 sjette ledd skal lyde:</article><article class="legalP" id="kapittel-2-ledd-4">Begrensninger som er direkte knyttet til en foretakssammenslutning eller et erverv som nevnt i annet ledd, er ikke i strid med § 10 eller § 11 dersom de er nødvendige for gjennomføring av foretakssammenslutningen eller ervervet, og foretakssammenslutningen eller ervervet sammen med de tilknyttede begrensningene ikke fører til eller forsterker en vesentlig begrensning av konkurransen i strid med lovens formål.</article> <article class="defaultP" margin-top="true">§ 18 annet ledd skal lyde:</article><article class="legalP" id="kapittel-2-ledd-5">Meldingen skal inneholde<ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-5-punkt-1"><article class="legalP" id="kapittel-2-ledd-5-punkt-1-ledd-1">navn og adresse på partene i fusjonen eller den eller de som overtar kontroll,</article></article></li><li data-li-identifier="b)" data-name="b)"><article class="listArticle" id="kapittel-2-ledd-5-punkt-2"><article class="legalP" id="kapittel-2-ledd-5-punkt-2-ledd-1">opplysninger om foretakssammenslutningens art,</article></article></li><li data-li-identifier="c)" data-name="c)"><article class="listArticle" id="kapittel-2-ledd-5-punkt-3"><article class="legalP" id="kapittel-2-ledd-5-punkt-3-ledd-1">beskrivelse av de involverte foretakene og foretak i samme konsern,</article></article></li><li data-li-identifier="d)" data-name="d)"><article class="listArticle" id="kapittel-2-ledd-5-punkt-4"><article class="legalP" id="kapittel-2-ledd-5-punkt-4-ledd-1">beskrivelse av markeder i Norge, eller som Norge er en del av, hvor de involverte foretakene og foretak i samme konsern får en markedsandel på over 20 prosent som følge av foretakssammenslutningen,</article></article></li><li data-li-identifier="e)" data-name="e)"><article class="listArticle" id="kapittel-2-ledd-5-punkt-5"><article class="legalP" id="kapittel-2-ledd-5-punkt-5-ledd-1">navn på de fem viktigste konkurrenter, kunder og leverandører i hvert av markedene beskrevet under bokstav d, og</article></article></li><li data-li-identifier="f)" data-name="f)"><article class="listArticle" id="kapittel-2-ledd-5-punkt-6"><article class="legalP" id="kapittel-2-ledd-5-punkt-6-ledd-1">årsberetning og årsregnskap for de involverte foretakene og foretak i samme konsern, dersom disse ikke er offentlig tilgjengelige.</article></article></li></ul><p class="leddfortsettelse">Ved erverv av kontroll skal det bare gis opplysninger om foretak i samme konsern som det eller de foretakene som overtar kontroll.</p></article> <article class="defaultP" margin-top="true">§ 18 nytt sjette ledd skal lyde:</article><article class="legalP" id="kapittel-2-ledd-6">Konkurransetilsynet kan i den enkelte sak lempe kravene til alminnelig melding etter denne bestemmelsen.</article> <article class="defaultP" margin-top="true">§ 19 tredje ledd skal lyde:</article><article class="legalP" id="kapittel-2-ledd-7">Konkurransetilsynet kan gi pålegg om midlertidig gjennomføringsforbud og andre tiltak dersom det er<ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-7-punkt-1"><article class="legalP" id="kapittel-2-ledd-7-punkt-1-ledd-1">rimelig grunn til å anta at foretakssammenslutningen eller erverv som nevnt i § 16 annet ledd kan lede til eller forsterke en vesentlig begrensning av konkurransen og</article></article></li><li data-li-identifier="b)" data-name="b)"><article class="listArticle" id="kapittel-2-ledd-7-punkt-2"><article class="legalP" id="kapittel-2-ledd-7-punkt-2-ledd-1">nødvendig med et midlertidig forbud for å sikre gjennomføringen av eventuelle inngrep etter § 16.</article></article></li></ul></article> <article class="defaultP" margin-top="true">§ 21 annet ledd første punktum skal lyde:</article><article class="legalP" id="kapittel-2-ledd-8">Dersom vilkårene i § 16 første eller annet ledd er oppfylt, kan Kongen i statsråd i saker av prinsipiell eller stor samfunnsmessig betydning, treffe vedtak etter §§ 16, 18 og 19.</article> <article class="defaultP" margin-top="true">Ny § 21a skal lyde:<p class="leddfortsettelse"><i>Forholdet til EØS-konkurranseloven</i></p></article><article class="legalP" id="kapittel-2-ledd-9">Reglene i dette kapittelet gjelder med de begrensninger som følger av EØS-konkurranseloven § 7a og forskrifter gitt i medhold av EØS-konkurranseloven.</article> <article class="defaultP" margin-top="true">§ 23 første punktum skal lyde:</article><article class="legalP" id="kapittel-2-ledd-10">Konkurransetilsynet kan, dersom det er nødvendig for å fremme konkurransen, pålegge foretak å merke, ha oppslag om eller gi annen underretning om pris, forretningsvilkår og kvalitet ved salg av varer og tjenester.</article> <article class="defaultP" margin-top="true">§ 27 annet ledd første punktum skal lyde:</article><article class="legalP" id="kapittel-2-ledd-11">Enhver med rettslig interesse kan kreve innsyn i dokumenter hos konkurransemyndighetene i en avsluttet sak om overtredelse av § 10, § 11 eller pålegg etter § 12.</article> <article class="defaultP" margin-top="true">§ 29 første ledd skal lyde:</article><article class="legalP" id="kapittel-2-ledd-12">Et foretak eller en sammenslutning av foretak kan ilegges overtredelsesgebyr dersom foretaket eller sammenslutningen av foretak eller noen som handler på deres vegne, forsettlig eller uaktsomt<ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-12-punkt-1"><article class="legalP" id="kapittel-2-ledd-12-punkt-1-ledd-1">overtrer §§ 10, 11, 18 første ledd eller 19 første ledd,</article></article></li><li data-li-identifier="b)" data-name="b)"><article class="listArticle" id="kapittel-2-ledd-12-punkt-2"><article class="legalP" id="kapittel-2-ledd-12-punkt-2-ledd-1">overtrer vedtak etter §§ 12, 16, 19 tredje ledd eller 23,</article></article></li><li data-li-identifier="c)" data-name="c)"><article class="listArticle" id="kapittel-2-ledd-12-punkt-3"><article class="legalP" id="kapittel-2-ledd-12-punkt-3-ledd-1">unnlater å etterkomme pålegg etter § 24 eller § 25,</article></article></li><li data-li-identifier="d)" data-name="d)"><article class="listArticle" id="kapittel-2-ledd-12-punkt-4"><article class="legalP" id="kapittel-2-ledd-12-punkt-4-ledd-1">gir uriktige eller ufullstendige opplysninger til konkurransemyndighetene,</article></article></li><li data-li-identifier="e)" data-name="e)"><article class="listArticle" id="kapittel-2-ledd-12-punkt-5"><article class="legalP" id="kapittel-2-ledd-12-punkt-5-ledd-1">bryter forsegling foretatt i medhold av § 25,</article></article></li><li data-li-identifier="f)" data-name="f)"><article class="listArticle" id="kapittel-2-ledd-12-punkt-6"><article class="legalP" id="kapittel-2-ledd-12-punkt-6-ledd-1">overtrer forskrift i medhold av § 14 eller § 23, eller</article></article></li><li data-li-identifier="g)" data-name="g)"><article class="listArticle" id="kapittel-2-ledd-12-punkt-7"><article class="legalP" id="kapittel-2-ledd-12-punkt-7-ledd-1">medvirker til overtredelser av bokstav a til f.</article></article></li></ul></article> <article class="defaultP" margin-top="true">§ 29 annet ledd skal lyde:</article><article class="legalP" id="kapittel-2-ledd-13">Gebyr kommer ikke til anvendelse ved overtredelse av pålegg etter § 18 tredje ledd.</article> <article class="defaultP" margin-top="true">§ 29 femte ledd skal lyde:</article><article class="legalP" id="kapittel-2-ledd-14">Adgangen til å ilegge gebyr foreldes etter 10 år ved overtredelse av § 10 eller § 11 i denne loven. Andre overtredelser foreldes etter 5 år. Fristen avbrytes ved at Konkurransetilsynet tar skritt til sikring av bevis etter lovens § 25 eller meddeler et foretak at det er mistenkt for overtredelse av loven eller et vedtak truffet i medhold av loven.</article> <article class="defaultP" margin-top="true">§ 29 sjette ledd skal lyde:</article><article class="legalP" id="kapittel-2-ledd-15">Kongen kan ved forskrift gi nærmere regler om utmåling av overtredelsesgebyr.</article> <article class="defaultP" margin-top="true">§ 30 første ledd bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-2-ledd-15-punkt-1"><article class="legalP" id="kapittel-2-ledd-15-punkt-1-ledd-1">unnlater å etterkomme pålegg etter § 24 eller § 25,</article></article></li></ul></article></section><section class="section" data-name="kapIII" id="kapittel-3" data-lovdata-URL="LTI/lov/2004-12-17-100/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Loven trer i kraft fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></section></main></body></html>