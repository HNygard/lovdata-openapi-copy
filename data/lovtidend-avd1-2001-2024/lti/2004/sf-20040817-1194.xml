<!DOCTYPE html><html lang="no"><head><title>Forskrift om anvendelse av konkurranseloven § 10 tredje ledd på grupper av forsknings- og utviklingsavtaler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-08-17-1194</dd><dt class="dokid">DokumentID</dt><dd class="dokid">LTI/forskrift/2004-08-17-1194</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 12 s 1690</dd><dt class="dateInForce">I kraft fra</dt><dd class="dateInForce">2004-08-17 – 2010-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2004-03-05-12/§10</li><li>forskrift/2004-04-16-631</li></ul></dd><dt class="dateOfPublication">Kunngjort</dt><dd class="dateOfPublication">2004-08-20</dd><dt class="journalNumber">Journalnummer</dt><dd class="journalNumber">2004-1041</dd><dt class="titleShort">Korttittel</dt><dd class="titleShort">Forskrift om konkurranseloven, F&amp;U</dd><dt class="title">Tittel</dt><dd class="title">Forskrift om anvendelse av konkurranseloven § 10 tredje ledd på grupper av forsknings- og utviklingsavtaler.</dd><dt class="miscInformation">Annet om dokumentet</dt><dd class="miscInformation">Fastsatt av Arbeids- og administrasjonsdepartementet 17. august 2004 med hjemmel i lov 5. mars 2004 nr. 12 om konkurranse mellom foretak og kontroll med foretakssammenslutninger (konkurranseloven) § 10 fjerde ledd, jf. delegeringsvedtak 16. april 2004 nr. 631.</dd><dt class="refid">RefID</dt><dd class="refid">forskrift/2004-08-17-1194</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om anvendelse av konkurranseloven § 10 tredje ledd på grupper av forsknings- og utviklingsavtaler.<ul class="tocSubUl"><li>§ 1. Unntak</li><li>§ 2. Definisjoner</li><li>§ 3. Vilkår for unntak</li><li>§ 4. Markedsandelsterskel og unntakets varighet</li><li>§ 5. Avtaler som ikke er omfattet av unntaket</li><li>§ 6. Anvendelse av markedsandelsterskelen</li><li>§ 7. Ikrafttredelse og varighet</li></ul></li></ul></dd></dl></header><main class="documentBody" data-lovdata-URL="LTI/forskrift/2004-08-17-1194" id="dokument"><h1>Forskrift om anvendelse av konkurranseloven § 10 tredje ledd på grupper av forsknings- og utviklingsavtaler.</h1><article class="legalArticle" data-lovdata-URL="LTI/forskrift/2004-08-17-1194/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Unntak</span></h2><article class="numberedLegalP" data-numerator="1" id="paragraf-1-nummer-1">(1) Konkurranseloven § 10 første ledd kommer ikke til anvendelse på følgende avtaler inngått mellom to eller flere foretak (heretter kalt «avtalepartene») om vilkårene for disse foretakenes<ul class="defaultList"><li data-li-identifier="a)" data-name="a)"><article class="listArticle" id="paragraf-1-nummer-1-punkt-1"><article class="legalP" id="paragraf-1-nummer-1-punkt-1-ledd-1">felles forskning og utvikling av produkter eller prosesser og felles utnytting av resultatene, eller</article></article></li><li data-li-identifier="b)" data-name="b)"><article class="listArticle" id="paragraf-1-nummer-1-punkt-2"><article class="legalP" id="paragraf-1-nummer-1-punkt-2-ledd-1">felles utnytting av resultatene av den forskning og utvikling av produkter og prosesser som er utført i fellesskap i henhold til en forhåndsavtale inngått mellom de samme foretak, eller</article></article></li><li data-li-identifier="c)" data-name="c)"><article class="listArticle" id="paragraf-1-nummer-1-punkt-3"><article class="legalP" id="paragraf-1-nummer-1-punkt-3-ledd-1">felles forskning og utvikling av produkter eller prosesser, men uten felles utnytting av resultatene.</article></article></li></ul><p class="leddfortsettelse">Dette unntak får anvendelse i den grad avtalene (heretter kalt «forsknings- og utviklingsavtaler») inneholder konkurransebegrensninger som faller inn under virkeområdet for konkurranseloven § 10 første ledd.</p></article><article class="numberedLegalP" data-numerator="2" id="paragraf-1-nummer-2">(2) Unntaket fastsatt i første ledd får også virkning for bestemmelser i forsknings- og utviklingsavtaler som ikke utgjør hovedformålet med avtalene, men er direkte knyttet til og nødvendige for gjennomføringen av disse, for eksempel en forpliktelse til ikke på egen hånd eller sammen med tredjemann å utføre forsknings- og utviklingsarbeid på det området avtalen omfatter eller på et nært tilknyttet område i det tidsrom avtalen gjennomføres.<article class="legalP" id="paragraf-1-nummer-2-ledd-1">Bestemmelsen i annet ledd første punktum gjelder imidlertid ikke for bestemmelser som har samme formål som konkurransebegrensningene nevnt i § 5 første ledd.</article></article></article><article class="legalArticle" data-lovdata-URL="LTI/forskrift/2004-08-17-1194/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskrift menes med:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">«avtale»: en avtale, en beslutning truffet av en sammenslutning av foretak, eller en samordnet opptreden,</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">«deltakende foretak»: foretak som er parter i forsknings- og utviklingsavtalen og deres respektive tilknyttede foretak,</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">«tilknyttede foretak»: <ul class="defaultList"><li data-li-identifier="1." data-name="1."><article class="listArticle" id="paragraf-2-ledd-1-punkt-3-ledd-1-punkt-1"><article class="legalP" id="paragraf-2-ledd-1-punkt-3-ledd-1-punkt-1-ledd-1">foretak der en part i forsknings- og utviklingsavtalen, direkte eller indirekte <ul class="defaultList"><li data-li-identifier="i)" data-name="i)"><article class="listArticle" id="paragraf-2-ledd-1-punkt-3-ledd-1-punkt-1-ledd-1-punkt-1"><article class="legalP" id="paragraf-2-ledd-1-punkt-3-ledd-1-punkt-1-ledd-1-punkt-1-ledd-1">har mer enn halvparten av stemmerettighetene, eller</article></article></li><li data-li-identifier="ii)" data-name="ii)"><article class="listArticle" id="paragraf-2-ledd-1-punkt-3-ledd-1-punkt-1-ledd-1-punkt-2"><article class="legalP" id="paragraf-2-ledd-1-punkt-3-ledd-1-punkt-1-ledd-1-punkt-2-ledd-1">kan utnevne mer enn halvparten av medlemmene i kontrollorganet, administrasjonsorganet eller de organer som rettslig representerer foretaket, eller</article></article></li><li data-li-identifier="iii)" data-name="iii)"><article class="listArticle" id="paragraf-2-ledd-1-punkt-3-ledd-1-punkt-1-ledd-1-punkt-3"><article class="legalP" id="paragraf-2-ledd-1-punkt-3-ledd-1-punkt-1-ledd-1-punkt-3-ledd-1">har rett til å lede foretakets forretninger,</article></article></li></ul></article></article></li><li data-li-identifier="2." data-name="2."><article class="listArticle" id="paragraf-2-ledd-1-punkt-3-ledd-1-punkt-2"><article class="legalP" id="paragraf-2-ledd-1-punkt-3-ledd-1-punkt-2-ledd-1">foretak som overfor en avtalepart direkte eller indirekte har rettigheter eller innflytelse som nevnt i nr. 1,</article></article></li><li data-li-identifier="3." data-name="3."><article class="listArticle" id="paragraf-2-ledd-1-punkt-3-ledd-1-punkt-3"><article class="legalP" id="paragraf-2-ledd-1-punkt-3-ledd-1-punkt-3-ledd-1">foretak der et foretak nevnt i nr. 2 direkte eller indirekte har rettigheter eller innflytelse som nevnt i nr. 1,</article></article></li><li data-li-identifier="4." data-name="4."><article class="listArticle" id="paragraf-2-ledd-1-punkt-3-ledd-1-punkt-4"><article class="legalP" id="paragraf-2-ledd-1-punkt-3-ledd-1-punkt-4-ledd-1">foretak der en avtalepart sammen med ett eller flere av foretakene nevnt i nr. 1, 2 eller 3, eller foretak der to eller flere av de sistnevnte foretak i fellesskap har rettigheter eller innflytelse som nevnt i nr. 1,</article></article></li><li data-li-identifier="5." data-name="5."><article class="listArticle" id="paragraf-2-ledd-1-punkt-3-ledd-1-punkt-5"><article class="legalP" id="paragraf-2-ledd-1-punkt-3-ledd-1-punkt-5-ledd-1">foretak der rettigheter eller innflytelse som nevnt i nr. 1 i fellesskap innehas av: <ul class="defaultList"><li data-li-identifier="i)" data-name="i)"><article class="listArticle" id="paragraf-2-ledd-1-punkt-3-ledd-1-punkt-5-ledd-1-punkt-1"><article class="legalP" id="paragraf-2-ledd-1-punkt-3-ledd-1-punkt-5-ledd-1-punkt-1-ledd-1">avtalepartene eller deres respektive tilknyttede foretak nevnt i nr. 1 til 4, eller</article></article></li><li data-li-identifier="ii)" data-name="ii)"><article class="listArticle" id="paragraf-2-ledd-1-punkt-3-ledd-1-punkt-5-ledd-1-punkt-2"><article class="legalP" id="paragraf-2-ledd-1-punkt-3-ledd-1-punkt-5-ledd-1-punkt-2-ledd-1">en eller flere av avtalepartene eller ett eller flere av deres tilknyttede foretak nevnt i nr. 1 til 4 og en eller flere tredjemenn,</article></article></li></ul></article></article></li></ul></article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">«forskning og utvikling»: erverv av knowhow om produkter og prosesser og gjennomføring av teoretiske analyser, systematiske studier eller forsøk, herunder forsøksproduksjon, teknisk utprøving av produkter eller prosesser, oppføring av nødvendige anlegg og erverv av intellektuell eiendomsrett til resultatene,</article></article></li><li data-li-identifier="e)" data-name="e)"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">«produkt»: en vare og/eller en tjeneste, herunder både produkter og/eller tjenester på ulike nivåer i prosessen og ferdige produkter og/eller tjenester,</article></article></li><li data-li-identifier="f)" data-name="f)"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">«prosess omfattet av avtalen»: en teknologi eller prosess som er et resultat av det felles forsknings- og utviklingsarbeidet,</article></article></li><li data-li-identifier="g)" data-name="g)"><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1">«produkt omfattet av avtalen»: et produkt som er et resultat av det felles forsknings- og utviklingsarbeidet, produsert eller levert ved bruk av prosessene omfattet av avtalen,</article></article></li><li data-li-identifier="h)" data-name="h)"><article class="listArticle" id="paragraf-2-ledd-1-punkt-8"><article class="legalP" id="paragraf-2-ledd-1-punkt-8-ledd-1">«utnytting av resultatene»: produksjon eller distribusjon av produktene omfattet av avtalen eller anvendelse av prosesser omfattet av avtalen, overdragelse av intellektuell eiendomsrett eller lisensiering av slik rett, eller meddelelse av knowhow med sikte på slik produksjon eller anvendelse,</article></article></li><li data-li-identifier="i)" data-name="i)"><article class="listArticle" id="paragraf-2-ledd-1-punkt-9"><article class="legalP" id="paragraf-2-ledd-1-punkt-9-ledd-1">«intellektuelle eiendomsrettigheter»: industrielle eiendomsrettigheter, opphavsrettigheter og beslektede rettigheter,</article></article></li><li data-li-identifier="j)" data-name="j)"><article class="listArticle" id="paragraf-2-ledd-1-punkt-10"><article class="legalP" id="paragraf-2-ledd-1-punkt-10-ledd-1">«knowhow»: en helhet av ikke-patentert praktisk viten som følger av erfaring og prøving, og som er hemmelig, betydelig og identifisert. Med «hemmelig» menes i denne sammenheng at knowhowen ikke er allment kjent eller lett tilgjengelig; med «betydelig» menes at knowhowen omfatter viten som er uunnværlig for produksjonen av produktene omfattet av avtalen eller anvendelsen av prosesser omfattet av avtalen, med «identifisert» menes at den aktuelle knowhow er beskrevet på en så forståelig måte at det er mulig å kontrollere om den oppfyller kriteriene «hemmelig» og «betydelig»,</article></article></li><li data-li-identifier="k)" data-name="k)"><article class="listArticle" id="paragraf-2-ledd-1-punkt-11"><article class="legalP" id="paragraf-2-ledd-1-punkt-11-ledd-1">«felles» utføring av forsknings- og utviklingsarbeidet, eller utnytting av resultatene: at det aktuelle arbeidet <ul class="defaultList"><li data-li-identifier="-" data-name="-"><article class="listArticle" id="paragraf-2-ledd-1-punkt-11-ledd-1-punkt-1"><article class="legalP" id="paragraf-2-ledd-1-punkt-11-ledd-1-punkt-1-ledd-1">utføres av en felles gruppe, organisasjon eller foretak,</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-11-ledd-1-punkt-2"><article class="legalP" id="paragraf-2-ledd-1-punkt-11-ledd-1-punkt-2-ledd-1">i fellesskap overlates til tredjemann, eller</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-11-ledd-1-punkt-3"><article class="legalP" id="paragraf-2-ledd-1-punkt-11-ledd-1-punkt-3-ledd-1">fordeles mellom avtalepartene slik at disse spesialiserer seg innen forskning, utvikling, produksjon eller distribusjon,</article></article></li></ul></article></article></li><li data-li-identifier="l)" data-name="l)"><article class="listArticle" id="paragraf-2-ledd-1-punkt-12"><article class="legalP" id="paragraf-2-ledd-1-punkt-12-ledd-1">«konkurrerende foretak»: et foretak som leverer et produkt som kan forbedres eller erstattes av varene omfattet av avtalen (en faktisk konkurrent) eller et foretak som på grunnlag av realistiske vurderinger kan tenkes å ville foreta de nødvendige tilleggsinvesteringer eller påta seg andre nødvendige omstillingskostnader for å kunne gå inn på det relevante marked som reaksjon på en liten, men varig økning i relative priser (en potensiell konkurrent),</article></article></li><li data-li-identifier="m)" data-name="m)"><article class="listArticle" id="paragraf-2-ledd-1-punkt-13"><article class="legalP" id="paragraf-2-ledd-1-punkt-13-ledd-1">«det relevante marked for produktene omfattet av avtalen»: det eller de relevante produktmarked(er) eller det eller de relevante geografiske marked(er) for produktene omfattet av avtalen.</article></article></li></ul></article></article><article class="legalArticle" data-lovdata-URL="LTI/forskrift/2004-08-17-1194/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for unntak</span></h2><article class="numberedLegalP" data-numerator="1" id="paragraf-3-nummer-1">(1) Unntaket i § 1 får anvendelse på de vilkår som er fastsatt i annet til femte ledd.</article><article class="numberedLegalP" data-numerator="2" id="paragraf-3-nummer-2">(2) Alle avtaleparter har tilgang til resultatene av det felles forsknings- og utviklingsarbeid for videre forskning eller for utnytting. Forskningsinstitutter, akademiske institusjoner eller foretak som driver forskning og utvikling som en forretningsmessig tjeneste, vanligvis uten aktivt å utnytte resultatene, kan gå med på å begrense bruken av forsknings- og utviklingsresultatene til videre forskning.</article><article class="numberedLegalP" data-numerator="3" id="paragraf-3-nummer-3">(3) Med forbehold for annet ledd, dersom forsknings- og utviklingsavtalen utelukkende omfatter felles forskning og utvikling, står hver av avtalepartene fritt til på egen hånd å utnytte resultatene av den felles forskning og utvikling samt den allerede eksisterende knowhow som er nødvendig for dette formål. En slik utnyttingsrett kan begrenses til ett eller flere tekniske bruksområder dersom avtalepartene ikke er konkurrerende foretak på tidspunktet for inngåelsen av forsknings- og utviklingsavtalen.</article><article class="numberedLegalP" data-numerator="4" id="paragraf-3-nummer-4">(4) Den felles utnyttingen gjelder resultater som er beskyttet ved intellektuelle eiendomsrettigheter eller som utgjør knowhow som i vesentlig grad bidrar til tekniske og økonomiske framskritt, og resultatene er av avgjørende betydning for framstillingen av produkter omfattet av avtalen eller for anvendelsen av prosesser omfattet av avtalen.</article><article class="numberedLegalP" data-numerator="5" id="paragraf-3-nummer-5">(5) Foretak som har fått overdratt framstillingen av produktene, som ledd i spesialisering mellom partene må være pålagt å imøtekomme leveransebestillinger fra alle avtaleparter, unntatt dersom forsknings- og utviklingsavtalen også omfatter felles distribusjon.</article></article><article class="legalArticle" data-lovdata-URL="LTI/forskrift/2004-08-17-1194/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Markedsandelsterskel og unntakets varighet</span></h2><article class="numberedLegalP" data-numerator="1" id="paragraf-4-nummer-1">(1) Når de deltakende foretak ikke er konkurrerende foretak, skal unntaket fastsatt i § 1 få anvendelse i det tidsrom forskningen og utviklingen utføres. Ved felles utnytting av resultatene skal unntaket fortsette å gjelde i en periode på sju år fra den dag de produkter som er omfattet av avtalen, første gang blir markedsført i Norge.</article><article class="numberedLegalP" data-numerator="2" id="paragraf-4-nummer-2">(2) Når to eller flere av de deltakende foretak er konkurrerende foretak, skal unntaket fastsatt i § 1 få anvendelse i perioden nevnt i første ledd bare dersom de deltakende foretak på det tidspunkt forsknings- og utviklingsavtalen inngås, ikke har en samlet markedsandel som overstiger 25 prosent av det relevante marked for de produktene som kan forbedres eller erstattes av produktene omfattet av avtalen.</article><article class="numberedLegalP" data-numerator="3" id="paragraf-4-nummer-3">(3) Etter perioden nevnt i første ledd skal unntaket få anvendelse så lenge de deltakende foretak ikke har en samlet markedsandel som overstiger 25 prosent av det relevante marked for produktene omfattet av avtalen.</article></article><article class="legalArticle" data-lovdata-URL="LTI/forskrift/2004-08-17-1194/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Avtaler som ikke er omfattet av unntaket</span></h2><article class="numberedLegalP" data-numerator="1" id="paragraf-5-nummer-1">(1) Unntaket fastsatt i § 1 får ikke anvendelse på forsknings- og utviklingsavtaler som, direkte eller indirekte, isolert eller i kombinasjon med andre faktorer under avtalepartenes kontroll, har som formål<ul class="defaultList"><li data-li-identifier="a)" data-name="a)"><article class="listArticle" id="paragraf-5-nummer-1-punkt-1"><article class="legalP" id="paragraf-5-nummer-1-punkt-1-ledd-1">å begrense de deltakende foretaks frihet til å utføre forsknings- og utviklingsarbeid, på egen hånd eller i samarbeid med tredjemann, på et område uten forbindelse med det området forsknings- og utviklingsarbeidet omfatter eller, etter at arbeidet er gjennomført, på et område som omfattes av eller har tilknytning til det,</article></article></li><li data-li-identifier="b)" data-name="b)"><article class="listArticle" id="paragraf-5-nummer-1-punkt-2"><article class="legalP" id="paragraf-5-nummer-1-punkt-2-ledd-1">å hindre avtalepartene, etter at forsknings- og utviklingsarbeidet er gjennomført, fra å bestride gyldigheten av intellektuelle eiendomsrettigheter som de har i Norge og som har relevans for forsknings- og utviklingsarbeidet, eller, etter at forsknings- og utviklingsavtalen er utløpt, fra å bestride gyldigheten av intellektuelle eiendomsrettigheter som avtalepartene har i Norge, og som beskytter forsknings- og utviklingsresultatene. Dette berører ikke muligheten for at forsknings- og utviklingsavtalen kan sies opp i tilfelle en av partene bestrider gyldigheten av slike intellektuelle eiendomsrettigheter,</article></article></li><li data-li-identifier="c)" data-name="c)"><article class="listArticle" id="paragraf-5-nummer-1-punkt-3"><article class="legalP" id="paragraf-5-nummer-1-punkt-3-ledd-1">å begrense produksjon eller salg,</article></article></li><li data-li-identifier="d)" data-name="d)"><article class="listArticle" id="paragraf-5-nummer-1-punkt-4"><article class="legalP" id="paragraf-5-nummer-1-punkt-4-ledd-1">å fastsette priser når produktene omfattet av avtalen selges til tredjemann,</article></article></li><li data-li-identifier="e)" data-name="e)"><article class="listArticle" id="paragraf-5-nummer-1-punkt-5"><article class="legalP" id="paragraf-5-nummer-1-punkt-5-ledd-1">å begrense de deltakende foretaks frihet med hensyn til valg av kundekrets når det er gått sju år etter at produktene omfattet av avtalen første gang ble markedsført i Norge,</article></article></li><li data-li-identifier="f)" data-name="f)"><article class="listArticle" id="paragraf-5-nummer-1-punkt-6"><article class="legalP" id="paragraf-5-nummer-1-punkt-6-ledd-1">å hindre en avtalepart fra passivt salg av produktene omfattet av avtalen på områder reservert for andre avtaleparter,</article></article></li><li data-li-identifier="g)" data-name="g)"><article class="listArticle" id="paragraf-5-nummer-1-punkt-7"><article class="legalP" id="paragraf-5-nummer-1-punkt-7-ledd-1">å hindre avtalepartene fra å markedsføre produkter omfattet av avtalen, eller fra å føre en aktiv salgspolitikk for produktene i Norge reservert for andre avtaleparter når det er gått sju år etter at produktene omfattet av avtalen første gang ble markedsført i Norge,</article></article></li><li data-li-identifier="h)" data-name="h)"><article class="listArticle" id="paragraf-5-nummer-1-punkt-8"><article class="legalP" id="paragraf-5-nummer-1-punkt-8-ledd-1">å pålegge avtalepartene å nekte å gi tredjemann lisens for framstilling av produkter eller anvendelse av prosesser som er omfattet av avtalen, dersom avtalen ikke inneholder bestemmelser om at minst én av avtalepartene selv skal utnytte forsknings- og utviklingsresultatene, eller dersom slik utnytting ikke finner sted,</article></article></li><li data-li-identifier="i)" data-name="i)"><article class="listArticle" id="paragraf-5-nummer-1-punkt-9"><article class="legalP" id="paragraf-5-nummer-1-punkt-9-ledd-1">å pålegge avtalepartene plikt til å nekte å imøtekomme etterspørsel fra brukere eller forhandlere på deres respektive områder som vil markedsføre produktene omfattet av avtalen på andre områder i Norge, eller</article></article></li><li data-li-identifier="j)" data-name="j)"><article class="listArticle" id="paragraf-5-nummer-1-punkt-10"><article class="legalP" id="paragraf-5-nummer-1-punkt-10-ledd-1">å pålegge avtalepartene plikt til å begrense brukeres og forhandleres mulighet til å kjøpe produktene omfattet av avtalen fra andre forhandlere i Norge, og særlig til å utøve intellektuelle eiendomsrettigheter eller iverksette tiltak for å forhindre at brukere eller forhandlere kjøper eller markedsfører i Norge produkter som en annen avtalepart på lovlig vis har markedsført eller gitt tillatelse til å markedsføre i Norge.</article></article></li></ul></article><article class="numberedLegalP" data-numerator="2" id="paragraf-5-nummer-2">(2) Første ledd får ikke anvendelse på:<ul class="defaultList"><li data-li-identifier="a)" data-name="a)"><article class="listArticle" id="paragraf-5-nummer-2-punkt-1"><article class="legalP" id="paragraf-5-nummer-2-punkt-1-ledd-1">fastsetting av produksjonsmål dersom utnyttingen av resultatene omfatter felles produksjon av produktene omfattet av avtalen,</article></article></li><li data-li-identifier="b)" data-name="b)"><article class="listArticle" id="paragraf-5-nummer-2-punkt-2"><article class="legalP" id="paragraf-5-nummer-2-punkt-2-ledd-1">fastsetting av salgsmål og av priser til direkte kunder dersom utnyttingen av resultatene omfatter felles distribusjon av produktene omfattet av avtalen.</article></article></li></ul></article></article><article class="legalArticle" data-lovdata-URL="LTI/forskrift/2004-08-17-1194/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Anvendelse av markedsandelsterskelen</span></h2><article class="numberedLegalP" data-numerator="1" id="paragraf-6-nummer-1">(1) Ved anvendelsen av markedsandelsterskelen fastsatt i § 4 skal følgende regler gjelde:<ul class="defaultList"><li data-li-identifier="a)" data-name="a)"><article class="listArticle" id="paragraf-6-nummer-1-punkt-1"><article class="legalP" id="paragraf-6-nummer-1-punkt-1-ledd-1">markedsandelen skal beregnes på grunnlag av omsetningsverdien på markedet. Dersom opplysninger om omsetningsverdien på markedet ikke er tilgjengelige, kan anslag basert på andre pålitelige markedsopplysninger, herunder opplysninger om salgsvolumet på markedet, brukes til å beregne markedsandelen for det aktuelle foretaket,</article></article></li><li data-li-identifier="b)" data-name="b)"><article class="listArticle" id="paragraf-6-nummer-1-punkt-2"><article class="legalP" id="paragraf-6-nummer-1-punkt-2-ledd-1">markedsandelen skal beregnes på grunnlag av opplysninger for foregående kalenderår,</article></article></li><li data-li-identifier="c)" data-name="c)"><article class="listArticle" id="paragraf-6-nummer-1-punkt-3"><article class="legalP" id="paragraf-6-nummer-1-punkt-3-ledd-1">markedsandelen som innehas av foretakene nevnt i § 2 bokstav c nr. 5, skal fordeles likt på hvert enkelt foretak som har rettigheter eller innflytelse som nevnt i § 2 bokstav c nr. 1.</article></article></li></ul></article><article class="numberedLegalP" data-numerator="2" id="paragraf-6-nummer-2">(2) Dersom markedsandelen nevnt i § 4 tredje ledd i utgangspunktet ikke er på over 25 prosent, men senere stiger over dette nivå uten å overskride 30 prosent, får unntaket fastsatt i § 1 fortsatt anvendelse i et tidsrom på to sammenhengende kalenderår etter det året da terskelen på 25 prosent første gang ble overskredet.</article><article class="numberedLegalP" data-numerator="3" id="paragraf-6-nummer-3">(3) Dersom markedsandelen nevnt i § 4 tredje ledd i utgangspunktet ikke er på over 25 prosent, men senere stiger til over 30 prosent, får unntaket fastsatt i § 1 fortsatt anvendelse i ett kalenderår etter det året da nivået på 30 prosent første gang ble overskredet.</article><article class="numberedLegalP" data-numerator="4" id="paragraf-6-nummer-4">(4) Anvendelsen av annet og tredje ledd kan ikke kombineres på en slik måte at tidsrommet på to kalenderår overskrides.</article></article><article class="legalArticle" data-lovdata-URL="LTI/forskrift/2004-08-17-1194/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse og varighet</span></h2><article class="legalP" id="paragraf-7-ledd-1">Denne forskrift trer i kraft 17. august 2004 og gjelder til 31. desember 2010.</article></article></main></body></html>