<!DOCTYPE html><html lang="no"><head><title>Forskrift om endring i forskrift om fordeling av tollkvoter for landbruksvarer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-11-08-1435</dd><dt class="dokid">DokumentID</dt><dd class="dokid">LTI/forskrift/2004-11-08-1435</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 14 s 2076</dd><dt class="dateInForce">I kraft fra</dt><dd class="dateInForce">2004-11-08</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-06-20-907</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1985-12-06-2107/§5</li><li>forskrift/1995-06-30-600</li></ul></dd><dt class="dateOfPublication">Kunngjort</dt><dd class="dateOfPublication">2004-11-09</dd><dt class="journalNumber">Journalnummer</dt><dd class="journalNumber">2004-1239</dd><dt class="titleShort">Korttittel</dt><dd class="titleShort">Endr. i forskrift om landbrukstollkvoter</dd><dt class="title">Tittel</dt><dd class="title">Forskrift om endring i forskrift om fordeling av tollkvoter for landbruksvarer.</dd><dt class="miscInformation">Annet om dokumentet</dt><dd class="miscInformation">Fastsatt av Landbruks- og matdepartementet 8. november 2004 med hjemmel i tolltariffens innledende bestemmelser § 5 og delegeringsvedtak 30. juni 1995 nr. 600.</dd><dt class="refid">RefID</dt><dd class="refid">forskrift/2004-11-08-1435</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om fordeling av tollkvoter for landbruksvarer.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-11-08-1435" id="dokument"><h1>Forskrift om endring i forskrift om fordeling av tollkvoter for landbruksvarer.</h1><section class="section" data-name="kapI" id="kapittel-1" data-lovdata-URL="LTI/forskrift/2004-11-08-1435/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. juni 2003 nr. 907 om fordeling av tollkvoter for landbruksvarer gjøres følgende endringer:</article> <article class="defaultP" margin-top="true">§ 13 tredje ledd skal lyde:</article><article class="legalP" id="kapittel-1-ledd-2">Kvotefordeling ved auksjon for de produkter som er merket «A3» gjennomføres i januar hvert år det året kvotene skal fordeles for.</article> <article class="defaultP" margin-top="true">§ 37 skal lyde:</article><article class="legalP" id="kapittel-1-ledd-3">650 tonn av EF-kvoten fordeles i henhold til § 8, § 9 og paragrafen her.</article><article class="legalP" id="kapittel-1-ledd-4">Det fordeles minimum 2 tonn og maksimum 50 tonn pr. tildeling.</article><article class="legalP" id="kapittel-1-ledd-5">Andel av frikvoten kan ikke tildeles<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">virksomhet som oppfyller vilkårene i § 35 første ledd,</article></article></li><li data-li-identifier="b)" data-name="b)"><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">selskap som inngår i samme konsern som annen kvotesøker eller virksomhet nevnt i bokstav a,</article></article></li><li data-li-identifier="c)" data-name="c)"><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">virksomhet som er tilknyttet annen kvotesøker eller virksomhet nevnt i bokstav a gjennom avtale eller eierforhold der forholdet medfører at en av virksomhetene har betydelig innflytelse over den andre, eller</article></article></li><li data-li-identifier="d)" data-name="d)"><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1">virksomhet som eies av tredjeperson som også eier annen kvotesøker eller virksomhet nevnt i bokstav a, og tredjepersonens eierandel i hver av virksomhetene innebærer betydelig innflytelse.</article></article></li></ul></article><article class="legalP" id="kapittel-1-ledd-6">Betydelig innflytelse etter tredje ledd skal normalt anses å foreligge når noen eier så mange aksjer eller andeler at de representerer minst 20% av stemmene i en virksomhet.</article><article class="legalP" id="kapittel-1-ledd-7">Kvotesøker som nevnt i § 35 første ledd kan likevel søke om å bli tildelt andel i frikvoten dersom<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">det dokumenteres at den totale kvoteandel gitt i henhold til § 35 er benyttet fullt ut og det er frikvote igjen til fordeling, eller</article></article></li><li data-li-identifier="b)" data-name="b)"><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">søker har fått tildelt en kvoteandel på mindre enn 50 tonn. Kvotesøker kan da søke om å få tildelt andel av frikvoten slik at samlet kvoteandel utgjør 50 tonn.</article></article></li></ul></article><article class="legalP" id="kapittel-1-ledd-8">Kvotesøker må være godkjent for næringsmiddelvirksomhet av Mattilsynet. Kopi av gyldig godkjennelsesdokument vedlegges søknad om kvoteandel.</article> <article class="defaultP" margin-top="true">§ 42 skal lyde:</article><article class="legalP" id="kapittel-1-ledd-9">Ubenyttet kvoteandel tildelt etter bestemmelsene i dette kapitlet kan omsettes én gang. Andel av frikvote som nevnt i § 37 kan ikke omsettes til virksomhet som nevnt i § 37 tredje ledd. Kjøper må oppfylle vilkårene i § 4.</article><article class="legalP" id="kapittel-1-ledd-10">Selger plikter å gi Statens landbruksforvaltning skriftlig melding om overdragelse av kvoteandel og skal returnere tillatelse til import med nedsatt tollsats i original dersom slik tillatelse er utstedt. Dersom vilkårene i § 4 er oppfylt, utsteder Statens landbruksforvaltning tillatelse til import med nedsatt tollsats til kjøper av kvoteandelen.</article><article class="legalP" id="kapittel-1-ledd-11">Omsetning av kvoteandel er ikke grunnlag for å frigi bankgaranti, jf. § 34, og fritar ikke selger fra rapporteringsansvar i henhold til § 34 annet ledd jf. § 40.</article> <article class="defaultP" margin-top="true">I vedlegg 1 til forskriften skal radene som omhandler «Høy» lyde: <table><tbody><tr><td data-text-align="left" data-vertical-align="top">Høy</td><td data-text-align="left" data-vertical-align="top">12.14.9091</td><td data-text-align="left" data-vertical-align="top">Tollfritt</td><td data-text-align="left" data-vertical-align="top">10.000</td><td data-text-align="left" data-vertical-align="top">Kalenderåret</td><td data-text-align="left" data-vertical-align="top">EF</td><td data-text-align="center" data-vertical-align="top">S</td><td data-text-align="left" data-vertical-align="top">Avtale etter EØS-avtalens artikkel 19 fra 2003</td><td data-text-align="center" data-vertical-align="top">6</td></tr><tr><td data-text-align="left" data-vertical-align="top">Høy</td><td data-text-align="left" data-vertical-align="top">12.14.9091</td><td data-text-align="left" data-vertical-align="top">Tollfritt</td><td data-text-align="left" data-vertical-align="top">25.000</td><td data-text-align="left" data-vertical-align="top">Kalenderåret</td><td data-text-align="left" data-vertical-align="top">EF</td><td data-text-align="center" data-vertical-align="top">S</td><td data-text-align="left" data-vertical-align="top">Avtale med WTO</td><td data-text-align="center" data-vertical-align="top" /></tr><tr><td data-text-align="left" data-vertical-align="top">Høy</td><td data-text-align="left" data-vertical-align="top">12.14.9091</td><td data-text-align="left" data-vertical-align="top">Tollfritt</td><td data-text-align="left" data-vertical-align="top">500</td><td data-text-align="left" data-vertical-align="top">Kalenderåret</td><td data-text-align="left" data-vertical-align="top">Andre land enn EF</td><td data-text-align="center" data-vertical-align="top">S</td><td data-text-align="left" data-vertical-align="top">Avtale med WTO</td><td data-text-align="center" data-vertical-align="top" /></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2004-11-08-1435/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>