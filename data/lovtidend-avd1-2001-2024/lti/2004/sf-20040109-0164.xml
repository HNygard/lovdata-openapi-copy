<!DOCTYPE html><html lang="no"><head><title>Forskrift om endring i forskrift for vegetabilske konserver.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-01-09-164</dd><dt class="dokid">DokumentID</dt><dd class="dokid">LTI/forskrift/2004-01-09-164</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 2 s 273</dd><dt class="dateInForce">I kraft fra</dt><dd class="dateInForce">2004-01-09</dd><dt class="changesToDocuments">Endrer</dt><dd class="changesToDocuments"><ul><li>forskrift/1971-12-10-1</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§33</li><li>lov/2003-12-19-124/§36</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2004-01-27</dd><dt class="lastupdated">Rettet</dt><dd class="lastupdated">2004-02-06 (ledetekst til § 3 og § 13)</dd><dt class="journalNumber">Journalnummer</dt><dd class="journalNumber">2004-0152</dd><dt class="titleShort">Korttittel</dt><dd class="titleShort">Endr. i forskrift for vegetabilske konserver</dd><dt class="title">Tittel</dt><dd class="title">Forskrift om endring i forskrift for vegetabilske konserver.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 9. januar 2004 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790.</dd><dt class="refid">RefID</dt><dd class="refid">forskrift/2004-01-09-164</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for vegetabilske konserver.<ul class="tocSubUl"><li>I<ul class="tocSubUl"><li>§ 7. Tilsyn, vedtak og dispensasjon</li><li>§ 35. Straff</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-01-09-164" id="dokument"><h1>Forskrift om endring i forskrift for vegetabilske konserver.</h1><section class="section" data-name="kapI" id="kapittel-1" data-lovdata-URL="LTI/forskrift/2004-01-09-164/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 10. desember 1971 nr. 1 for vegetabilske konserver gjøres følgende endringer:</article> <article class="defaultP" margin-top="true">Hjemmelsfeltet skal lyde:</article><article class="legalP" id="kapittel-1-ledd-2">Fastsatt ved Kronprinsreg.res. 10. desember 1971 med hjemmel i lov av 17. juni 1932 nr. 6 om kvalitetskontroll med landbruksvarer m.v. og lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790. Fremmet av Landbruksdepartementet.</article> <article class="defaultP" margin-top="true">§ 3 pkt. 3-3 første ledd skal lyde:</article><article class="legalP" id="kapittel-1-ledd-3">Mattilsynet kan gi bestemmelser om emballasjens form, størrelse, utseende og om materialets art. Det kan herunder gis bestemmelser om stempling av etiketten eller emballasjen med tilvirkerens navn eller et innregistrert nummer eller kode. Varer som er pakket i fortinnet hvitblikk, må ikke inneholde over 25 mg tinn i 100 g ferdig vare.</article> <article class="defaultP" margin-top="true">§ 4 pkt. 4-4 første ledd skal lyde:</article><article class="legalP" id="kapittel-1-ledd-4">Tilsetningsstoffer kan benyttes i henhold til gjeldende forskrift om tilsetningsstoffer til næringsmidler og i samsvar med forskrifter for vegetabilske konserver, for så vidt disse er mer restriktive.</article> <article class="defaultP" margin-top="true">§ 4 pkt. 4-4 femte og sjette ledd skal lyde:</article><article class="legalP" id="kapittel-1-ledd-5">Vare bestemt til sykekost er underlagt de til enhver tid av Mattilsynet i medhold av de alminnelige næringsmiddelforskrifter, gitte bestemmelser</article><article class="legalP" id="kapittel-1-ledd-6">Fargestoffer. Med de unntak som er gitt i § 17, § 21, § 32 pkt. 32-2, § 33 pkt. 33-2 og § 34 kan det til farging bare brukes naturlige fargestoffer som er godkjent i henhold til gjeldende forskrift om tilsetningsstoffer til næringsmidler.</article> <article class="defaultP" margin-top="true">§ 4 pkt. 4-5 annet ledd skal lyde:</article><article class="legalP" id="kapittel-1-ledd-7">Andre ingredienser enn de som er nevnt i § 4 er forbudt, med mindre de er tillatt i særbestemmelsene eller er godkjent av Mattilsynet.</article> <article class="defaultP" margin-top="true">§ 5 første ledd skal lyde:</article><article class="legalP" id="kapittel-1-ledd-8">Produktene som omfattes av denne forskriften skal ved omsetning være merket etter gjeldende forskrifter om merking mv. av næringsmidler, identifikasjonsmerking av næringsmiddelpartier og deklarasjon av næringsinnhold. Spesielle krav til merking i særlovgivningen for den enkelte produktgruppen skal oppfylles i tillegg til kravene i ovennevnte forskrift.</article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Tilsyn, vedtak og dispensasjon</span></span><article class="legalP" id="kapittel-1-foreslåttparagraf-1-ledd-1">Mattilsynet fører tilsyn og fatter vedtak for å gjennomføre bestemmelsene gitt i og i medhold av denne forskriften.</article><article class="legalP" id="kapittel-1-foreslåttparagraf-1-ledd-2">Mattilsynet kan i særlige tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article> <article class="defaultP" margin-top="true">§ 13 pkt. 13-2 første ledd skal lyde:</article><article class="legalP" id="kapittel-1-ledd-9">Varen skal gis betegnelsen «Limonade». Med Mattilsynets godkjenning kan fantasinavn anvendes når dette er ledsaget av en beskrivende betegnelse.</article> <article class="defaultP" margin-top="true">§ 18 pkt. 18-4 annet ledd skal lyde:</article><article class="legalP" id="kapittel-1-ledd-10">Er varen tilvirket av mer enn to frukt- eller bærslag, skal den betegnes «Blandet fruktkompott», «Fruktkompott», eller «Bærkompott» eller en annen betegnelse som godkjennes av Mattilsynet. I merkingen skal angis hvor meget frukt og/eller bær og dessuten hvor meget sukker varen inneholder.</article> <article class="defaultP" margin-top="true">§ 19 pkt. 19-4 skal lyde:</article><article class="legalP" id="kapittel-1-ledd-11">Varen skal gis betegnelsen «Grøt» eller en annen betegnelse som er godkjent av Mattilsynet, med tilføyelse av navnet på det/de frukt- eller bærslag som varen er tilvirket av. Er varen tilvirket av mer enn 2 frukt- eller bærslag skal den gis betegnelsen «Blandet fruktgrøt», «Fruktgrøt» eller «Bærgrøt», eller en annen betegnelse som er godkjent av Mattilsynet. Frukt- og/eller bærinnholdet og/eller råsaftinnholdet skal angis i merkingen i g i 100 g ferdig vare. Sukkerinnholdet skal angis.</article> <article class="defaultP" margin-top="true">§ 21 pkt. 21-2 annet ledd skal lyde:</article><article class="legalP" id="kapittel-1-ledd-12">Produsentens navn eller et av Mattilsynet godkjent fantasinavn kan inngå i varebetegnelsen.</article> <article class="defaultP" margin-top="true">§ 23A pkt. 23A-1 første ledd skal lyde:</article><article class="legalP" id="kapittel-1-ledd-13">Hermetisk sopp skal være hele, oppskårede eller findelte spiselige matsopp av egnede sorter, såvel dyrkede som viltvoksende, som er nedlagt i vann eller annet egnet pakningsmedium som er godkjent av Mattilsynet, som er pakket i hermetisk lukket pakning og gjort holdbar ved varmebehandling. Hermetisk sopp kan tilsettes koksalt og/eller krydder.</article> <article class="defaultP" margin-top="true">§ 27 pkt. 27-3 femte ledd skal lyde:</article><article class="legalP" id="kapittel-1-ledd-14">Tomatpuré skal være pakket i innvendig godt lakkert blikkemballasje, i glassemballasje eller annen dertil egnet emballasje som Mattilsynet godkjenner.</article> <article class="defaultP" margin-top="true">§ 31 pkt. 31-4 annet ledd skal lyde:</article><article class="legalP" id="kapittel-1-ledd-15">Produsentens navn eller et av Mattilsynet godkjent fantasinavn kan inngå i varebetegnelsen.</article> <article class="defaultP" margin-top="true">§ 32 pkt. 32-2 skal lyde:</article><article class="legalP" id="kapittel-1-ledd-16">Erstatningsmidler skal merkes på norsk språk. Erstatningsmidler kan, når intet annet er bestemt i særbestemmelsene for bestemte erstatningsmidler (jf. § 33), betegnes med et fantasinavn eller gis en betegnelse som er vanlig brukt og viser til deres fremstilling, anvendelse, utseende eller konsistens. Betegnelsen må være godkjent av Mattilsynet. Smakstypen kan angis med f.eks. «Med appelsinsmak», «Med bringebærsmak» eller «Appelsintype », «Bringebærtype» eller «Etterliknet bringebærsmak » eller «Imitert bringebærsmak». I merking, reklame og annet opplysningsmateriell for erstatningsmidler er det forbudt å innta på norsk eller fremmed språk, varebetegnelser på noen av de under kap. II nevnte konserver, og med de unntak som følger av kap. II – ord hvori frukt, bær eller grønnsaker, eller avledninger av disse inngår. Videre skal det i merkingen være angitt en fullstendig spesifikasjon over varens sammensetning med hensyn til råstoffer, tilsetningstoffer og andre ingredienser, herunder om et tilsatt farge-, smaks- eller aromastoff er naturlig eller kunstig. Hvis varebetegnelsen har to eller flere ord, skal disse stå samlet og med bokstaver av lik størrelse, form og utstyr.</article> <article class="defaultP" margin-top="true">§ 34 pkt. 34-2 første ledd skal lyde:</article><article class="legalP" id="kapittel-1-ledd-17">Varen skal gis betegnelsen «Alkoholfri vin» eventuelt med tilføyelse av navnet på det frukt- eller bærslag som varen er tilvirket av, f.eks. «Alkoholfri Eplevin», «Alkoholfri Gravenstenvin». Tilvirkerens navn eller et av Mattilsynet godkjent fantasinavn kan gå inn i varebetegnelsen.</article> <article class="defaultP" margin-top="true">§ 35 skal lyde:</article><article class="futureLegalArticle" data-name="§35" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 35</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-2-ledd-1">Forsettlig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til matloven § 28.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-01-09-164/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>