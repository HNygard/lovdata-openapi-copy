<!DOCTYPE html><html lang="no"><head><title>Forskrift om regulering av fisket etter makrell i 2005.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-12-22-1796</dd><dt class="dokid">DokumentID</dt><dd class="dokid">LTI/forskrift/2004-12-22-1796</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 17 s 2551</dd><dt class="dateInForce">I kraft fra</dt><dd class="dateInForce">2005-01-01 – 2005-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§4a</li><li>lov/1983-06-03-40/§5</li><li>lov/1983-06-03-40/§9</li><li>lov/1983-06-03-40/§11</li><li>lov/1983-06-03-40/§13</li><li>lov/1999-03-26-15/§12</li><li>lov/1999-03-26-15/§20</li><li>forskrift/2000-02-11-99</li></ul></dd><dt class="dateOfPublication">Kunngjort</dt><dd class="dateOfPublication">2005-01-05</dd><dt class="journalNumber">Journalnummer</dt><dd class="journalNumber">2004-1559</dd><dt class="titleShort">Korttittel</dt><dd class="titleShort">Forskrift om makrellfisket, 2005</dd><dt class="title">Tittel</dt><dd class="title">Forskrift om regulering av fisket etter makrell i 2005.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeri- og kystdepartementet 22. desember 2004 med hjemmel i lov 3. juni 1983 nr. 40 om saltvannsfiske m.v. § 4, § 4a, § 5, § 9, § 11 og § 13 og lov 26. mars 1999 nr. 15 om retten til å delta i fiske og fangst (deltakerloven) § 12 og § 20, jf. delegeringsvedtak 11. februar 2000 nr. 99.</dd><dt class="refid">RefID</dt><dd class="refid">forskrift/2004-12-22-1796</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter makrell i 2005.<ul class="tocSubUl"><li>Kapittel 1. Forbud og definisjoner<ul class="tocSubUl"><li>§ 1. Forbud</li><li>§ 2. Norsk totalkvote og områdekvoter</li><li>§ 3. Gruppekvoter</li><li>§ 4. Definisjoner</li></ul></li><li>Kapittel 2. Ringnotgruppen<ul class="tocSubUl"><li>§ 5. Vilkår for deltakelse</li><li>§ 6. Fartøykvote</li><li>§ 7. Maksimalkvote</li><li>§ 8. Utskifting av fartøy</li><li>§ 9. Salg av fartøy</li></ul></li><li>Kapittel 3. Trålgruppen<ul class="tocSubUl"><li>§ 10. Vilkår for deltakelse</li><li>§ 11. Fartøykvote</li><li>§ 12. Partråling</li></ul></li><li>Kapittel 4. Kystfartøygruppen<ul class="tocSubUl"><li>§ 13. Vilkår for deltakelse</li><li>§ 14. Kvote til deltakende fartøy</li><li>§ 15. Beregning av kvote ved utskifting og ombygging</li><li>§ 16. Notfartøy som fisker med garn og snøre</li></ul></li><li>Kapittel 5. Fellesbestemmelser<ul class="tocSubUl"><li>§ 17. Særskilt turkvoteregulering</li><li>§ 18. Kvoteutnyttelse</li><li>§ 19. Midlertidig tillatelse til å benytte annet fartøy (leiefartøy)</li><li>§ 20. Overføring av fangst</li><li>§ 21. Bifangst</li><li>§ 22. Dumping og neddreping</li><li>§ 23. Stopp i fisket mv.</li><li>§ 24. Bemyndigelse</li></ul></li><li>Kapittel 6. Fritidsfiske<ul class="tocSubUl"><li>§ 25. Begrensninger i fritidsfisket</li></ul></li><li>Kapittel 7. Straff og ikrafttredelse<ul class="tocSubUl"><li>§ 26. Straff</li><li>§ 27. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2004-12-22-1796" id="dokument"><h1>Forskrift om regulering av fisket etter makrell i 2005.</h1><section class="section" data-name="kap1" id="kapittel-1" data-lovdata-URL="LTI/forskrift/2004-12-22-1796/KAPITTEL_1"><h2>Kapittel 1. Forbud og definisjoner</h2><article class="legalArticle" data-lovdata-URL="LTI/forskrift/2004-12-22-1796/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Forbud</span></h3><article class="legalP" id="kapittel-1-paragraf-1-ledd-1">Det er forbudt for norske fartøy å fiske og lande makrell i 2005.</article></article><article class="legalArticle" data-lovdata-URL="LTI/forskrift/2004-12-22-1796/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Norsk totalkvote og områdekvoter</span></h3><article class="legalP" id="kapittel-1-paragraf-2-ledd-1">Uten hensyn til forbudet i § 1 kan norske fartøy som omfattes av bestemmelsene i denne forskrift fiske og lande totalt 114.437 tonn makrell i Norges indre farvann, sjøterritorium, økonomiske sone og i internasjonalt farvann. Innenfor totalkvoten kan norske fartøy fiske de kvanta som fremgår av denne bestemmelsen i EU-sonen og i færøysk sone, jf. tredje og fjerde ledd.</article><article class="legalP" id="kapittel-1-paragraf-2-ledd-2">Totalkvoten i første ledd kan fiskes innen de deler av Norges indre farvann, sjøterritorium, økonomiske sone som befinner seg i ICES statistikkområde IVa og i internasjonalt farvann med fradrag for det som fiskes i medhold av tredje og fjerde ledd.</article><article class="legalP" id="kapittel-1-paragraf-2-ledd-3">Av totalkvoten kan inntil 77.576 tonn fiskes i Norges indre farvann, sjøterritorium og økonomiske sone nord for 62° N, og inntil 3.000 tonn kan fiskes i statistikkområde IIIa.</article><article class="legalP" id="kapittel-1-paragraf-2-ledd-4">Av totalkvoten kan inntil 36.861 tonn fiskes i EU-sonen i statistikkområde IVa, hvorav inntil 8.500 tonn kan fiske i EU-sonen i statistikkområdene VIa, VIId, VIIe, VIIf og VIIh. Inntil 4.321 tonn av totalkvoten kan fiskes i Færøyenes fiskerisone.</article><article class="legalP" id="kapittel-1-paragraf-2-ledd-5">Av totalkvoten avsettes 750 tonn til agn.</article></article><article class="legalArticle" data-lovdata-URL="LTI/forskrift/2004-12-22-1796/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Gruppekvoter</span></h3><article class="legalP" id="kapittel-1-paragraf-3-ledd-1">Fartøy med ringnottillatelse som nevnt i § 5 nr. 1 kan fiske og lande inntil 78.075 tonn. Ringnotfartøy som nevnt i § 5 nr. 2 og 3 kan fiske og lande inntil 6.974 tonn.</article><article class="legalP" id="kapittel-1-paragraf-3-ledd-2">Trålfartøy med adgang til å delta kan fra og med 1. oktober 2005 fiske og lande inntil 3.638 tonn makrell til konsum i ICES statistikkområde IVa og i Norges indre farvann, sjøterritorium og økonomiske sone nord for 62° N.</article><article class="legalP" id="kapittel-1-paragraf-3-ledd-3">Fartøy med adgang til å delta i kystfartøygruppen kan fiske og lande inntil 25.000 tonn.</article><article class="legalP" id="kapittel-1-paragraf-3-ledd-4">Fartøy med adgang til å delta i kystfartøygruppen i fiske etter makrell i 2005 med not, kan fiske og lande innenfor en kvote på 15.925 tonn makrell. Av dette kan fartøy i kystfartøygruppen under 13 meter største lengde fiske og lande innenfor en kvote på 3.663 tonn. Fartøy i kystfartøygruppen på eller over 13 meter største lengde kan fiske og lande innenfor en kvote på 12.262 tonn.</article><article class="legalP" id="kapittel-1-paragraf-3-ledd-5">Fartøy med adgang til å delta i kystfartøygruppens i fiske etter makrell i 2005 med garn/snøre, kan fiske og lande innenfor en kvote på 8.575 tonn makrell.</article><article class="legalP" id="kapittel-1-paragraf-3-ledd-6">Fartøy med adgang til å delta i gruppe II i kystfartøygruppens fiske etter makrell i 2005, kan fiske og lande innenfor en kvote på 500 tonn makrell.</article></article><article class="legalArticle" data-lovdata-URL="LTI/forskrift/2004-12-22-1796/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-4-ledd-1">Med «fiske og lande» forstås i denne forskrift at vedkommende fartøy som har adgang til å delta, tar utseiling til feltet, fisker med eget redskap og fører selv fangsten til fiskemottaket. Landing omfatter både lossing og utstedelse av pliktig landingsseddel og sluttseddel.</article><article class="legalP" id="kapittel-1-paragraf-4-ledd-2">For fartøy som ikke selv kan føre fangst, for fartøy som må låssette eller som deltar i et eventuelt låssettingsfiske, skjer landing ved opptak fra lås/pose i sjøen til førings-/kjøperfartøy. Ved opptak veies kvantumet, og førings-/kjøperfartøy og fisker utsteder pliktig landings- eller sluttseddel.</article><article class="legalP" id="kapittel-1-paragraf-4-ledd-3">Med «lastekapasitet» forstås i denne forskrift fartøyets samlede lastekapasitet regnet ut fra de rom og tanker som kan nyttes til føring av løsført fangst. Fryserom som også kan nyttes til løsført råstoff regnes med i fartøyets lastekapasitet for løsført fangst. 10 hl svarer til 1 m<sup>3</sup> lasteromsvolum etter denne forskrift.</article><article class="legalP" id="kapittel-1-paragraf-4-ledd-4">Med «partråling» forstås i denne forskrift at fartøyene i partrållag må fiske med samme redskap, og dra med inntil to wirer i hver sin vinge av trålredskapet. Det er ikke tillatt å nytte tråldører under partråling i henhold til denne forskrift.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2004-12-22-1796/KAPITTEL_2"><h2>Kapittel 2. Ringnotgruppen</h2><article class="legalArticle" data-lovdata-URL="LTI/forskrift/2004-12-22-1796/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Vilkår for deltakelse</span></h3><article class="legalP" id="kapittel-2-paragraf-1-ledd-1">Følgende fartøy kan delta i fisket:<ul class="defaultList"><li data-li-identifier="1)" data-name="1)"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">Fartøy med ringnottillatelse.</article></article></li><li data-li-identifier="2)" data-name="2)"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">Ringnotfartøy mellom 21,35 og 27,50 meter største lengde, med mindre Fiskeridirektoratet har gitt tillatelse til å forlenge fartøyet av sikkerhetsmessige årsaker, og med lastekapasitet på 1.500 hl eller mindre som hadde adgang til å delta i SUK-gruppen i makrellfisket i Nordsjøen eller nord for 62° N i minst ett av årene 2002, 2003 eller 2004 innenfor ringnotgruppen.</article></article></li><li data-li-identifier="3)" data-name="3)"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">Ringnotfartøy mellom 21,35 og 27,50 meter største lengde, med mindre Fiskeridirektoratet har gitt tillatelse til å forlenge fartøyet av sikkerhetsmessige årsaker, og med lastekapasitet på 1.500 hl eller mindre som fikk adgang til å delta etter forskrift 1. juni 1992 nr. 425 om adgang til å delta i makrellfisket og nordsjøsildfisket for eiere av fartøy mellom 70 og 90 fot i 1992, dersom de hadde adgang til å delta i SUK-gruppen i notfisket utenfor grunnlinjene etter nordsjøsild eller makrell i minst ett av årene 2002, 2003 eller 2004 innenfor ringnotgruppen.</article></article></li></ul></article></article><article class="legalArticle" data-lovdata-URL="LTI/forskrift/2004-12-22-1796/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Fartøykvote</span></h3><article class="legalP" id="kapittel-2-paragraf-2-ledd-1">Ringnotfartøy som har adgang til å delta, tildeles fartøykvoter etter 15. august med utgangspunkter i følgende basiskvoter: <table><tbody><tr><td data-text-align="left" data-vertical-align="top">1.500 hl +</td><td data-text-align="left" data-vertical-align="top">40% av konsesjonskapasiteten fra</td><td data-text-align="left" data-vertical-align="top">0 –</td><td data-text-align="right" data-vertical-align="top">4.000 hl</td></tr><tr><td data-text-align="left" data-vertical-align="top" /><td data-text-align="left" data-vertical-align="top">30% av konsesjonskapasiteten fra</td><td data-text-align="left" data-vertical-align="top">4.000 –</td><td data-text-align="right" data-vertical-align="top">6.000 hl</td></tr><tr><td data-text-align="left" data-vertical-align="top" /><td data-text-align="left" data-vertical-align="top">20% av konsesjonskapasiteten fra</td><td data-text-align="left" data-vertical-align="top">6.000 –</td><td data-text-align="right" data-vertical-align="top">10.000 hl</td></tr><tr><td data-text-align="left" data-vertical-align="top" /><td data-text-align="left" data-vertical-align="top">10% av konsesjonskapasiteten fra</td><td data-text-align="left" data-vertical-align="top">over</td><td data-text-align="right" data-vertical-align="top">10.000 hl</td></tr></tbody></table></article><article class="legalP" id="kapittel-2-paragraf-2-ledd-2">Basiskvoten blir omregnet til tonn ved at 1 hektoliter = 0,1 tonn (100 kg).</article><article class="legalP" id="kapittel-2-paragraf-2-ledd-3">Kvoten til det enkelte fartøy framkommer ved å multiplisere basiskvoten for vedkommende fartøy med den faktoren Fiskeridirektoratet fastsetter.</article><article class="legalP" id="kapittel-2-paragraf-2-ledd-4">For ringnotfartøy som nevnt i § 5 nr. 2 og 3 nyttes faktisk lasteromskapasitet, maksimalt 1.500 hl, som grunnlag for utregning av fartøykvoten.</article><article class="legalP" id="kapittel-2-paragraf-2-ledd-5">Fiskeridirektoratet kan endre faktoren.</article></article><article class="legalArticle" data-lovdata-URL="LTI/forskrift/2004-12-22-1796/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Maksimalkvote</span></h3><article class="legalP" id="kapittel-2-paragraf-3-ledd-1">I perioden fra og med 1. januar til og med 14. august 2005 kan ringnotfartøy som nevnt i § 5 nr. 1 fiske maksimalt inntil 350 tonn makrell i Norges indre farvann, sjøterritorium og økonomiske sone nord for 62° N og i den del av ICES statistikkområde IVa som ligger innenfor Norges indre farvann, sjøterritorium og økonomiske sone.</article><article class="legalP" id="kapittel-2-paragraf-3-ledd-2">Ringnotfartøy som nevnt i § 5 nr. 2 og 3, kan i det tidsrom og i det området som er nevnt i første ledd, fiske maksimalt inntil 250 tonn.</article><article class="legalP" id="kapittel-2-paragraf-3-ledd-3">Fiskeridirektoratet kan fastsette totalkvote for fisket etter denne paragraf. Det enkelte fartøys fangst etter denne paragraf går til fradrag på den kvoten fartøyet totalt tildeles for 2005.</article></article><article class="legalArticle" data-lovdata-URL="LTI/forskrift/2004-12-22-1796/§8" data-name="§8" id="kapittel-2-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Utskifting av fartøy</span></h3><article class="legalP" id="kapittel-2-paragraf-4-ledd-1">Eier av fartøy som fyller vilkårene i § 5 nr. 2 eller 3 kan ved utskifting av fartøy etter søknad gis adgang til deltakelse i fisket med erstatningsfartøy. Slik tillatelse medfører at adgangen til å delta med utskiftingsfartøyet bortfaller.</article><article class="legalP" id="kapittel-2-paragraf-4-ledd-2">Søknad om deltakeradgang etter første ledd sendes Fiskeridirektoratets regionkontor.</article><article class="legalP" id="kapittel-2-paragraf-4-ledd-3">Fiskeridirektoratet er klageinstans.</article></article><article class="legalArticle" data-lovdata-URL="LTI/forskrift/2004-12-22-1796/§9" data-name="§9" id="kapittel-2-paragraf-5"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Salg av fartøy</span></h3><article class="legalP" id="kapittel-2-paragraf-5-ledd-1">Ved salg av fartøy som har deltatt i fisket i medhold av § 5 nr. 2 eller 3 kan Fiskeridirektoratets regionkontor etter søknad gi ny eier adgang til å delta.</article><article class="legalP" id="kapittel-2-paragraf-5-ledd-2">Adgang for ny eier til å delta i fisket etter makrell, medfører at selgers adgang til å delta med erstatningsfartøy bortfaller.</article><article class="legalP" id="kapittel-2-paragraf-5-ledd-3">Søknad om deltakeradgang etter første ledd sendes Fiskeridirektoratets regionkontor.</article><article class="legalP" id="kapittel-2-paragraf-5-ledd-4">Fiskeridirektoratet er klageinstans.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2004-12-22-1796/KAPITTEL_3"><h2>Kapittel 3. Trålgruppen</h2><article class="legalArticle" data-lovdata-URL="LTI/forskrift/2004-12-22-1796/§10" data-name="§10" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Vilkår for deltakelse</span></h3><article class="legalP" id="kapittel-3-paragraf-1-ledd-1">Fartøy med makrelltråltillatelse kan delta.</article><article class="legalP" id="kapittel-3-paragraf-1-ledd-2">Fartøy som skal delta må være egnet og utstyrt for konsumfiske.</article><article class="legalP" id="kapittel-3-paragraf-1-ledd-3">Fartøy med makrelltråltillatelse som deltar i medhold av § 5 eller § 13 i denne forskrift, kan ikke delta i trålgruppens fiske etter makrell.</article></article><article class="legalArticle" data-lovdata-URL="LTI/forskrift/2004-12-22-1796/§11" data-name="§11" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Fartøykvote</span></h3><article class="legalP" id="kapittel-3-paragraf-2-ledd-1">Trålfartøy som har adgang til å delta, tildeles fartøykvoter etter 1. oktober med utgangspunkt i følgende basiskvoter: <table><tbody><tr><td data-text-align="left" data-vertical-align="top">50 tonn +</td><td data-text-align="left" data-vertical-align="top">50% av bruttotonnasje fra</td><td data-text-align="left" data-vertical-align="top">0 –</td><td data-text-align="right" data-vertical-align="top">100 tonn</td></tr><tr><td data-text-align="left" data-vertical-align="top" /><td data-text-align="left" data-vertical-align="top">40% av bruttotonnasje fra</td><td data-text-align="left" data-vertical-align="top">101 –</td><td data-text-align="right" data-vertical-align="top">200 tonn</td></tr><tr><td data-text-align="left" data-vertical-align="top" /><td data-text-align="left" data-vertical-align="top">30% av bruttotonnasje fra</td><td data-text-align="left" data-vertical-align="top">201 –</td><td data-text-align="right" data-vertical-align="top">300 tonn</td></tr><tr><td data-text-align="left" data-vertical-align="top" /><td data-text-align="left" data-vertical-align="top">20% av bruttotonnasje fra</td><td data-text-align="left" data-vertical-align="top">301 –</td><td data-text-align="right" data-vertical-align="top">400 tonn</td></tr><tr><td data-text-align="left" data-vertical-align="top" /><td data-text-align="left" data-vertical-align="top">10% av bruttotonnasje fra</td><td data-text-align="left" data-vertical-align="top">401 –</td><td data-text-align="right" data-vertical-align="top">600 tonn</td></tr></tbody></table></article><article class="legalP" id="kapittel-3-paragraf-2-ledd-2">Kvoten til det enkelte fartøy fremkommer ved å multiplisere basiskvoten for fartøyet med den faktor Fiskeridirektoratet fastsetter. Fiskeridirektoratet kan endre denne faktoren.</article><article class="legalP" id="kapittel-3-paragraf-2-ledd-3">Ved beregning av fartøyets basiskvote gjelder tonnasje i henhold til Skipskontrollens målebrev/identitetsbevis utstedt senest 31. desember 2001, eventuelt fartøyets tonnasje i henhold til Skipskontrollens målebrev/identitetsbevis etter foretatt utskiftning eller ombygging i overensstemmelse med utskiftnings-/ombyggingstillatelse gitt senest samme dato. Ved eierskifte nyttes bruttotonnasje per nevnte tidspunkt for det fartøy/reder hadde konsesjon på ved årets begynnelse eller tidligere.</article></article><article class="legalArticle" data-lovdata-URL="LTI/forskrift/2004-12-22-1796/§12" data-name="§12" id="kapittel-3-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Partråling</span></h3><article class="legalP" id="kapittel-3-paragraf-3-ledd-1">Uten hensyn til forbudet i § 19 kan to fartøy som partråler fordele kvantumet på de to samme fartøy ved levering på følgende vilkår:<ul class="defaultList"><li data-li-identifier="1)" data-name="1)"><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">Fartøyet må være skriftlig påmeldt som partrållag til Norges Sildesalgslag i Bergen før fisket tar til, og</article></article></li><li data-li-identifier="2)" data-name="2)"><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">fangst som tas i forbindelse med partråling skal deles med minimum 20% av fangsten per levering til det ene fartøyet, og</article></article></li><li data-li-identifier="3)" data-name="3)"><article class="listArticle" id="kapittel-3-paragraf-3-ledd-1-punkt-3"><article class="legalP" id="kapittel-3-paragraf-3-ledd-1-punkt-3-ledd-1">ved innmelding av fangst til Norges Sildesalgslag og ved landing skal det gis oppgave over at fangsten er tatt som partrållag. Oppgavene skal angi hvilke to fartøy om har partrålt, og</article></article></li><li data-li-identifier="4)" data-name="4)"><article class="listArticle" id="kapittel-3-paragraf-3-ledd-1-punkt-4"><article class="legalP" id="kapittel-3-paragraf-3-ledd-1-punkt-4-ledd-1">et fartøy kan ikke dele fangst med mer enn ett annet fartøy i løpet av 2005.</article></article></li></ul></article><article class="legalP" id="kapittel-3-paragraf-3-ledd-2">Fiskeridirektoratets regionkontor kan kreve at fartøy som meldes som partrållag fremstiller seg for godkjenning. Fiskeridirektoratet er klageinstans.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2004-12-22-1796/KAPITTEL_4"><h2>Kapittel 4. Kystfartøygruppen</h2><article class="legalArticle" data-lovdata-URL="LTI/forskrift/2004-12-22-1796/§13" data-name="§13" id="kapittel-4-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Vilkår for deltakelse</span></h3><article class="legalP" id="kapittel-4-paragraf-1-ledd-1">Fartøy som fyller vilkårene for adgang til å delta i kystfartøygruppens fiske etter makrell i 2005 kan delta.</article></article><article class="legalArticle" data-lovdata-URL="LTI/forskrift/2004-12-22-1796/§14" data-name="§14" id="kapittel-4-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Kvote til deltakende fartøy</span></h3><article class="legalP" id="kapittel-4-paragraf-2-ledd-1">Fra og med 1. januar til og med 14. august kan fartøy med adgang til å delta fiske og lande inntil 15 tonn makrell. Fartøy under 13 meter som har adgang til å delta med not kan fra og med 1. januar fiske innenfor fartøyets maksimalkvote, jf. andre ledd.</article><article class="legalP" id="kapittel-4-paragraf-2-ledd-2">Etter 14. august 2005 kan fartøy som nevnt i første ledd, som har adgang til å delta med not, fiske og lande følgende kvanta makrell: <table><thead><tr><th data-text-align="left" data-vertical-align="top"><i>Fartøylengde (største lengde)</i></th><th data-text-align="left" data-vertical-align="top"><i>Maksimalkvote</i></th><th data-text-align="left" data-vertical-align="top"><i>Garantert kvantum</i></th></tr></thead><tbody><tr><td data-text-align="left" data-vertical-align="top">under 10,0 meter</td><td data-text-align="left" data-vertical-align="top">34 tonn</td><td data-text-align="left" data-vertical-align="top">5 tonn</td></tr><tr><td data-text-align="left" data-vertical-align="top">10,0 – 12,99 meter</td><td data-text-align="left" data-vertical-align="top">43 tonn</td><td data-text-align="left" data-vertical-align="top" /></tr></tbody></table><table><thead><tr><th data-text-align="left" data-vertical-align="top"><i>Fartøylengde (største lengde)</i></th><th data-text-align="left" data-vertical-align="top"><i>Fartøykvote</i></th><th data-text-align="left" data-vertical-align="top" /></tr></thead><tbody><tr><td data-text-align="left" data-vertical-align="top">13,0 – 14,99 meter</td><td data-text-align="left" data-vertical-align="top">65 tonn</td><td data-text-align="left" data-vertical-align="top" /></tr><tr><td data-text-align="left" data-vertical-align="top">15,0 – 17,99 meter</td><td data-text-align="left" data-vertical-align="top">96 tonn</td><td data-text-align="left" data-vertical-align="top" /></tr><tr><td data-text-align="left" data-vertical-align="top">18,0 – 21,35 meter</td><td data-text-align="left" data-vertical-align="top">155 tonn</td><td data-text-align="left" data-vertical-align="top" /></tr></tbody></table></article><article class="legalP" id="kapittel-4-paragraf-2-ledd-3">Etter 14. august 2005 kan fartøy som nevnt i første ledd, som har adgang til å delta med garn/snøre, fiske og lande følgende kvanta makrell: <table><thead><tr><th data-text-align="left" data-vertical-align="top"><i>Fartøylengde (største lengde)</i></th><th data-text-align="left" data-vertical-align="top"><i>Maksimalkvote</i></th><th data-text-align="left" data-vertical-align="top"><i>Garantert kvantum</i></th></tr></thead><tbody><tr><td data-text-align="left" data-vertical-align="top">under 10,0 meter</td><td data-text-align="left" data-vertical-align="top">26 tonn</td><td data-text-align="left" data-vertical-align="top">5 tonn</td></tr><tr><td data-text-align="left" data-vertical-align="top">10,0 – 14,99 meter</td><td data-text-align="left" data-vertical-align="top">46 tonn</td><td data-text-align="left" data-vertical-align="top" /></tr><tr><td data-text-align="left" data-vertical-align="top">15,0 – 21,35 meter</td><td data-text-align="left" data-vertical-align="top">55 tonn</td><td data-text-align="left" data-vertical-align="top" /></tr></tbody></table></article><article class="legalP" id="kapittel-4-paragraf-2-ledd-4">Fartøy med adgang til å delta i gruppe II i 2005 kan fiske og lande inntil 5 tonn makrell.</article><article class="legalP" id="kapittel-4-paragraf-2-ledd-5">Fangst tatt før 15. august 2005 går til fradrag i fartøyets samlede maksimal- eller fartøykvote for 2005.</article><article class="legalP" id="kapittel-4-paragraf-2-ledd-6">Fiskeridirektoratet kan endre og oppheve maksimal- og fartøykvotene dersom utviklingen i fisket gjør det nødvendig. Dette kan tidligst skje 19. september 2005 med mindre særlige forhold tilsier noe annet.</article></article><article class="legalArticle" data-lovdata-URL="LTI/forskrift/2004-12-22-1796/§15" data-name="§15" id="kapittel-4-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Beregning av kvote ved utskifting og ombygging</span></h3><article class="legalP" id="kapittel-4-paragraf-3-ledd-1">Fartøy under 13 meter største lengde med adgang til å delta i kystfartøygruppens fiske etter makrell som blir skiftet ut eller får sin faktiske lengde endret etter 31. desember 2001 (skjæringsdato), får sin kvote beregnet etter lengde ført i merkeregisteret eller godkjent målebrev senest samme dato.</article><article class="legalP" id="kapittel-4-paragraf-3-ledd-2">Fartøy fra og med 13 meter største lengde og til og med 27,50 meter største lengde med adgang til å delta i kystfartøygruppens fiske etter makrell som blir skiftet ut eller får sin faktiske lengde endret etter 9. juli 1998 (skjæringsdato), får sin kvote beregnet etter lengde ført i merkeregisteret eller godkjent målebrev senest samme dato.</article></article><article class="legalArticle" data-lovdata-URL="LTI/forskrift/2004-12-22-1796/§16" data-name="§16" id="kapittel-4-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Notfartøy som fisker med garn og snøre</span></h3><article class="legalP" id="kapittel-4-paragraf-4-ledd-1">Fartøy med adgang til å delta i fisket etter makrell med not skal følge kvotereguleringene som gjelder for kystnotgruppen selv om kvoten faktisk fiskes med garn eller snøre.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2004-12-22-1796/KAPITTEL_5"><h2>Kapittel 5. Fellesbestemmelser</h2><article class="legalArticle" data-lovdata-URL="LTI/forskrift/2004-12-22-1796/§17" data-name="§17" id="kapittel-5-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Særskilt turkvoteregulering</span></h3><article class="legalP" id="kapittel-5-paragraf-1-ledd-1">Fartøy som deltar med hjemmel i § 5 nr. 2 eller 3 eller som deltar med hjemmel i § 13, er begrenset av en kvote på 150 tonn losset kvantum per tur.</article><article class="legalP" id="kapittel-5-paragraf-1-ledd-2">Leveringer over 150 tonn losset kvantum per tur blir inndratt og belastet fartøyets eventuelle gjenstående kvote.</article></article><article class="legalArticle" data-lovdata-URL="LTI/forskrift/2004-12-22-1796/§18" data-name="§18" id="kapittel-5-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Kvoteutnyttelse</span></h3><article class="legalP" id="kapittel-5-paragraf-2-ledd-1">Hvert fartøy kan bare fiske og lande en kvote. Uten hinder av dette kan hvert fartøy fiske og lande kvote utvekslet eller tildelt i medhold av bestemmelser om enhetskvoter, rederikvoter eller andre spesielle kvoteordninger.</article><article class="legalP" id="kapittel-5-paragraf-2-ledd-2">Ved salg og utskifting av fartøy innenfor reguleringsåret skal kvoten beregnes etter bestemmelsene i tredje til sjette ledd.</article><article class="legalP" id="kapittel-5-paragraf-2-ledd-3">Ved kjøp av fartøy kan ny eier ikke fiske og lande mer enn det som gjenstår av den nye eiers kvote etter fradrag for det som fartøyet totalt har fisket og levert i reguleringsåret. Dette gjelder også når fartøyet erverves til utskiftning av et annet fartøy.</article><article class="legalP" id="kapittel-5-paragraf-2-ledd-4">Ved utskifting av fartøy kan erstatningsfartøyet heller ikke fiske og lande mer enn det som gjenstår av den nye eiers kvote etter fradrag for det som han selv har fisket og landet med annet fartøy i vedkommendes eie i reguleringsåret.</article><article class="legalP" id="kapittel-5-paragraf-2-ledd-5">Når det ved utskifting gjøres fradrag etter tredje ledd eller fjerde ledd, skal det fangstkvantum som er størst av de to alternativene trekkes fra.</article><article class="legalP" id="kapittel-5-paragraf-2-ledd-6">Det kvantum som eier av fartøy i gruppe II har fisket og levert kommer til fradrag på fartøykvoten ved en eventuell deltakelse i gruppe I.</article></article><article class="legalArticle" data-lovdata-URL="LTI/forskrift/2004-12-22-1796/§19" data-name="§19" id="kapittel-5-paragraf-3"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Midlertidig tillatelse til å benytte annet fartøy (leiefartøy)</span></h3><article class="legalP" id="kapittel-5-paragraf-3-ledd-1">Fiskeridirektoratets regionkontor kan ved forlis og havari som medfører vesentlig driftsavbrudd gi midlertidig tillatelse til å benytte annet fartøy i fisket. Fiskeridirektoratets regionkontor kan fastsette nærmere vilkår for slik tillatelse, herunder at høvedsmannen samt hele eller deler av mannskapet skal delta i fisket med leiefartøyet. Det må nyttes leiefartøy fra samme fartøygruppe.</article><article class="legalP" id="kapittel-5-paragraf-3-ledd-2">Fiskeridirektoratet er klageinstans.</article></article><article class="legalArticle" data-lovdata-URL="LTI/forskrift/2004-12-22-1796/§20" data-name="§20" id="kapittel-5-paragraf-4"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Overføring av fangst</span></h3><article class="legalP" id="kapittel-5-paragraf-4-ledd-1">Det kvantum som kan fiskes med det enkelte fartøy kan ikke overføres til annet fartøy. Dette gjelder ikke overføring av fangst mellom notfartøy under fiske på feltet for å unngå neddreping. Det er også forbudt å motta og å lande fangst som er fisket av et annet fartøy.</article><article class="legalP" id="kapittel-5-paragraf-4-ledd-2">Uten hensyn til forbudet i første ledd, kan Fiskeridirektoratets regionkontor gi tillatelse til overføring av fangst dersom vedkommende fisker med fartøyet befinner seg på feltet på opptakstidspunktet, er utrustet, egnet og bemannet for fisket og godkjent. En eventuell overføring må skje på de betingelser Fiskeridirektoratets regionkontor fastsetter. Det kan ikke gis tillatelse til overføring av fangst som er tatt om bord.</article><article class="legalP" id="kapittel-5-paragraf-4-ledd-3">Fiskeridirektoratet er klageinstans.</article></article><article class="legalArticle" data-lovdata-URL="LTI/forskrift/2004-12-22-1796/§21" data-name="§21" id="kapittel-5-paragraf-5"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Bifangst</span></h3><article class="legalP" id="kapittel-5-paragraf-5-ledd-1">Makrellfangster kan inneholde bifangster av sild med inntil 10% i vekt av hele fangsten om bord og ved landing.</article><article class="legalP" id="kapittel-5-paragraf-5-ledd-2">Sildefangster kan inneholde bifangster av makrell med inntil 10% i vekt i de enkelte fangster, av hele fangsten om bord og ved landing.</article><article class="legalP" id="kapittel-5-paragraf-5-ledd-3">Hestmakrellfangster kan inneholde bifangster av makrell med inntil 10% i vekt i de enkelte fangster, av hele fangsten om bord og ved landing.</article><article class="legalP" id="kapittel-5-paragraf-5-ledd-4">Hestmakrellfangster kan inneholde bifangster av sild med inntil 10% i vekt av hele fangsten om bord og ved landing.</article></article><article class="legalArticle" data-lovdata-URL="LTI/forskrift/2004-12-22-1796/§22" data-name="§22" id="kapittel-5-paragraf-6"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Dumping og neddreping</span></h3><article class="legalP" id="kapittel-5-paragraf-6-ledd-1">Det er forbudt å slippe fangst som er død eller døende og å kaste ut fangst eller fiskeavfall.</article><article class="legalP" id="kapittel-5-paragraf-6-ledd-2">Er makrell forsettlig eller uaktsomt dumpet eller er det på andre måter forårsaket neddreping av makrell, kan Fiskeridirektoratets regionkontor fatte vedtak om en forholdsmessig avkortning av kvoten. Fiskeridirektoratet er klageinstans.</article><article class="legalP" id="kapittel-5-paragraf-6-ledd-3">Fiskeridirektoratets regionkontor kan gjøre unntak fra forbudet i første ledd, eller påby opptak av fangst. Fiskeridirektoratet er klageinstans.</article></article><article class="legalArticle" data-lovdata-URL="LTI/forskrift/2004-12-22-1796/§23" data-name="§23" id="kapittel-5-paragraf-7"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Stopp i fisket mv.</span></h3><article class="legalP" id="kapittel-5-paragraf-7-ledd-1">Fiskeridirektoratet kan stoppe fisket i hvert av områdene nevnt i denne forskrift når totalkvoten, gruppekvoten eller delgruppekvoten for området er beregnet oppfisket.</article><article class="legalP" id="kapittel-5-paragraf-7-ledd-2">Fiskeridirektoratet kan stoppe fisket for samtlige områder når summen av totalkvotene for områdene er beregnet oppfisket.</article><article class="legalP" id="kapittel-5-paragraf-7-ledd-3">Fiskeridirektoratet kan stoppe fisket selv om det enkelte fartøy ikke har fisket hele maksimal- eller fartøykvoten.</article></article><article class="legalArticle" data-lovdata-URL="LTI/forskrift/2004-12-22-1796/§24" data-name="§24" id="kapittel-5-paragraf-8"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Bemyndigelse</span></h3><article class="legalP" id="kapittel-5-paragraf-8-ledd-1">Fiskeridirektoratet kan endre denne forskrift og fastsette nærmere bestemmelser som er nødvendige for å oppnå en rasjonell og hensiktsmessig utøvelse eller gjennomføring av fisket.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2004-12-22-1796/KAPITTEL_6"><h2>Kapittel 6. Fritidsfiske</h2><article class="legalArticle" data-lovdata-URL="LTI/forskrift/2004-12-22-1796/§25" data-name="§25" id="kapittel-6-paragraf-1"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Begrensninger i fritidsfisket</span></h3><article class="legalP" id="kapittel-6-paragraf-1-ledd-1">Ikke-manntallsførte fiskere kan kun benytte én maskindrevet dorg med maksimalt 10 angler per fartøy.</article><article class="legalP" id="kapittel-6-paragraf-1-ledd-2">For øvrig gjelder bestemmelsene i saltvannsfiskeloven § 4a.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2004-12-22-1796/KAPITTEL_7"><h2>Kapittel 7. Straff og ikrafttredelse</h2><article class="legalArticle" data-lovdata-URL="LTI/forskrift/2004-12-22-1796/§26" data-name="§26" id="kapittel-7-paragraf-1"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Straff</span></h3><article class="legalP" id="kapittel-7-paragraf-1-ledd-1">Den som forsettlig eller uaktsomt overtrer bestemmelser gitt i eller i medhold av denne forskrift straffes i henhold til lov 3. juni 1983 nr. 40 om saltvannsfiske m.v. § 53 og lov 26. mars 1999 nr. 15 om retten til å delta i fiske og fangst § 29. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2004-12-22-1796/§27" data-name="§27" id="kapittel-7-paragraf-2"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Ikrafttredelse</span></h3><article class="legalP" id="kapittel-7-paragraf-2-ledd-1">Denne forskrift trer i kraft 1. januar 2005 og gjelder til og med 31. desember 2005.</article></article></section></main></body></html>