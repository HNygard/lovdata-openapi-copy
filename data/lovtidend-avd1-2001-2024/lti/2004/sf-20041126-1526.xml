<!DOCTYPE html><html lang="no"><head><title>Forskrift om endring i forskrift om høsting av tang og tare,</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-11-26-1526</dd><dt class="dokid">DokumentID</dt><dd class="dokid">LTI/forskrift/2004-11-26-1526</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 14 s 2203</dd><dt class="dateInForce">I kraft fra</dt><dd class="dateInForce">2004-11-26</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-07-13-642</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1963-06-21-12/§2</li><li>lov/1983-06-03-40/§4</li></ul></dd><dt class="dateOfPublication">Kunngjort</dt><dd class="dateOfPublication">2004-12-03</dd><dt class="journalNumber">Journalnummer</dt><dd class="journalNumber">2004-1309</dd><dt class="titleShort">Korttittel</dt><dd class="titleShort">Endr. i forskrift om høsting av tang og tare</dd><dt class="title">Tittel</dt><dd class="title">Forskrift om endring i forskrift om høsting av tang og tare,</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 26. november 2004 med hjemmel i lov 21. juni 1963 nr. 12 om vitenskapelig utforskning og undersøkelse etter og utnyttelse av andre undersjøiske naturforekomster enn petroleumsforekomster § 2 og lov 3. juni 1983 nr. 40 om saltvannsfiske m.v. § 4 første ledd bokstavene l, n og o. Fremmet av Fiskeri- og kystdepartementet.</dd><dt class="refid">RefID</dt><dd class="refid">forskrift/2004-11-26-1526</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om høsting av tang og tare,<ul class="tocSubUl"><li>I<ul class="tocSubUl"><li>§ 1. Virkeområde</li><li>§ 2. Formål</li><li>§ 3. Definisjoner</li><li>§ 5. Regionale forskrifter</li><li>§ 6. Åpning av nye felt</li><li>§ 7. Tillatelse til forskning og undersøkelse</li><li>§ 10. Meldeplikt og gjennomføring</li><li>§ 11. Rapportering av høstekvantum, kontroll mv.</li><li>§ 12. Fiske i høsteområdene</li><li>§ 13. Tapte fiskeredskaper mv.</li><li>§ 14. Aktsomhetsplikt</li><li>§ 15. Bemyndigelse</li><li>§ 17. Ikrafttredelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-11-26-1526" id="dokument"><h1>Forskrift om endring i forskrift om høsting av tang og tare,</h1><section class="section" data-name="kapI" id="kapittel-1" data-lovdata-URL="LTI/forskrift/2004-11-26-1526/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 13. juli 1995 nr. 642 om høsting av tang og tare gjøres følgende endringer:</article> <article class="defaultP" margin-top="true">§ 1, § 2 og ny § 3 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Forskriften gjelder for undersøkelse og høsting av tang og tare i indre norsk farvann, norsk sjøterritorium, og Norges økonomiske sone.</article><article class="legalP" id="kapittel-1-foreslåttparagraf-1-ledd-2">Forskriften gjelder ikke for områder underlagt privat eiendomsrett.</article><article class="legalP" id="kapittel-1-foreslåttparagraf-1-ledd-3">Det er forbudt å høste tang og tare på dypere vann enn 20 meter.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-2-ledd-1">Forskriftens formål er å sikre en bærekraftig utnyttelse av tang og tare som del av en helhetlig forvaltning av kystens ressurser og naturmiljø.</article></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-3-ledd-1"><i>Åpne felt</i> er de høsteområdene som er utlagt til høsting av tang og tare i forvaltningsplan for tang og tare. Åpne felt høstes etter nærmere fastsatt høstesyklus.</article><article class="legalP" id="kapittel-1-foreslåttparagraf-3-ledd-2"><i>Stengte områder</i> er avgrensede områder innenfor åpne felt hvor det likevel skal være forbudt å høste tare i hele eller deler av året.</article><article class="legalP" id="kapittel-1-foreslåttparagraf-3-ledd-3"><i>Bærekraftig utnyttelse</i> er en utnyttelse som gir økonomisk vekst og bedre livsvilkår for menneskene uten å ødelegge verken naturressursene, miljøet eller fremtidige generasjoners muligheter til å ivareta sine behov.</article><article class="legalP" id="kapittel-1-foreslåttparagraf-3-ledd-4"><i>Egner seg for høsting</i> vil si at ressursen og økosystemet i et felt kan tåle den belastningen høstingen innebærer.</article></article> <article class="defaultP" margin-top="true">Nåværende § 3 blir ny § 4.</article> <article class="defaultP" margin-top="true">Nåværende § 4 blir ny § 5, som skal lyde:</article><article class="futureLegalArticle" data-name="§5" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Regionale forskrifter</span></span><article class="legalP" id="kapittel-1-foreslåttparagraf-4-ledd-1">Fiskeridirektoratet kan fastsette regionale forskrifter om hvor og når det er tillatt å høste tare i den enkelte region.</article><article class="legalP" id="kapittel-1-foreslåttparagraf-4-ledd-2">Fiskeridirektoratet kan, i samråd med Direktoratet for naturforvaltning, åpne for høsting av tang og tare for inntil 5 år av gangen dersom det er sannsynlig at ressursen og økosystemet i området kan tåle den belastningen høstingen innebærer.</article><article class="legalP" id="kapittel-1-foreslåttparagraf-4-ledd-3">Høsting kan bare skje innenfor åpne felt, og på de vilkår som framgår av denne forskrift, de regionale forskriftene, samt forvaltningsplan for tang og tare.</article><article class="legalP" id="kapittel-1-foreslåttparagraf-4-ledd-4">Hele eller deler av åpne felt kan stenges før 5 år er gått dersom noen av forutsetningene tillatelsen bygger på bortfaller.</article><article class="legalP" id="kapittel-1-foreslåttparagraf-4-ledd-5">Fiskeridirektoratet kan også fastsette bestemmelser om varig forbud mot høsting av tang og tare i bestemte områder.</article></article> <article class="defaultP" margin-top="true">Nåværende § 5 blir ny § 6, som skal lyde:</article><article class="futureLegalArticle" data-name="§6" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Åpning av nye felt</span></span><article class="legalP" id="kapittel-1-foreslåttparagraf-5-ledd-1">Den som ønsker å høste tare i andre felt enn de som er åpne i medhold av § 5 kan søke Fiskeridirektoratet om tillatelse til å undersøke om et felt er egnet for høsting jf. § 7. Det påligger søker å dokumentere om feltet er egnet for høsting.</article></article> <article class="defaultP" margin-top="true">Nåværende § 6 blir ny § 7, som skal lyde:</article><article class="futureLegalArticle" data-name="§7" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Tillatelse til forskning og undersøkelse</span></span><article class="legalP" id="kapittel-1-foreslåttparagraf-6-ledd-1">Fiskeridirektoratet kan tillate høsting i andre områder enn de som er åpnet i medhold av forskriftens § 5. Tillatelse kan kun gis til forskning eller undersøkelse av om et område er egnet for høsting. Slik tillatelse kan gis til en bestemt person, selskap eller institusjon.</article></article> <article class="defaultP" margin-top="true">Nåværende § 7 og § 8 blir nye § 8 og § 9.</article> <article class="defaultP" margin-top="true">Nåværende § 9 blir ny § 10, som skal lyde:</article><article class="futureLegalArticle" data-name="§10" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Meldeplikt og gjennomføring</span></span><article class="legalP" id="kapittel-1-foreslåttparagraf-7-ledd-1">Senest en måned før høstingen tar til, har fartøyets eier ansvar for at det sendes melding til Fiskeridirektoratets regionkontor om hvilke felt som skal høstes, planlagt tidsrom for høstingen, herunder planlagt dato for oppstart og avslutning av høstingen. Regiondirektøren varsler videre Fylkesmannen løpende om dette.</article><article class="legalP" id="kapittel-1-foreslåttparagraf-7-ledd-2">Fartøyets skipper har ansvaret for å sende melding til Fiskeridirektoratets regionkontor senest en uke før høstingen på et åpent felt påbegynnes og den dato høstingen på et åpent felt avsluttes. Når høstingen foregår på et åpent felt skal det så vidt mulig drives kontinuerlig til det er ferdig høstet. Avbrudd meldes til Fiskeridirektoratets regionkontor.</article></article> <article class="defaultP" margin-top="true">Nåværende § 10 blir ny § 11, som skal lyde:</article><article class="futureLegalArticle" data-name="§11" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Rapportering av høstekvantum, kontroll mv.</span></span><article class="legalP" id="kapittel-1-foreslåttparagraf-8-ledd-1">Det skal føres fangstdagbok når det høstes tang og tare. Fangstdagboken skal inneholde angivelse av dato, høstested og kvantum. Fiskeridirektoratet kan kreve fangstdagboken fremlagt.</article><article class="legalP" id="kapittel-1-foreslåttparagraf-8-ledd-2">Det skal gis årlig rapport til Fiskeridirektoratet om høstekvantum for hvert høstefelt.</article><article class="legalP" id="kapittel-1-foreslåttparagraf-8-ledd-3">Fiskeridirektoratet kan ved forskrift fastsette bestemmelser om rapportering av andre forhold av betydning for forvaltningen av tang- og tareressursen, samt fastsette nærmere regler om gjennomføringen etter første og annet ledd.</article></article> <article class="defaultP" margin-top="true">Nåværende § 11 blir ny § 12, som skal lyde:</article><article class="futureLegalArticle" data-name="§12" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Fiske i høsteområdene</span></span><article class="legalP" id="kapittel-1-foreslåttparagraf-9-ledd-1">Fiske skal kunne drives innenfor de felter som er åpnet for høsting av tang og tare i den utstrekning det ikke kommer til fortrengsel for tang- og tarehøsterne.</article><article class="legalP" id="kapittel-1-foreslåttparagraf-9-ledd-2">Fiskeridirektoratet kan utferdige ytterligere bestemmelser, herunder gi pålegg av hensyn til sesongbetont fiske.</article></article> <article class="defaultP" margin-top="true">Nye § 13, § 14 og § 15 skal lyde:</article><article class="futureLegalArticle" data-name="§13" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Tapte fiskeredskaper mv.</span></span><article class="legalP" id="kapittel-1-foreslåttparagraf-10-ledd-1">Dersom fiskeredskaper skades som følge av høsting av tang og tare, eller dersom det under utøvelsen av høsting lokaliseres tapte fiskeredskaper, plikter høster å melde fra om dette til Fiskeridirektoratets regionkontor.</article></article><article class="futureLegalArticle" data-name="§14" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Aktsomhetsplikt</span></span><article class="legalP" id="kapittel-1-foreslåttparagraf-11-ledd-1">Taretråling skal utøves med nødvendig aktsomhet for å unngå skade på kulturminner.</article><article class="legalP" id="kapittel-1-foreslåttparagraf-11-ledd-2">Ved funn av mulige kulturminner skal trålaktiviteten avbrytes.</article><article class="legalP" id="kapittel-1-foreslåttparagraf-11-ledd-3">Høster plikter umiddelbart å gi melding til enten nærmeste politikammer, nærmeste sjøfartsmuseum (skipsfunn) eller fylkeskommunens kulturminnesektor (andre arkeologiske funn), samt Fiskeridirektoratet med angivelse av nøyaktig posisjon av funnet.</article><article class="legalP" id="kapittel-1-foreslåttparagraf-11-ledd-4">Meldeplikt ved funn av kulturminner er lovfestet iht. kulturminneloven § 8 annet ledd, § 13 andre ledd og § 14 tredje ledd.</article></article><article class="futureLegalArticle" data-name="§15" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Bemyndigelse</span></span><article class="legalP" id="kapittel-1-foreslåttparagraf-12-ledd-1">Fiskeri- og kystdepartementet kan endre denne forskrift og fastsette nærmere bestemmelser som er nødvendige for å oppnå en rasjonell og hensiktsmessig utøvelse og gjennomføring av høstingen.</article></article> <article class="defaultP" margin-top="true">Nåværende § 12 blir ny § 16.</article> <article class="defaultP" margin-top="true">Nåværende § 13 blir ny § 17, som skal lyde:</article><article class="futureLegalArticle" data-name="§17" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Ikrafttredelse</span></span><article class="legalP" id="kapittel-1-foreslåttparagraf-13-ledd-1">Denne forskrift trer i kraft straks.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-11-26-1526/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>