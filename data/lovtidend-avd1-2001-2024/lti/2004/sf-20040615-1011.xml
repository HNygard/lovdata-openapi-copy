<!DOCTYPE html><html lang="no"><head><title>Forskrift om endring i forskrift om fremskyndet innføring av krav om dobbeltskrogdesign eller tilsvarende design for oljetankskip med enkeltskrog.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-06-15-1011</dd><dt class="dokid">DokumentID</dt><dd class="dokid">LTI/forskrift/2004-06-15-1011</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 10 s 1483</dd><dt class="dateInForce">I kraft fra</dt><dd class="dateInForce">2004-06-15</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-02-20-254</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7/§1</li><li>lov/1903-06-09-7/§114</li><li>lov/1903-06-09-7/§117</li><li>lov/1903-06-09-7/§118</li><li>lov/1903-06-09-7/§119</li><li>forskrift/1979-10-12-1</li><li>forskrift/1980-01-08-1</li></ul></dd><dt class="dateOfPublication">Kunngjort</dt><dd class="dateOfPublication">2004-07-01</dd><dt class="journalNumber">Journalnummer</dt><dd class="journalNumber">2004-0888</dd><dt class="titleShort">Korttittel</dt><dd class="titleShort">Endr. i forskrift om krav om dobbeltskrog</dd><dt class="title">Tittel</dt><dd class="title">Forskrift om endring i forskrift om fremskyndet innføring av krav om dobbeltskrogdesign eller tilsvarende design for oljetankskip med enkeltskrog.</dd><dt class="miscInformation">Annet om dokumentet</dt><dd class="miscInformation">Fastsatt av Sjøfartsdirektoratet 15. juni 2004 med hjemmel i lov 9. juni 1903 nr. 7 om Statskontrol med Skibes Sjødygtighed m.v. § 1, § 114, § 117, § 118 og § 119, jf. delegeringsvedtak 12. oktober 1979 nr. 1 og delegeringsvedtak 8. januar 1980 nr. 1. Jf. EØS-avtalen vedlegg XIII nr. 56m (forordning (EF) nr. 1726/2003).</dd><dt class="refid">RefID</dt><dd class="refid">forskrift/2004-06-15-1011</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om fremskyndet innføring av krav om dobbeltskrogdesign eller tilsvarende design for oljetankskip med enkeltskrog.<ul class="tocSubUl"><li>I<ul class="tocSubUl"><li>§ 1. Innfasing av krav om dobbeltskrogdesign eller tilsvarende design</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-06-15-1011" id="dokument"><h1>Forskrift om endring i forskrift om fremskyndet innføring av krav om dobbeltskrogdesign eller tilsvarende design for oljetankskip med enkeltskrog.</h1><section class="section" data-name="kapI" id="kapittel-1" data-lovdata-URL="LTI/forskrift/2004-06-15-1011/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. februar 2003 nr. 254 om fremskyndet innføring av krav om dobbeltskrogdesign eller tilsvarende design for oljetankskip med enkeltskrog gjøres følgende endringer:</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Innfasing av krav om dobbeltskrogdesign eller tilsvarende design</span></span><article class="legalP" id="kapittel-1-foreslåttparagraf-1-ledd-1">Forordning (EF) nr. 417/2002 om fremskyndet innføring av krav om dobbeltskrogs- eller tilsvarende design for oljetankskip med enkeltskrog og oppheving av forordning (EF) nr. 2978/94, som endret ved EØS-avtalens vedlegg XIII nr. 53 (forordning (EF) nr. 2099/2002 om nedsettelse av en komité for sikkerhet til sjøs og hindring av forurensning fra skip (COSS) og om endring av forordningene om sjøsikkerhet og hindring av forurensning fra skip), samt forordning (EF) nr. 1726/2003 som endrer forordning (EF) nr. 417/2002, gjelder som forskrift.</article><article class="legalP" id="kapittel-1-foreslåttparagraf-1-ledd-2">Denne forskrift gjelder for norske oljetankskip og alle oljetankskip som anløper norsk havn, slik disse er definert i artikkel 3 i forordningen.</article></article> <article class="defaultP" margin-top="true">Forskriftens vedlegg får overskriften Vedlegg I.</article> <article class="defaultP" margin-top="true">Nytt vedlegg II skal lyde:</article><article class="centeredP" data-text-align="center"><i>EUROPAPARLAMENTS- OG RÅDSFORORDNING (EF) nr. 1726/2003</i><sup class="footnotereference" data-footnotereferencevalue="*" data-unique-footnote-counter="1">*</sup></article><article class="centeredP" data-text-align="center"><i>av 22. juli 2003</i></article><article class="centeredP" data-text-align="center"><i>om endring av rådsforordning (EF) nr. 417/2002 om framskunda innføring av krav om dobbelt skrog eller tilsvarande konstruksjon for oljetankskip med enkelt skrog</i></article><footer class="footnotes"><article class="footnote" data-name="*" data-unique-footnote-counter="1"><span class="footnoteLabel">*</span> Oversettelsen er uoffisiell.</article></footer> <article class="defaultP" margin-top="true">EUROPAPARLAMENTET OG RÅDET FOR DEN EUROPEISKE UNIONEN HAR –</article><article class="legalP" id="kapittel-1-ledd-2">med tilvising til traktaten om skipinga av Det europeiske fellesskapet, særleg artikkel 80 nr. 2,</article><article class="legalP" id="kapittel-1-ledd-3">med tilvising til framlegget frå Kommisjonen,<sup class="footnotereference" data-footnotereferencevalue="1" data-unique-footnote-counter="2">1</sup></article><article class="legalP" id="kapittel-1-ledd-4">med tilvising til fråsegna frå Økonomi- og sosialutvalet,<sup class="footnotereference" data-footnotereferencevalue="2" data-unique-footnote-counter="3">2</sup></article><article class="legalP" id="kapittel-1-ledd-5">etter å ha rådspurt Regionutvalet,</article><article class="legalP" id="kapittel-1-ledd-6">etter den framgangsmåten som er fastsett i artikkel 251 i traktaten,<sup class="footnotereference" data-footnotereferencevalue="3" data-unique-footnote-counter="4">3</sup> og</article><article class="legalP" id="kapittel-1-ledd-7">ut frå desse synsmåtane:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">I forordning (EF) nr. 417/2002<sup class="footnotereference" data-footnotereferencevalue="4" data-unique-footnote-counter="5">4</sup> er det fastsett ei ordning for framskunda innføring av krav om dobbelt skrog eller tilsvarande konstruksjon i MARPOL 73/78-konvensjonen for oljetankskip med enkelt skrog, for å redusere risikoane for utilsikta oljeureining i europeiske farvatn.</article></article></li><li data-li-identifier="2)" data-name="2)"><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">Kommisjonen og medlemsstatane bør gjere alt dei kan for å sikre at liknande reglar som dei som er omfatta av denne forordninga om endring av forordning (EF) nr. 417/2002, kan fastsetjast på verdsplan i 2003 gjennom ei endring av MARPOL-konvensjonen. Både Rådet og Kommisjonen helsar velkommen den viljen som Den internasjonale sjøfartsorganisasjonen (IMO) har til å halde eit tilleggsmøte i Utvalet for vern av havmiljøet (MEPC) i desember 2003 for å gjere det lettare å finne ei internasjonal løysing med omsyn til framskunda utfasing av oljetankskip med enkelt skrog og innføring av eit forbod på kort sikt mot oljetankskip med enkelt skrog som fraktar tunge oljer.</article></article></li><li data-li-identifier="3)" data-name="3)"><article class="listArticle" id="kapittel-1-ledd-7-punkt-3"><article class="legalP" id="kapittel-1-ledd-7-punkt-3-ledd-1">Fellesskapet ser med stor uro på at aldersgrensene for drift av oljetankskip med enkelt skrog i forordning (EF) nr. 417/2002 ikkje er tilstrekkeleg strenge. Desse aldersgrensene bør gjerast lågare, særleg på bakgrunn av forliset til «Prestige», eit oljetankskip med enkelt skrog i kategori 1, som var like gammalt som «Erika» (26 år).</article></article></li><li data-li-identifier="4)" data-name="4)"><article class="listArticle" id="kapittel-1-ledd-7-punkt-4"><article class="legalP" id="kapittel-1-ledd-7-punkt-4-ledd-1">I kommisjonsmeldinga til Europaparlamentet og Rådet om tryggleiken ved oljetransport til sjøs vart det gjort framlegg om aldersgrenser på høvesvis 23, 28 og 25-30 år for tre kategoriar oljetankskip med enkelt skrog, og endelege fristar til høvesvis 2005, 2010 og 2015 for slike tanskip. I det opphavlege framlegget frå Kommisjonen er det fastsett at forordninga skal nyttast på oljetankskip på 600 tonn daudvekt eller meir. Dei grensene som til slutt vart fastsette i forordning (EF) nr. 417/2002 på grunnlag av forhandlingar, var mindre strenge på alle område.</article></article></li><li data-li-identifier="5)" data-name="5)"><article class="listArticle" id="kapittel-1-ledd-7-punkt-5"><article class="legalP" id="kapittel-1-ledd-7-punkt-5-ledd-1">I kommisjonsmeldinga til Europaparlamentet og Rådet om betring av sjøtryggleiken etter forliset til oljetankskipet «Prestige» vart det slått fast at Kommisjonen aktar å gjere framlegg om ei forordning om forbod mot transport av tunge oljer i oljetankskip med enkelt skrog som har kurs for eller som seglar frå medlemsstatshamner.</article></article></li><li data-li-identifier="6)" data-name="6)"><article class="listArticle" id="kapittel-1-ledd-7-punkt-6"><article class="legalP" id="kapittel-1-ledd-7-punkt-6-ledd-1">I konklusjonane til Rådet av 6. desember 2002 vart Kommisjonen oppmoda til snarast mogleg å gjere framlegg om framskunda utfasing av oljetankskip med enkelt skrog og om innføring av tilstandsvurderingsordninga for alle typar tankskip som er over 15 år gamle. Rådet var òg samd i at tunge oljer berre bør fraktast i oljetankskip med dobbelt skrog.</article></article></li><li data-li-identifier="7)" data-name="7)"><article class="listArticle" id="kapittel-1-ledd-7-punkt-7"><article class="legalP" id="kapittel-1-ledd-7-punkt-7-ledd-1">Framskunda utfasing av skip med enkelt skrog vil føre til ein monaleg auke i talet på skip til opphogging, og det bør difor gjerast ein innsats for å sikre at skip til opphogging vert handsama på ein måte som er sikker for menneske og miljø.</article></article></li><li data-li-identifier="8)" data-name="8)"><article class="listArticle" id="kapittel-1-ledd-7-punkt-8"><article class="legalP" id="kapittel-1-ledd-7-punkt-8-ledd-1">Tilstandsvurderingsordninga er utforma for å oppdage veikskapar i strukturen til gamle tankskip, og frå 2005 bør ho difor nyttast på alle oljetankskip som er meir enn 15 år gamle.</article></article></li><li data-li-identifier="9)" data-name="9)"><article class="listArticle" id="kapittel-1-ledd-7-punkt-9"><article class="legalP" id="kapittel-1-ledd-7-punkt-9-ledd-1">I resolusjonen sin av 21. november 2002 om katastrofen med oljetankskipet «Prestige» utanfor kysten av Galicia oppmoda Europaparlamentet til meir verksame tiltak som kan setjast i verk snøggare, og slo fast at denne nye katastrofen nok ein gong har streka under kor viktig det er med effektive tiltak på internasjonalt plan og EU-plan for ei monaleg betring av tryggleiken til sjøs.</article></article></li><li data-li-identifier="10)" data-name="10)"><article class="listArticle" id="kapittel-1-ledd-7-punkt-10"><article class="legalP" id="kapittel-1-ledd-7-punkt-10-ledd-1">Rådet og medlemsstatane bør gje Kommisjonen eit mandat til å forhandle innanfor IMO om gjennomføring av føresegnene i denne forordninga.</article></article></li><li data-li-identifier="11)" data-name="11)"><article class="listArticle" id="kapittel-1-ledd-7-punkt-11"><article class="legalP" id="kapittel-1-ledd-7-punkt-11-ledd-1">Ettersom den snøgt aukande mengda av olje som vert frakta over Austersjøen, utgjer ein risiko for havmiljøet, særleg om vinteren, bør dei oljetankskipa som legg til ved eller seglar frå ei hamn eller ein offshoreterminal, eller som ankrar opp i eit område som er underlagt jurisdiksjonen til ein medlemsstat i den regionen, vere utstyrde med forsterking mot is og framdriftsmaskineri som stettar dei krava som forvaltinga i medlemsstaten stiller, når istilhøva krev bruk av fartøy som har forsterking mot is.</article></article></li><li data-li-identifier="12)" data-name="12)"><article class="listArticle" id="kapittel-1-ledd-7-punkt-12"><article class="legalP" id="kapittel-1-ledd-7-punkt-12-ledd-1">Det er særs viktig å få tredjestatar, særleg søkjarstatar og nabostatar til EU, til å plikte seg til å slutte å nytte oljetankskip med enkelt skrog.</article></article></li><li data-li-identifier="13)" data-name="13)"><article class="listArticle" id="kapittel-1-ledd-7-punkt-13"><article class="legalP" id="kapittel-1-ledd-7-punkt-13-ledd-1">Laste- eller containerskip har ofte lagra tung brennolje som drivstoff i mengder som i stor grad kan overstige lasta til mindre oljetankskip. Kommisjonen bør gjere framlegg til Europaparlamentet og Rådet så snøgt som råd, for å sikre at olje som vert nytta til drivstoff, vert lagra i sikre tankar med doble vegger på nye skip.</article></article></li><li data-li-identifier="14)" data-name="14)"><article class="listArticle" id="kapittel-1-ledd-7-punkt-14"><article class="legalP" id="kapittel-1-ledd-7-punkt-14-ledd-1">Europeiske skipsverft har den fagkunnskapen som er naudsynt for å byggje tankskip med dobbelt skrog. Kommisjonen og medlemsstatane bør difor ved hjelp av høvelege rettsakter og program freiste å sikre at den auka etterspurnaden etter sikre oljetankskip med dobbelt skrog som følgjer av denne forordninga, har ein positiv innverknad på skipsbyggingsindustrien i Fellesskapet.</article></article></li><li data-li-identifier="15)" data-name="15)"><article class="listArticle" id="kapittel-1-ledd-7-punkt-15"><article class="legalP" id="kapittel-1-ledd-7-punkt-15-ledd-1">Forordning (EF) nr. 417/2002 bør difor endrast –</article></article></li></ul></article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Enno ikkje offentleggjord i TEU.</article><article class="footnote" data-name="2" data-unique-footnote-counter="3"><span class="footnoteLabel">2</span> TEU C 133 av 6.6.2003, s. 97.</article><article class="footnote" data-name="3" data-unique-footnote-counter="4"><span class="footnoteLabel">3</span> Fråsegn frå Europaparlamentet av 4. juni 2003 (enno ikkje offentleggjord i TEU) og rådsavgjerd av 22. juli 2003.</article><article class="footnote" data-name="4" data-unique-footnote-counter="5"><span class="footnoteLabel">4</span> TEF L 64 av 7.3.2002, s. 1. Forordninga endra ved forordning (EF) nr. 2099/2002 (TEF L 324 av 29.11.2002, s. 1).</article></footer> <article class="defaultP" margin-top="true">VEDTEKE DENNE FORORDNINGA:</article> <article class="defaultP" margin-top="true"><i>Artikkel 1</i></article><article class="legalP" id="kapittel-1-ledd-8">I forordning (EF) nr. 417/2002 vert det gjort følgjande endringar:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">I artikkel 1 skal følgjande leggjast til:</article><article class="legalP" id="kapittel-1-ledd-8-punkt-1-ledd-2">«, og å forby transport av tunge oljer til eller frå medlemsstatshamner i oljetankskip med enkelt skrog.»</article></article></li><li data-li-identifier="2." data-name="2."><article class="listArticle" id="kapittel-1-ledd-8-punkt-2"><article class="legalP" id="kapittel-1-ledd-8-punkt-2-ledd-1">I artikkel 2 skal nr. 1 lyde: <ul class="defaultList"><li data-li-identifier="«1." data-name="«1."><article class="listArticle" id="kapittel-1-ledd-8-punkt-2-ledd-1-punkt-1"><article class="legalP" id="kapittel-1-ledd-8-punkt-2-ledd-1-punkt-1-ledd-1">Denne forordninga skal nyttast på oljetankskip på 5 000 tonn daudvekt eller meir, som</article><article class="legalP" id="kapittel-1-ledd-8-punkt-2-ledd-1-punkt-1-ledd-2">legg til ved eller seglar frå hamner eller offshoreterminalar, eller som ankrar opp i eit område som er underlagt jurisdiksjonen til ein medlemsstat, utan omsyn til kva flagg dei seglar under, eller som</article><article class="legalP" id="kapittel-1-ledd-8-punkt-2-ledd-1-punkt-1-ledd-3">seglar under flagget til ein medlemsstat.</article><article class="legalP" id="kapittel-1-ledd-8-punkt-2-ledd-1-punkt-1-ledd-4">For føremålet med artikkel 4 nr. 3 skal denne forordninga nyttast på oljetankskip på 600 tonn daudvekt eller meir.»</article></article></li></ul></article></article></li><li data-li-identifier="3." data-name="3."><article class="listArticle" id="kapittel-1-ledd-8-punkt-3"><article class="legalP" id="kapittel-1-ledd-8-punkt-3-ledd-1">I artikkel 3 vert det gjort følgjande endringar: <ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-8-punkt-3-ledd-1-punkt-1"><article class="legalP" id="kapittel-1-ledd-8-punkt-3-ledd-1-punkt-1-ledd-1">Nr. 10 skal lyde: <ul class="defaultList"><li data-li-identifier="«10." data-name="«10."><article class="listArticle" id="kapittel-1-ledd-8-punkt-3-ledd-1-punkt-1-ledd-1-punkt-1"><article class="legalP" id="kapittel-1-ledd-8-punkt-3-ledd-1-punkt-1-ledd-1-punkt-1-ledd-1">«oljetankskip med dobbelt skrog» eit oljetankskip som stettar krava om dobbelt skrog eller tilsvarande konstruksjon i regel 13F i vedlegg I til MARPOL 73/78. Eit oljetankskip som stettar føresegnene i nr. 1 bokstav c) i den reviderte regel 13G i vedlegg I til MARPOL 73/78, vert òg rekna som oljetankskip med dobbelt skrog,»</article></article></li></ul></article></article></li><li data-li-identifier="b)" data-name="b)"><article class="listArticle" id="kapittel-1-ledd-8-punkt-3-ledd-1-punkt-2"><article class="legalP" id="kapittel-1-ledd-8-punkt-3-ledd-1-punkt-2-ledd-1">Nytt nr. 14 skal lyde: <ul class="defaultList"><li data-li-identifier="«14." data-name="«14."><article class="listArticle" id="kapittel-1-ledd-8-punkt-3-ledd-1-punkt-2-ledd-1-punkt-1"><article class="legalP" id="kapittel-1-ledd-8-punkt-3-ledd-1-punkt-2-ledd-1-punkt-1-ledd-1">«tunge oljer» <ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-8-punkt-3-ledd-1-punkt-2-ledd-1-punkt-1-ledd-1-punkt-1"><article class="legalP" id="kapittel-1-ledd-8-punkt-3-ledd-1-punkt-2-ledd-1-punkt-1-ledd-1-punkt-1-ledd-1">råoljer med ein densitet ved 15 °C på over 900 kg/m<sup>3</sup> ,<sup class="footnotereference" data-footnotereferencevalue="*" data-unique-footnote-counter="1">*</sup></article></article></li><li data-li-identifier="b)" data-name="b)"><article class="listArticle" id="kapittel-1-ledd-8-punkt-3-ledd-1-punkt-2-ledd-1-punkt-1-ledd-1-punkt-2"><article class="legalP" id="kapittel-1-ledd-8-punkt-3-ledd-1-punkt-2-ledd-1-punkt-1-ledd-1-punkt-2-ledd-1">brennoljer med ein densitet ved 15 °C på over 900 kg/m<sup>3</sup> eller ein kinematisk viskositet ved 50 °C på over 180 mm<sup>2</sup> /s ,<sup class="footnotereference" data-footnotereferencevalue="**" data-unique-footnote-counter="7">**</sup></article></article></li><li data-li-identifier="c)" data-name="c)"><article class="listArticle" id="kapittel-1-ledd-8-punkt-3-ledd-1-punkt-2-ledd-1-punkt-1-ledd-1-punkt-3"><article class="legalP" id="kapittel-1-ledd-8-punkt-3-ledd-1-punkt-2-ledd-1-punkt-1-ledd-1-punkt-3-ledd-1">bitumen og tjøre og emulsjonar av desse.</article></article></li></ul></article></article></li></ul></article></article></li></ul></article></article></li></ul></article><footer class="footnotes"><article class="footnote" data-name="*" data-unique-footnote-counter="6"><span class="footnoteLabel">*</span> Tilsvarer ein API-grad på under 25,7.</article><article class="footnote" data-name="**" data-unique-footnote-counter="7"><span class="footnoteLabel">**</span> Tilsvarer ein kinematisk viskositet på over 180 cSt.»</article></footer><ul class="defaultList"><li data-li-identifier="4." data-name="4."><article class="listArticle" id="kapittel-1-ledd-8-punkt-4"><article class="legalP" id="kapittel-1-ledd-8-punkt-4-ledd-1">I artikkel 4 vert det gjort følgjande endringar: <ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-8-punkt-4-ledd-1-punkt-1"><article class="legalP" id="kapittel-1-ledd-8-punkt-4-ledd-1-punkt-1-ledd-1">I nr. 1 skal bokstav a) og b) lyde: <ul class="defaultList"><li data-li-identifier="«a)" data-name="«a)"><article class="listArticle" id="kapittel-1-ledd-8-punkt-4-ledd-1-punkt-1-ledd-1-punkt-1"><article class="legalP" id="kapittel-1-ledd-8-punkt-4-ledd-1-punkt-1-ledd-1-punkt-1-ledd-1">for oljetankskip i kategori 1:</article></article></li><li><article class="listArticle" id="kapittel-1-ledd-8-punkt-4-ledd-1-punkt-1-ledd-1-punkt-2"><article class="legalP" id="kapittel-1-ledd-8-punkt-4-ledd-1-punkt-1-ledd-1-punkt-2-ledd-1">2003 for skip som er leverte i 1980 eller tidlegare,</article></article></li><li><article class="listArticle" id="kapittel-1-ledd-8-punkt-4-ledd-1-punkt-1-ledd-1-punkt-3"><article class="legalP" id="kapittel-1-ledd-8-punkt-4-ledd-1-punkt-1-ledd-1-punkt-3-ledd-1">2004 for skip som er leverte i 1981,</article></article></li><li><article class="listArticle" id="kapittel-1-ledd-8-punkt-4-ledd-1-punkt-1-ledd-1-punkt-4"><article class="legalP" id="kapittel-1-ledd-8-punkt-4-ledd-1-punkt-1-ledd-1-punkt-4-ledd-1">2005 for skip som er leverte i 1982 eller seinare,</article></article></li><li data-li-identifier="b)" data-name="b)"><article class="listArticle" id="kapittel-1-ledd-8-punkt-4-ledd-1-punkt-1-ledd-1-punkt-5"><article class="legalP" id="kapittel-1-ledd-8-punkt-4-ledd-1-punkt-1-ledd-1-punkt-5-ledd-1">for oljetankskip i kategori 2 og 3:</article></article></li><li><article class="listArticle" id="kapittel-1-ledd-8-punkt-4-ledd-1-punkt-1-ledd-1-punkt-6"><article class="legalP" id="kapittel-1-ledd-8-punkt-4-ledd-1-punkt-1-ledd-1-punkt-6-ledd-1">2003 for skip som er leverte i 1975 eller tidlegare,</article></article></li><li><article class="listArticle" id="kapittel-1-ledd-8-punkt-4-ledd-1-punkt-1-ledd-1-punkt-7"><article class="legalP" id="kapittel-1-ledd-8-punkt-4-ledd-1-punkt-1-ledd-1-punkt-7-ledd-1">2004 for skip som er leverte i 1976,</article></article></li><li><article class="listArticle" id="kapittel-1-ledd-8-punkt-4-ledd-1-punkt-1-ledd-1-punkt-8"><article class="legalP" id="kapittel-1-ledd-8-punkt-4-ledd-1-punkt-1-ledd-1-punkt-8-ledd-1">2005 for skip som er leverte i 1977,</article></article></li><li><article class="listArticle" id="kapittel-1-ledd-8-punkt-4-ledd-1-punkt-1-ledd-1-punkt-9"><article class="legalP" id="kapittel-1-ledd-8-punkt-4-ledd-1-punkt-1-ledd-1-punkt-9-ledd-1">2006 for skip som er leverte i 1978 og 1979,</article></article></li><li><article class="listArticle" id="kapittel-1-ledd-8-punkt-4-ledd-1-punkt-1-ledd-1-punkt-10"><article class="legalP" id="kapittel-1-ledd-8-punkt-4-ledd-1-punkt-1-ledd-1-punkt-10-ledd-1">2007 for skip som er leverte i 1980 og 1981,</article></article></li><li><article class="listArticle" id="kapittel-1-ledd-8-punkt-4-ledd-1-punkt-1-ledd-1-punkt-11"><article class="legalP" id="kapittel-1-ledd-8-punkt-4-ledd-1-punkt-1-ledd-1-punkt-11-ledd-1">2008 for skip som er leverte i 1982,</article></article></li><li><article class="listArticle" id="kapittel-1-ledd-8-punkt-4-ledd-1-punkt-1-ledd-1-punkt-12"><article class="legalP" id="kapittel-1-ledd-8-punkt-4-ledd-1-punkt-1-ledd-1-punkt-12-ledd-1">2009 for skip som er leverte i 1983,</article></article></li><li><article class="listArticle" id="kapittel-1-ledd-8-punkt-4-ledd-1-punkt-1-ledd-1-punkt-13"><article class="legalP" id="kapittel-1-ledd-8-punkt-4-ledd-1-punkt-1-ledd-1-punkt-13-ledd-1">2010 for skip som er leverte i 1984 eller seinare.»</article></article></li></ul></article></article></li><li data-li-identifier="b)" data-name="b)"><article class="listArticle" id="kapittel-1-ledd-8-punkt-4-ledd-1-punkt-2"><article class="legalP" id="kapittel-1-ledd-8-punkt-4-ledd-1-punkt-2-ledd-1">Bokstav c) vert oppheva.</article></article></li><li data-li-identifier="c)" data-name="c)"><article class="listArticle" id="kapittel-1-ledd-8-punkt-4-ledd-1-punkt-3"><article class="legalP" id="kapittel-1-ledd-8-punkt-4-ledd-1-punkt-3-ledd-1">Nytt nr. 2 skal lyde: <ul class="defaultList"><li data-li-identifier="«2." data-name="«2."><article class="listArticle" id="kapittel-1-ledd-8-punkt-4-ledd-1-punkt-3-ledd-1-punkt-1"><article class="legalP" id="kapittel-1-ledd-8-punkt-4-ledd-1-punkt-3-ledd-1-punkt-1-ledd-1">Utan omsyn til føresegnene i nr. 1 kan oljetankskip i kategori 2 eller 3 – som berre har dobbel botn eller doble sider som ikkje vert nytta til transport av olje, og som strekkjer seg langs heile lengda av lastetanken, eller oljetankskip med dobbeltbotnrom som ikkje vert nytta til transport av olje, og som strekkjer seg langs heile lengda av lastetanken, men som ikkje stettar krava for å få unntak frå føresegnene i nr. 1 bokstav c) i den reviderte regel 13G i vedlegg I til MARPOL 73/78 – framleis nyttast etter den datoen som er nemnd i nr. 1, men ikkje etter årsdagen for leveringsdatoen til skipet i 2015 eller etter 25-årsdagen for leveringsdatoen til skipet, alt etter kva årsdag som kjem først.»</article></article></li></ul></article></article></li><li data-li-identifier="d)" data-name="d)"><article class="listArticle" id="kapittel-1-ledd-8-punkt-4-ledd-1-punkt-4"><article class="legalP" id="kapittel-1-ledd-8-punkt-4-ledd-1-punkt-4-ledd-1">Noverande nr. 2 skal lyde: <ul class="defaultList"><li data-li-identifier="«3." data-name="«3."><article class="listArticle" id="kapittel-1-ledd-8-punkt-4-ledd-1-punkt-4-ledd-1-punkt-1"><article class="legalP" id="kapittel-1-ledd-8-punkt-4-ledd-1-punkt-4-ledd-1-punkt-1-ledd-1">Det er ikkje tillate for oljetankskip som fraktar tunge oljer, utan omsyn til kva flagg dei seglar under, å leggje til ved eller segle frå hamner eller offshoreterminalar, eller ankre opp i eit område som er underlagt jurisdiksjonen til ein medlemsstat, med mindre tankskipet har dobbelt skrog.»</article></article></li></ul></article></article></li><li data-li-identifier="e)" data-name="e)"><article class="listArticle" id="kapittel-1-ledd-8-punkt-4-ledd-1-punkt-5"><article class="legalP" id="kapittel-1-ledd-8-punkt-4-ledd-1-punkt-5-ledd-1">Nye nr. 4, 5 og 6 skal lyde: <ul class="defaultList"><li data-li-identifier="«4." data-name="«4."><article class="listArticle" id="kapittel-1-ledd-8-punkt-4-ledd-1-punkt-5-ledd-1-punkt-1"><article class="legalP" id="kapittel-1-ledd-8-punkt-4-ledd-1-punkt-5-ledd-1-punkt-1-ledd-1">Oljetankskip som berre vert nytta i hamner og til fart på innlandsvassvegar, kan få unntak frå den plikta som er nemnd i nr. 3, dersom dei har tilbørleg løyve i medhald av regelverket for innlandsvassvegar.</article></article></li><li data-li-identifier="5." data-name="5."><article class="listArticle" id="kapittel-1-ledd-8-punkt-4-ledd-1-punkt-5-ledd-1-punkt-2"><article class="legalP" id="kapittel-1-ledd-8-punkt-4-ledd-1-punkt-5-ledd-1-punkt-2-ledd-1">Oljetankskip med ei daudvekt på mindre enn 5 000 tonn må vere i samsvar med føresegnene i nr. 3 seinast på årsdagen for leveringsdatoen til skipet i 2008.</article></article></li><li data-li-identifier="6." data-name="6."><article class="listArticle" id="kapittel-1-ledd-8-punkt-4-ledd-1-punkt-5-ledd-1-punkt-3"><article class="legalP" id="kapittel-1-ledd-8-punkt-4-ledd-1-punkt-5-ledd-1-punkt-3-ledd-1">Fram til 21. oktober 2005 kan ein medlemsstat, når istilhøva krev bruk av fartøy som har forsterking mot is, tillate oljetankskip med forsterking mot is og med enkelt skrog med dobbel botn som ikkje vert nytta til transport av olje, og som strekkjer seg langs heile lengda av lastetankane, å leggje til ved eller segle frå ei hamn eller ein offshoreterminal eller å ankre opp med tunge oljer i lasta i eit område som er underlagt jurisdiksjonen til ein medlemsstat, dersom den tunge olja vert frakta berre i tankane midt i skipet.»</article></article></li></ul></article></article></li></ul></article></article></li><li data-li-identifier="5." data-name="5."><article class="listArticle" id="kapittel-1-ledd-8-punkt-5"><article class="legalP" id="kapittel-1-ledd-8-punkt-5-ledd-1">Artikkel 5 skal lyde:<br />«<i>Artikkel 5</i></article><article class="defaultP"><strong>Stetting av tilstandsvurderinga for oljetankskip i kategori 2 og 3</strong></article><article class="legalP" id="kapittel-1-ledd-8-punkt-5-ledd-2">Det er ikkje tillate for oljetankskip med enkelt skrog som er eldre enn 15 år, utan omsyn til kva flagg dei seglar under, å leggje til ved eller segle frå hamner eller offshoreterminalar eller å ankre opp eit i område som er underlagt jurisdiksjonen til ein medlemsstat, etter årsdagen for leveringsdatoen til skipet i 2005 for skip i kategori 2 og 3, med mindre skipet stettar krava i den tilstandsvurderingsordninga som er nemnd i artikkel 6.»</article></article></li><li data-li-identifier="6." data-name="6."><article class="listArticle" id="kapittel-1-ledd-8-punkt-6"><article class="legalP" id="kapittel-1-ledd-8-punkt-6-ledd-1">Artikkel 6 skal lyde:<br />«<i>Artikkel 6</i></article><article class="defaultP"><strong>Tilstandsvurderingsordning for skip</strong></article><article class="legalP" id="kapittel-1-ledd-8-punkt-6-ledd-2">I medhald av artikkel 5 skal tilstandsvurderingsordninga for skip, som er vedteken ved resolusjon MEPC.94(46) av 27. april 2001, med seinare endringar, nyttast.»</article></article></li><li data-li-identifier="7." data-name="7."><article class="listArticle" id="kapittel-1-ledd-8-punkt-7"><article class="legalP" id="kapittel-1-ledd-8-punkt-7-ledd-1">I artikkel 8 skal den innleiande delen i nr. 1 lyde: <ul class="defaultList"><li data-li-identifier="«1." data-name="«1."><article class="listArticle" id="kapittel-1-ledd-8-punkt-7-ledd-1-punkt-1"><article class="legalP" id="kapittel-1-ledd-8-punkt-7-ledd-1-punkt-1-ledd-1">Som eit unntak frå artikkel 4, 5 og 7 kan den rette styresmakta i medlemsstaten, med atterhald for nasjonale føresegner, i særskilte høve tillate eit skip å leggje til ved eller segle frå ei hamn eller ein offshoreterminal eller å ankre opp i eit område som er underlagt jurisdiksjonen til denne medlemsstaten, når».</article></article></li></ul></article></article></li></ul> <article class="defaultP" margin-top="true"><i>Artikkel 2</i></article><article class="legalP" id="kapittel-1-ledd-9">Formannskapet i Rådet, som handlar på vegner av medlemsstatane, skal saman med Kommisjonen informere IMO om at denne forordninga er vedteken, og samstundes vise til artikkel 211 nr. 3 i Havrettskonvensjonen til Dei sameinte nasjonane.</article> <article class="defaultP" margin-top="true"><i>Artikkel 3</i></article><article class="legalP" id="kapittel-1-ledd-10">Denne forordninga tek til å gjelde tjuande dagen etter at ho er kunngjord i <i>Tidend for Den europeiske unionen.</i></article><article class="legalP" id="kapittel-1-ledd-11">Denne forordninga er bindande i alle delar og gjeld direkte i alle medlemsstatane.</article><article class="legalP" id="kapittel-1-ledd-12">Utferda i Brussel, 22. juli 2003.</article><article class="legalP" id="kapittel-1-ledd-13"><i>For Europaparlamentet</i></article><article class="legalP" id="kapittel-1-ledd-14">P. COX</article><article class="legalP" id="kapittel-1-ledd-15"><i>President</i></article><article class="legalP" id="kapittel-1-ledd-16"><i>For Rådet</i></article><article class="legalP" id="kapittel-1-ledd-17">G. ALEMANNO</article><article class="legalP" id="kapittel-1-ledd-18"><i>Formann</i></article></section><section class="section" data-name="kapII" id="kapittel-2" data-lovdata-URL="LTI/forskrift/2004-06-15-1011/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>