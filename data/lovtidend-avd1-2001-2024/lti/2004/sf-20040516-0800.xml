<!DOCTYPE html><html lang="no"><head><title>Forskrift om bruk av modified automatic dependant surveillance (M-ADS) – utstyr i sivile helikopter (BSL D 2-10).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-05-16-800</dd><dt class="dokid">DokumentID</dt><dd class="dokid">LTI/forskrift/2004-05-16-800</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 6 s 978</dd><dt class="dateInForce">I kraft fra</dt><dd class="dateInForce">2004-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-03-30-309</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§9-1</li><li>lov/1993-06-11-101/§1-2</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2004-06-08</dd><dt class="journalNumber">Journalnummer</dt><dd class="journalNumber">2004-0748</dd><dt class="titleShort">Korttittel</dt><dd class="titleShort">Forskrift om utstyr i sivile helikopter</dd><dt class="title">Tittel</dt><dd class="title">Forskrift om bruk av modified automatic dependant surveillance (M-ADS) – utstyr i sivile helikopter (BSL D 2-10).</dd><dt class="miscInformation">Annet om dokumentet</dt><dd class="miscInformation">Fastsatt av Luftfartstilsynet 16. mai 2004 med hjemmel i lov 11. juni 1993 nr. 101 om luftfart (luftfartsloven) § 9-1, jf. § 1-2 første ledd, jf. delegeringsvedtak 10. desember 1999 nr. 1273.</dd><dt class="refid">RefID</dt><dd class="refid">forskrift/2004-05-16-800</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bruk av modified automatic dependant surveillance (M-ADS) – utstyr i sivile helikopter (BSL D 2-10).<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Bruk av M-ADS</li><li>§ 4. Krav til konstruksjon, produksjon, funksjon og installasjon</li><li>§ 5. Flygehåndbok</li><li>§ 6. Trening og utdannelse</li><li>§ 7. Vedlikehold og kontroll</li><li>§ 8. Driftsforstyrrelser</li><li>§ 9. Dispensasjon</li><li>§ 12. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2004-05-16-800" id="dokument"><h1>Forskrift om bruk av modified automatic dependant surveillance (M-ADS) – utstyr i sivile helikopter (BSL D 2-10).</h1><article class="legalArticle" data-lovdata-URL="LTI/forskrift/2004-05-16-800/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å bedre kvaliteten på flygeinformasjons- og alarmtjenesten for trafikken med helikoptere på norsk kontinentalsokkel.</article></article><article class="legalArticle" data-lovdata-URL="LTI/forskrift/2004-05-16-800/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Denne forskriften gjelder for innehavere av norsk lisens eller tillatelse som utøver ervervsmessig luftfart med helikoptere mellom Norge og innretninger på norsk kontinentalsokkel samt luftfart mellom slike innretninger.</article></article><article class="legalArticle" data-lovdata-URL="LTI/forskrift/2004-05-16-800/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Bruk av M-ADS</span></h2><article class="legalP" id="paragraf-3-ledd-1">Alle helikoptere som nevnt i § 2 skal bruke «M-ADS».</article></article><article class="legalArticle" data-lovdata-URL="LTI/forskrift/2004-05-16-800/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til konstruksjon, produksjon, funksjon og installasjon</span></h2><article class="numberedLegalP" data-numerator="1" id="paragraf-4-nummer-1">(1) Konstruksjon og produksjon av M-ADS skal være iht. tekniske spesifikasjoner godkjent av Luftfartstilsynet i samsvar med «sertifiseringsforskriften – EASA» 22. februar 2004 nr. 466, Part 21.</article><article class="numberedLegalP" data-numerator="2" id="paragraf-4-nummer-2">(2) M-ADS skal som et minimum kunne levere ADS-rapporter til lufttrafikktjenesten:<ul class="defaultList"><li data-li-identifier="a)" data-name="a)"><article class="listArticle" id="paragraf-4-nummer-2-punkt-1"><article class="legalP" id="paragraf-4-nummer-2-punkt-1-ledd-1">på periodisk basis iht. fastsatte og publiserte kriterier, fastsatt av lufttrafikktjenesten. Den lengste periode kan dog ikke være lenger enn 2 minutter,</article></article></li><li data-li-identifier="b)" data-name="b)"><article class="listArticle" id="paragraf-4-nummer-2-punkt-2"><article class="legalP" id="paragraf-4-nummer-2-punkt-2-ledd-1">etter anmodning fra lufttrafikktjenesten,</article></article></li><li data-li-identifier="c)" data-name="c)"><article class="listArticle" id="paragraf-4-nummer-2-punkt-3"><article class="legalP" id="paragraf-4-nummer-2-punkt-3-ledd-1">ved definerte navigasjonshendelser,</article></article></li><li data-li-identifier="d)" data-name="d)"><article class="listArticle" id="paragraf-4-nummer-2-punkt-4"><article class="legalP" id="paragraf-4-nummer-2-punkt-4-ledd-1">ved nødsituasjon.</article></article></li></ul></article><article class="numberedLegalP" data-numerator="3" id="paragraf-4-nummer-3">(3) ADS-rapporter skal som et minimum inneholde opplysninger om identifikasjon, posisjon (lengdegrad, breddegrad, høyde og tid) og nøyaktighetsgrad på navigasjonssystemet.</article><article class="numberedLegalP" data-numerator="4" id="paragraf-4-nummer-4">(4) ADS-rapportene skal kunne datalinkoverføres etter ICAOs ATN-standarder.</article><article class="numberedLegalP" data-numerator="5" id="paragraf-4-nummer-5">(5) Installasjonen av M-ADS skal være i samsvar med «vedlikeholdsforskriften – EASA» 22. februar 2004 nr. 465 Part M, eller vedlikeholdsforskriften – erverv (BSL B 2-1) 24. februar 2004 nr. 457. Arbeidet skal utføres av en godkjent JAR-145- eller Part 145-organisasjon.</article></article><article class="legalArticle" data-lovdata-URL="LTI/forskrift/2004-05-16-800/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Flygehåndbok</span></h2><article class="legalP" id="paragraf-5-ledd-1">Flygehåndboken skal oppdateres til å omfatte M-ADS.</article></article><article class="legalArticle" data-lovdata-URL="LTI/forskrift/2004-05-16-800/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Trening og utdannelse</span></h2><article class="legalP" id="paragraf-6-ledd-1">Trening og utdannelse skal være i samsvar med forskrift 6. september 1976 nr. 4054 om ervervsmessig luftfart med helikopter (BSL D 2-2).</article></article><article class="legalArticle" data-lovdata-URL="LTI/forskrift/2004-05-16-800/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Vedlikehold og kontroll</span></h2><article class="legalP" id="paragraf-7-ledd-1">Vedlikehold og kontroll skal være i samsvar med «vedlikeholdsforskriften – EASA» Part M, eller vedlikeholdsforskriften – erverv, BSL B 2-1. Arbeidet skal utføres av en godkjent JAR-145- eller Part M-organisasjon.</article></article><article class="legalArticle" data-lovdata-URL="LTI/forskrift/2004-05-16-800/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Driftsforstyrrelser</span></h2><article class="legalP" id="paragraf-8-ledd-1">Driftsforstyrrelser skal behandles i samsvar med forskrift om vilkår for ervervsmessig luftfart med flermotors luftfartøy med komponenter eller systemer ute av funksjon (Minimum Equipment List – MEL) av 16. april 1986 (BSL D 2-6).</article></article><article class="legalArticle" data-lovdata-URL="LTI/forskrift/2004-05-16-800/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Dispensasjon</span></h2><article class="legalP" id="paragraf-9-ledd-1">Luftfartstilsynet kan etter søknad gjøre unntak fra ovennevnte krav for et kortere tidsrom. Søknaden skal inneholde opplysninger om luftfartøyets kjennesignal, for hvilket tidsrom og utstyr søknaden gjelder. Søknaden skal også angi det luftrom hvor flygingen aktes utført.</article><article class="legalP" id="paragraf-9-ledd-2">For enkeltflygninger kan vedkommende flygekontrollenhet gjøre unntak fra kravene etter anmodning fra angjeldende luftfartsforetagende eller fartøysjef. Hver flygning som det gjøres unntak for, må utføres i samsvar med de vilkår som stilles av flygekontrolltjenesten.</article><article class="legalP" id="paragraf-9-ledd-3">Dersom en flyging som flygekontrolltjenesten kan gjøre unntak for, berører mer enn en flygekontrollenhet, skal flygekontrollenheten som mottar dispensasjonsanmodningen på avgangsplassen koordinere dispensasjonsspørsmålet med de flygekontrollenheter som blir berørt frem til første planlagte landingsplass.</article></article><article class="legalArticle" data-lovdata-URL="LTI/forskrift/2004-05-16-800/§12" data-name="§12" id="paragraf-10"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="numberedLegalP" data-numerator="1" id="paragraf-10-nummer-1">(1) Denne forskrift gjelder fra 1. juli 2004.</article><article class="numberedLegalP" data-numerator="2" id="paragraf-10-nummer-2">(2) Fra samme tidspunkt oppheves forskrift 30. mars 1998 nr. 309 om medføring av «modified automatic dependant surveillance» (M-ADS) – utstyr i sivile helikopter i ervervsmessig luftfart mellom Norge og innretninger på norsk kontinentalsokkel, samt luftfart mellom slike innretninger (BSL D 1-15).</article></article></main></body></html>