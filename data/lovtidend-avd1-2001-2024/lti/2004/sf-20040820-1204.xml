<!DOCTYPE html><html lang="no"><head><title>Forskrift om hunder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-08-20-1204</dd><dt class="dokid">DokumentID</dt><dd class="dokid">LTI/forskrift/2004-08-20-1204</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 12 s 1705</dd><dt class="dateInForce">I kraft fra</dt><dd class="dateInForce">2004-08-20</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-01-15-28</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-07-04-74/§19</li><li>lov/1967-02-10/§24</li></ul></dd><dt class="dateOfPublication">Kunngjort</dt><dd class="dateOfPublication">2004-08-24</dd><dt class="journalNumber">Journalnummer</dt><dd class="journalNumber">2004-1051</dd><dt class="titleShort">Korttittel</dt><dd class="titleShort">Forskrift om hunder</dd><dt class="title">Tittel</dt><dd class="title">Forskrift om hunder.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 20. august 2004 med hjemmel i lov 4. juli 2003 nr. 74 om hundehold (hundeloven) § 19 første ledd, jf. annet ledd og lov 10. februar 1967 om behandlingsmåten i forvaltningssaker (forvaltningsloven) § 24 fjerde ledd første punktum. Fremmet av Justis- og politidepartementet.</dd><dt class="refid">RefID</dt><dd class="refid">forskrift/2004-08-20-1204</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om hunder.<ul class="tocSubUl"><li>§ 1. Forbud mot farlige hunder</li><li>§ 2. Dokumentasjonskrav</li><li>§ 3. Overgangsregler</li><li>§ 4. Avliving mv.</li><li>§ 5. Unntak fra regler i forvaltningsloven</li><li>§ 6. Ikrafttredelse. Opphevelse av eldre forskrift</li></ul></li></ul></dd></dl></header><main class="documentBody" data-lovdata-URL="LTI/forskrift/2004-08-20-1204" id="dokument"><h1>Forskrift om hunder.</h1><article class="legalArticle" data-lovdata-URL="LTI/forskrift/2004-08-20-1204/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forbud mot farlige hunder</span></h2><article class="legalP" id="paragraf-1-ledd-1">Det er forbudt å holde, avle eller innføre farlige hunder, eller å innføre sæd eller embryo fra farlige hunder.</article><article class="legalP" id="paragraf-1-ledd-2">Hunder av følgende typer, og blandinger der en eller flere av disse er med, anses som farlige hunder, uansett blandingsforhold:<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-2-punkt-1"><article class="legalP" id="paragraf-1-ledd-2-punkt-1-ledd-1">Pitbullterrier,</article></article></li><li data-li-identifier="b)" data-name="b)"><article class="listArticle" id="paragraf-1-ledd-2-punkt-2"><article class="legalP" id="paragraf-1-ledd-2-punkt-2-ledd-1">amerikansk staffordshire terrier,</article></article></li><li data-li-identifier="c)" data-name="c)"><article class="listArticle" id="paragraf-1-ledd-2-punkt-3"><article class="legalP" id="paragraf-1-ledd-2-punkt-3-ledd-1">fila brasileiro,</article></article></li><li data-li-identifier="d)" data-name="d)"><article class="listArticle" id="paragraf-1-ledd-2-punkt-4"><article class="legalP" id="paragraf-1-ledd-2-punkt-4-ledd-1">toso inu,</article></article></li><li data-li-identifier="e)" data-name="e)"><article class="listArticle" id="paragraf-1-ledd-2-punkt-5"><article class="legalP" id="paragraf-1-ledd-2-punkt-5-ledd-1">dogo argentino.</article></article></li></ul></article><article class="legalP" id="paragraf-1-ledd-3">Som farlige hunder anses også hunder og hundetyper som er en blanding av hund og ulv, uansett blandingsforhold. For hunderaser med opprinnelig blanding av ulv som er registrert i Norge av Norsk Kennel Klub 1. januar 2003, gjelder første punktum bare for tsjekkoslovakisk ulvehund. Hvis ulv er iblandet rasen etter den internasjonale raseetableringen, gjelder første punktum for hunder som kan være etterkommere etter denne ulven.</article></article><article class="legalArticle" data-lovdata-URL="LTI/forskrift/2004-08-20-1204/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Dokumentasjonskrav</span></h2><article class="legalP" id="paragraf-2-ledd-1">Dersom det er tvil om et dyr er en farlig hund etter § 1 kan politi og tollmyndigheter kreve at hundeholderen dokumenterer dens rase eller type.</article><article class="legalP" id="paragraf-2-ledd-2">Som minstedokumentasjon etter at en hund er blitt fire måneder gammel, kreves at hunden er identitetsmerket med microchip og at dette identitetsmerket knytter hunden til et registreringsbevis påført DNA-koding med en tilknyttet stamtavle.</article><article class="legalP" id="paragraf-2-ledd-3">Når det foreligger særskilte omstendigheter kan politiet, i enkelttilfeller, bestemme at annen tilfredsstillende dokumentasjon kan tre i stedet for kravet etter andre ledd.</article><article class="legalP" id="paragraf-2-ledd-4">Dersom ikke fremlagt bevis fjerner tvilen på stedet, regnes hunden som en farlig hund. Ved slik tvil som nevnt kan politiet eller tollmyndigheter ta hånd om hunden straks, jf. hundeloven § 24. Hundeholderen skal på begjæring gis en rimelig frist til å supplere dokumentasjonen mens hunden tas hånd om etter annet punktum.</article></article><article class="legalArticle" data-lovdata-URL="LTI/forskrift/2004-08-20-1204/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Overgangsregler</span></h2><article class="legalP" id="paragraf-3-ledd-1">Hunder som omfattes av § 1 annet ledd og tsjekkoslovakisk ulvehund kan beholdes dersom de var lovlig avlet, innført eller holdt før forskriften her ble vedtatt. Hund som kan beholdes kan også tilbakeføres til landet etter utenlandsreiser.</article><article class="legalP" id="paragraf-3-ledd-2">Det gjelder følgende vilkår for å kunne beholde disse hundene:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">hundene kan ikke brukes i avl, selges eller omplasseres,</article></article></li><li data-li-identifier="b)" data-name="b)"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">hundene skal bære identitetsmerke som knytter hunden til et registreringsbevis som opplyser om eierens navn og adresse og viser at hunden er avlet, innført eller holdt før forskriften her ble vedtatt.</article></article></li></ul></article><article class="legalP" id="paragraf-3-ledd-3">Blir ett av vilkårene overtrådt eller en slik hund angriper mennesker, gjelder ikke lenger § 3 for denne hunden.</article></article><article class="legalArticle" data-lovdata-URL="LTI/forskrift/2004-08-20-1204/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Avliving mv.</span></h2><article class="legalP" id="paragraf-4-ledd-1">Hunder som blir avlet, innført eller holdt i strid med denne forskrift kan avlives eller pålegges utført av riket ved vedtak av politiet, jf. hundeloven § 19 femte ledd.</article></article><article class="legalArticle" data-lovdata-URL="LTI/forskrift/2004-08-20-1204/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Unntak fra regler i forvaltningsloven</span></h2><article class="legalP" id="paragraf-5-ledd-1">For vedtak om å ta hånd om hund på stedet i tilfeller som omfattes av denne forskrift gjelder bestemmelsen i forvaltningsloven § 24 første ledd annet punktum om samtidig begrunnelse ikke. Begrunnelse skal bli gitt i ettertid.</article></article><article class="legalArticle" data-lovdata-URL="LTI/forskrift/2004-08-20-1204/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse. Opphevelse av eldre forskrift</span></h2><article class="legalP" id="paragraf-6-ledd-1">Forskriften trer i kraft straks. Fra samme dato oppheves forskrift 15. januar 2001 nr. 28 om forbud mot innførsel, hold og avl av farlige hunder. Bestemmelsen i § 2 andre ledd gjelder likevel først fra fire måneder etter forskriftens ikrafttredelse, så langt det gjelder kravet om microchip og DNA-koding.</article></article></main></body></html>