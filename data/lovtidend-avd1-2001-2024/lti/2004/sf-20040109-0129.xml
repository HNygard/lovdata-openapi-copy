<!DOCTYPE html><html lang="no"><head><title>Forskrift om endring i forskrift om kjøttkontroll og frambud m.v. av ferskt kjøtt.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-01-09-129</dd><dt class="dokid">DokumentID</dt><dd class="dokid">LTI/forskrift/2004-01-09-129</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 2 s 227</dd><dt class="dateInForce">I kraft fra</dt><dd class="dateInForce">2004-01-09</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-04-25-320</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§33</li><li>lov/2003-12-19-124/§36</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2004-01-23</dd><dt class="journalNumber">Journalnummer</dt><dd class="journalNumber">2004-0127</dd><dt class="titleShort">Korttittel</dt><dd class="titleShort">Endr. i forskrift om frambud av ferskt kjøtt</dd><dt class="title">Tittel</dt><dd class="title">Forskrift om endring i forskrift om kjøttkontroll og frambud m.v. av ferskt kjøtt.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 9. januar 2004 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790.</dd><dt class="refid">RefID</dt><dd class="refid">forskrift/2004-01-09-129</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kjøttkontroll og frambud m.v. av ferskt kjøtt.<ul class="tocSubUl"><li>I<ul class="tocSubUl"><li>§ 6. Krav til ferskt kjøtt produsert og omsatt innen EØS</li><li>§ 22. Dispensasjon</li><li>§ 23. Straff</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-01-09-129" id="dokument"><h1>Forskrift om endring i forskrift om kjøttkontroll og frambud m.v. av ferskt kjøtt.</h1><section class="section" data-name="kapI" id="kapittel-1" data-lovdata-URL="LTI/forskrift/2004-01-09-129/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 25. april 1994 nr. 320 om kjøttkontroll og frambud m.v. av ferskt kjøtt gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om kjøttkontroll og omsetning mv. av ferskt kjøtt</i></article> <article class="defaultP" margin-top="true">Forskriftens hjemmelsfelt skal lyde:</article><article class="legalP" id="kapittel-1-ledd-2">Fastsatt av Landbruksdepartementet 25. april 1994 med hjemmel i lov av 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak av 19. desember 2003 nr. 1790. Jf. EØS-avtalen vedlegg I kap. I (direktiv 64/433/EØF, direktiv 91/498/EØF, direktiv 91/495/EØF, direktiv 92/5/EØF, direktiv 95/1/EF, direktiv 95/23/EF og direktiv 72/462/EØF).</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-3">Denne forskrift omfatter kjøttkontroll og tilsyn med slaktedyr, slakting, nedskjæring, lagring, transport, omsetning og import av ferskt kjøtt av storfe (inkludert artene Bubalus bubalis og Bison bison), svin, sau, geit, hest og andre enhovede husdyr, klauvbærende oppdrettsvilt og tamrein. Forskriften omfatter også tilsyn med de virksomheter som omfattes av forskrift om hygiene mv. i slakterier, nedskjæringsvirksomheter og kjøle- og fryselager for ferskt kjøtt.</article> <article class="defaultP" margin-top="true">§ 2 nr. 7 skal lyde:<ul class="defaultList"><li data-li-identifier="7." data-name="7."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">tilsynsveterinær: veterinær ansatt av Mattilsynet og utpekt til å forestå kjøttkontroll og føre tilsyn med virksomheter som omfattes av denne forskrift.</article></article></li></ul></article> <article class="defaultP" margin-top="true">§ 2 nr. 13 skal lyde:<ul class="defaultList"><li data-li-identifier="13." data-name="13."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">pakkeri: et anlegg eller et lager, hvor innpakket kjøtt som skal omsettes, samles og/eller emballeres på nytt.</article></article></li></ul></article> <article class="defaultP" margin-top="true">§ 3 første ledd skal lyde:</article><article class="legalP" id="kapittel-1-ledd-4">Alt kjøtt som skal omsettes til folkemat skal være undersøkt og godkjent av tilsynsveterinær. Godkjent kjøtt skal stempelmerkes i samsvar med denne forskrift og instruks for kjøttkontrollen.</article> <article class="defaultP" margin-top="true">§ 5 første ledd skal lyde:</article><article class="legalP" id="kapittel-1-ledd-5">Slaktedyr som avviker fra det normale (er behandlet for og/eller viser tegn på skade eller sjukdom) og som transporteres levende til slakteri, skal følges av en erklæring fra besetningens eier eller ansvarlig representant, eller fra veterinær, med opplysninger om skaden eller sjukdommen og om eventuell behandling som har vært gitt. Opplysningene skal gis på skjema fastsatt av Mattilsynet og skal overleveres til tilsynsveterinæren så snart dyret ankommer slakteriet.</article> <article class="defaultP" margin-top="true">§ 6 overskriften og første ledd første semikolon skal lyde:</article><article class="futureLegalArticle" data-name="§6" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Krav til ferskt kjøtt produsert og omsatt innen EØS</span></span><article class="legalP" id="kapittel-1-foreslåttparagraf-1-ledd-1">Ferskt kjøtt, herunder hele slakt, oppdelte slakt, nedskåret kjøtt samt biprodukter, uavhengig av eventuell innpakking og emballering, som er produsert og omsettes innen EØS skal;</article></article> <article class="defaultP" margin-top="true">§ 6 siste ledd skal lyde:</article><article class="legalP" id="kapittel-1-ledd-6">For ferskt kjøtt som er produsert kun for omsetning på det nasjonale marked gjelder enkelte unntak fra første ledd nr. 1 til 3 jf. § 12 og § 15 og slakteriforskriften § 4, samt unntak fra kravet om at radioaktivt Cesium i kjøttet ikke skal overstige 600 Bq/kg.</article> <article class="defaultP" margin-top="true">§ 7 nr. 5 skal lyde:<ul class="defaultList"><li data-li-identifier="5." data-name="5."><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">at mekanisk utbenet kjøtt kun godkjennes på betingelse av at det nyttes til råvare for kjøttprodukter som gjennomgår varmebehandling før omsetning. Behandlingen skal utføres i virksomhet som er autorisert i henhold til forskrift av 6. april 1995 nr. 353 om hygiene ved produksjon og omsetning mv. av kjøttprodukter og enkelte andre produkter av animalsk opprinnelse i opprinnelsesvirksomheten eller i en annen virksomhet etter tilsynsveterinærens anvisning.</article></article></li></ul></article> <article class="defaultP" margin-top="true">§ 10 skal lyde:</article><article class="legalP" id="kapittel-1-ledd-7">Ferskt kjøtt og biprodukter med en ikke-generalisert invasjon av Cysticercus bovis (storfetinten) eller Cysticercus cellulosae (svinetinten) hvor de deler som er uegnet til folkemat er fjernet, kan godkjennes på betingelse av at det gjennomgår kuldebehandling etter en metode som er godkjent av Mattilsynet. Behandlingen skal utføres i den opprinnelige virksomheten eller i en annen virksomhet etter tilsynsveterinærens anvisning.</article> <article class="defaultP" margin-top="true">§ 11 første ledd nr. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">Ukastrerte griser med slaktevekt over 80 kilogram, såfremt ikke virksomheten kan garantere ved hjelp av en metode som er godkjent av Mattilsynet, at griser med tydelig kjønnslukt blir skilt fra.</article></article></li></ul></article> <article class="defaultP" margin-top="true">§ 11 siste ledd skal lyde:</article><article class="legalP" id="kapittel-1-ledd-8">Kjøttet må kun anvendes som råvare for kjøttprodukter og skal gjennomgå behandling godkjent av Mattilsynet. Behandlingen skal utføres i opprinnelsesvirksomheten eller i annen virksomhet etter tilsynsveterinærens anvisning.</article> <article class="defaultP" margin-top="true">§ 12 første ledd første punktum skal lyde:</article><article class="legalP" id="kapittel-1-ledd-9">Kjøtt fra dyr som er nødslaktet kan kun godkjennes for omsetning på det nasjonale marked.</article> <article class="defaultP" margin-top="true">§ 12 første ledd nr. 5 skal lyde:<ul class="defaultList"><li data-li-identifier="5." data-name="5."><article class="listArticle" id="kapittel-1-ledd-9-punkt-1"><article class="legalP" id="kapittel-1-ledd-9-punkt-1-ledd-1">At det avlivede dyret under transporten til slakteriet følges av en veterinærattest utstedt av den veterinæren som har undersøkt dyret. Attesten skal gi opplysning om resultatene av ante-mortem undersøkelsen, tidspunkt for avliving, arten av eventuell behandling som er gitt til dyret, og eventuelt resultatet av kontroll av organer. Veterinærattesten skal skrives på formular fastsatt av Mattilsynet.</article></article></li></ul></article> <article class="defaultP" margin-top="true">§ 13 skal lyde:</article><article class="legalP" id="kapittel-1-ledd-10">Kjøtt som stammer fra et område med dyrehelserestriksjoner skal være underlagt særskilte regler som fastsettes i det enkelte tilfelle av Mattilsynet.</article> <article class="defaultP" margin-top="true">§ 15a andre ledd første punktum skal lyde:</article><article class="legalP" id="kapittel-1-ledd-11">Stempelmerke for ferskt kjøtt som i henhold til § 15 tredje ledd kun kan omsettes på det nasjonale markedet, skal være kvadratisk med 5 cm lange sider.</article> <article class="defaultP" margin-top="true">§ 16 skal lyde:</article><article class="legalP" id="kapittel-1-ledd-12">Ferskt kjøtt som skal eksporteres må oppfylle bestemmelsene i § 3, § 4 og § 7 med mindre annet er bestemt av vedkommende mottakerland. Varene skal følges av slikt sertifikat som Mattilsynet bestemmer.</article> <article class="defaultP" margin-top="true">§ 16d første og andre ledd skal lyde:</article><article class="legalP" id="kapittel-1-ledd-13">Ved import av storfe- og svinekjøtt, skal den som først mottar varepartiet, før det sendes videre, tas inn i produksjonen eller omsettes, kontrollere at kjøttet i avsenderlandet er undersøkt for salmonella i samsvar med artikkel 5.3(a) i direktiv 64/433/EØF. Kjøttet skal følges av et sertifikat som dokumenterer at det ikke er påvist salmonella i kjøttet. I dokumentasjonen skal det fremgå at kjøttet er undersøkt i henhold til vedtak 95/409/EF.</article><article class="legalP" id="kapittel-1-ledd-14">Mangler slik dokumentasjon skal virksomheten straks ta kontakt med tilsynsmyndigheten, og det skal foretas salmonellakontroll før varepartiet sendes videre, tas inn i produksjonen eller omsettes.</article> <article class="defaultP" margin-top="true">§ 16d fjerde og femte ledd skal lyde:</article><article class="legalP" id="kapittel-1-ledd-15">Kravet om dokumentasjon for fravær av salmonella i henhold til første ledd gjelder ikke når kjøttet er ment for pasteurisering, sterilisering eller behandling med tilsvarende virkning i virksomhet autorisert for produksjon av varmebehandlede kjøttprodukter i henhold til forskrift av 6. april 1995 nr. 353 om hygiene ved produksjon og omsetning mv. av kjøttprodukter og enkelte andre produkter av animalsk opprinnelse.</article><article class="legalP" id="kapittel-1-ledd-16">Ved import av annet kjøtt enn nevnt i første ledd skal den som først mottar varepartiet, dersom det er bestemt for det norske marked, som ledd i sin internkontroll, fremskaffe dokumentasjon for foretatt salmonellakontroll før varepartiet sendes videre, tas inn i produksjonen eller omsettes.</article> <article class="defaultP" margin-top="true">§ 16e nr. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-ledd-16-punkt-1"><article class="legalP" id="kapittel-1-ledd-16-punkt-1-ledd-1">komme fra virksomhet godkjent for eksport av ferskt kjøtt til EØS jf. liste utarbeidet av Mattilsynet,</article></article></li></ul></article> <article class="defaultP" margin-top="true">§ 17 skal lyde:</article><article class="legalP" id="kapittel-1-ledd-17">Mattilsynet fører tilsyn og fatter vedtak for å gjennomføre bestemmelsene gitt i og i medhold av denne forskriften.</article> <article class="defaultP" margin-top="true">§ 17a oppheves.</article> <article class="defaultP" margin-top="true">§ 19 første ledd skal lyde:</article><article class="legalP" id="kapittel-1-ledd-18">Tilsynsveterinæren kan assisteres av kontrollteknikere som er under hans ledelse og ansvar. Bare personer som har gjennomgått et teoretisk kurs på minst 400 timer inkludert laboratorieøvelser, en praktisk opplæring under ledelse av tilsynsveterinær på minst 200 timer, og har avlagt og bestått eksamen, kan tilsettes som kontrolltekniker. Den teoretiske og praktiske opplæringen og tilhørende eksamen skal inneholde momentene angitt i direktiv 64/433/EØF vedlegg III. Den praktiske opplæringen skal skje i slakteri, nedskjæringsvirksomhet, kjøle- og fryselager og inspeksjonssted for ferskt kjøtt. Undervisningsopplegget og eksamen skal være godkjent av Mattilsynet. For kontrollteknikere som har gjennomført opplæring i henhold til forskrift av 21. mars 1995 nr. 265 om hygiene og kontroll mv. ved produksjon og omsetning av ferskt fjørfekjøtt kan det teoretiske kurset reduseres til 200 timer. Kontrollteknikerne skal være uavhengige av virksomheten.</article> <article class="defaultP" margin-top="true">§ 19 siste ledd skal lyde:</article><article class="legalP" id="kapittel-1-ledd-19">Mattilsynet bestemmer sammensetningen av kontrollgruppen for hver enkelt virksomhet på en slik måte at tilsynsveterinæren er i stand til å overvåke de oppgaver som kontrollteknikeren utfører.</article> <article class="defaultP" margin-top="true">§ 20 skal lyde:</article><article class="legalP" id="kapittel-1-ledd-20">Mattilsynet fastsetter nærmere faglig instruks for tilsyn med virksomheter som omfattes av denne forskrift, samt for den kontroll og godkjenning av kjøtt som skal utføres før varen tillates utlevert til folkemat.</article> <article class="defaultP" margin-top="true">§ 22 og § 23 skal lyde:</article><article class="futureLegalArticle" data-name="§22" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Dispensasjon</span></span><article class="legalP" id="kapittel-1-foreslåttparagraf-2-ledd-1">Mattilsynet kan i særlige tilfeller dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="futureLegalArticle" data-name="§23" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 23</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-3-ledd-1">Forsettelig eller uaktsom overtredelse av denne forskriften eller bestemmelser og vedtak gitt i medhold av den, er straffbart i henhold til matloven § 28.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2004-01-09-129/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>