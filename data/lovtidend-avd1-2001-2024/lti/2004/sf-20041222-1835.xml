<!DOCTYPE html><html lang="no"><head><title>Forskrift om endring i forskrift om taksering og erstatning av naturskader.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-12-22-1835</dd><dt class="dokid">DokumentID</dt><dd class="dokid">LTI/forskrift/2004-12-22-1835</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 17 s 2637</dd><dt class="dateInForce">I kraft fra</dt><dd class="dateInForce">2005-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-06-02-515</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1994-03-25-7/§10</li><li>lov/1994-03-25-7/§11</li><li>forskrift/1995-06-02-516</li></ul></dd><dt class="dateOfPublication">Kunngjort</dt><dd class="dateOfPublication">2005-01-06</dd><dt class="journalNumber">Journalnummer</dt><dd class="journalNumber">2005-0002</dd><dt class="titleShort">Korttittel</dt><dd class="titleShort">Endr. i forskrift om taksering av naturskader</dd><dt class="title">Tittel</dt><dd class="title">Forskrift om endring i forskrift om taksering og erstatning av naturskader.</dd><dt class="miscInformation">Annet om dokumentet</dt><dd class="miscInformation">Fastsatt av Landbruks- og matdepartementet 22. desember 2004 med hjemmel i lov 25. mars 1994 nr. 7 om sikring mot og erstatning for naturskader (naturskadeloven) § 10 siste ledd og § 11 annet ledd og delegeringsvedtak 2. juni 1995 nr. 516.</dd><dt class="refid">RefID</dt><dd class="refid">forskrift/2004-12-22-1835</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om taksering og erstatning av naturskader.<ul class="tocSubUl"><li>I<ul class="tocSubUl"><li>§ 8. Generelt</li><li>§ 9. Stormskader på skog</li><li>§ 12. Taksering av naturskade på skog som ikke er økonomisk drivverdig</li><li>§ 13. Avgrensning</li><li>§ 14. Egenandel og erstatningsutmåling</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-12-22-1835" id="dokument"><h1>Forskrift om endring i forskrift om taksering og erstatning av naturskader.</h1><section class="section" data-name="kapI" id="kapittel-1" data-lovdata-URL="LTI/forskrift/2004-12-22-1835/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 2. juni 1995 nr. 515 om taksering og erstatning av naturskader gjøres følgende endringer:</article> <article class="defaultP" margin-top="true">§ 4 skal lyde:</article><article class="legalP" id="kapittel-1-ledd-2">Takst på andre skadeobjekter enn skog skal fastsettes ved skjønn i samsvar med det som er bestemt i § 8 – § 10 i naturskadeloven.</article><article class="legalP" id="kapittel-1-ledd-3">Dersom det for å kunne gjennomføre en forsvarlig taksering av skaden er behov for spesiell sakkyndig bistand, kan skjønnsmyndigheten innhente den nødvendige kompetanse, jf. skjønnsloven § 12.</article><article class="legalP" id="kapittel-1-ledd-4">Statens naturskadefond skal normalt varsles om at spesiell sakkyndig bistand vil bli trukket inn, og gis mulighet til uttalelse. Kommunen og styret for Statens naturskadefond skal være behjelpelige med formidling av nødvendig kompetanse.</article><article class="legalP" id="kapittel-1-ledd-5">Det skal avgis et takstbeløp for hvert skadeobjekt. Taksten skal inneholde beskrivelse av skadeobjektet før og etter skade, og av de tiltak som er lagt til grunn ved beregning av taksten. Ved takseringen foretas det en vurdering i forhold til naturskadelovens § 11 tredje ledd punkt b. Styret for Statens naturskadefond kan forlange ytterligere spesifisering av taksten. Tidligere verdiforringelse av skadeobjektet, på grunn av elde, bruk, nedsatt anvendelighet eller annet, skal fremgå av taksten. Også ekstrautgifter på grunn av offentlige påbud som blir gjeldende, for eksempel ved oppføring av byggverk, skal fremgå av taksten. Taksten skal fastsettes eksklusive avgifter til staten.</article><article class="legalP" id="kapittel-1-ledd-6">Eventuell verdistigning av flyttet eller gjenoppført byggverk i forhold til den eller de byggverk som erstattes, skal spesifiseres særskilt i taksten.</article> <article class="defaultP" margin-top="true">§ 8 og § 9 skal lyde:</article><article class="futureLegalArticle" data-name="§8" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Generelt</span></span><article class="legalP" id="kapittel-1-foreslåttparagraf-1-ledd-1">Dersom ikke styret for Statens naturskadefond bestemmer noe annet, skal taksten gjennomføres og behandles etter reglene for lensmannsskjønn, jf. naturskadeloven § 8 og § 9.</article><article class="legalP" id="kapittel-1-foreslåttparagraf-1-ledd-2">Takststyrer må sørge for at det oppnevnes minst én takstmann med fagkompetanse i skogbruk.</article><article class="legalP" id="kapittel-1-foreslåttparagraf-1-ledd-3">Det er skadeomfanget på skadetidspunktet som utgjør grunnlaget for erstatning. Det er bare skadeareal på minst 2 dekar som skal takseres.</article><article class="legalP" id="kapittel-1-foreslåttparagraf-1-ledd-4">Styret for Statens naturskadefond kan fastsette nærmere retningslinjer for takseringen etter dette kapittel.</article></article><article class="futureLegalArticle" data-name="§9" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Stormskader på skog</span></span><article class="legalP" id="kapittel-1-foreslåttparagraf-2-ledd-1">Statens naturskadefond gir bare erstatning for stormskader på skog dersom samlet skadeomfang for en enkelt skadehendelse overskrider et øvre tak på 200 millioner kroner. Taket skal vurderes i forhold til den relative andel forsikret areal av totalt skogareal på landsbasis. Forsikringsselskapene erstatter skader på de arealer som var forsikret opp til dette relative taket. Naturskadefondet erstatter deretter overskytende skader for de skogeiere som var forsikret.</article><article class="legalP" id="kapittel-1-foreslåttparagraf-2-ledd-2">Taksering av stormskader på skog gjennomføres av forsikringsselskapene, hvis ikke styret for Statens naturskadefond bestemmer noe annet, jf. § 8, siste ledd.</article><article class="legalP" id="kapittel-1-foreslåttparagraf-2-ledd-3">Styret for Statens naturskadefond kan gi nærmere regler om forsikringsselskapenes varsling, dokumentasjon og beregning av utbetaling fra naturskadefondet etter første ledd.</article></article> <article class="defaultP" margin-top="true">§ 10 oppheves.</article> <article class="defaultP" margin-top="true">§ 12 og § 13 skal lyde:</article><article class="futureLegalArticle" data-name="§12" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Taksering av naturskade på skog som ikke er økonomisk drivverdig</span></span><article class="legalP" id="kapittel-1-foreslåttparagraf-3-ledd-1">Dersom skogen ikke er økonomisk drivverdig, men skogmyndighetene finner at opprydding er nødvendig ut fra skogfaglige, miljømessige eller ut fra allmennhetens ferdsel, skal taksten settes til de kostnader opprydding av arealet medfører. Med økonomisk drivverdig skog forstås skog som umiddelbart før skaden kunne vært avvirket med salgsverdi større enn vanlige utgifter til hogst og fremdrift.</article></article><article class="futureLegalArticle" data-name="§13" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Avgrensning</span></span><article class="legalP" id="kapittel-1-foreslåttparagraf-4-ledd-1">Skade som rammer annen avling på rot omfattes ikke av naturskadeloven. Slike skader behandles etter forskrift om erstatning ved klimabetingede skader i plante- og honningproduksjon.</article></article> <article class="defaultP" margin-top="true">§ 14 skal lyde:</article><article class="futureLegalArticle" data-name="§14" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Egenandel og erstatningsutmåling</span></span><article class="legalP" id="kapittel-1-foreslåttparagraf-5-ledd-1">Ved naturskadehendelser som søkes erstattet av Statens naturskadefond er det en egenandel på kr 10.000. Beløpet trekkes fra skadetaksten før naturskadefondet fastsetter beregningsgrunnlaget for erstatningen etter reglene i naturskadeloven. Skaden erstattes med 85% av beregningsgrunnlaget.</article></article> <article class="defaultP" margin-top="true">§ 23 skal lyde:</article><article class="legalP" id="kapittel-1-ledd-7">Landbruks- og matdepartementet kan i særlige tilfelle dispensere fra bestemmelsene i denne forskrift.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-12-22-1835/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2005.</article></section></main></body></html>