<!DOCTYPE html><html lang="no"><head><title>Forskrift om endring i forskrift om tekniske krav og godkjenning av kjøretøy, deler og utstyr (kjøretøyforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2004-06-17-924</dd><dt class="dokid">DokumentID</dt><dd class="dokid">LTI/forskrift/2004-06-17-924</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 7 s 1114</dd><dt class="dateInForce">I kraft fra</dt><dd class="dateInForce">2004-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-10-04-918</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§13</li><li>lov/1965-06-18-4/§14</li><li>lov/1965-06-18-4/§15</li><li>lov/1965-06-18-4/§16</li><li>forskrift/1980-11-24-1</li></ul></dd><dt class="dateOfPublication">Kunngjort</dt><dd class="dateOfPublication">2004-06-24</dd><dt class="journalNumber">Journalnummer</dt><dd class="journalNumber">2004-0836</dd><dt class="titleShort">Korttittel</dt><dd class="titleShort">Endr. i kjøretøyforskriften</dd><dt class="title">Tittel</dt><dd class="title">Forskrift om endring i forskrift om tekniske krav og godkjenning av kjøretøy, deler og utstyr (kjøretøyforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Vegdirektoratet 17. juni 2004 med hjemmel i vegtrafikklov 18. juni 1965 nr. 4 § 13, § 14, § 15 og § 16, jf. delegeringsvedtak 24. november 1980 nr. 1.</dd><dt class="refid">RefID</dt><dd class="refid">forskrift/2004-06-17-924</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tekniske krav og godkjenning av kjøretøy, deler og utstyr (kjøretøyforskriften).<ul class="tocSubUl"><li>I<ul class="tocSubUl"><li>§ 1-15. Spesielle unntak for bil</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2004-06-17-924" id="dokument"><h1>Forskrift om endring i forskrift om tekniske krav og godkjenning av kjøretøy, deler og utstyr (kjøretøyforskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2004-06-17-924/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 4. oktober 1994 nr. 918 om tekniske krav og godkjenning av kjøretøy, deler og utstyr (kjøretøyforskriften) gjøres følgende endringer:</article> <article class="defaultP" margin-top="true">Ny § 1-15 skal lyde:</article><article class="futureLegalArticle" data-name="§1-15" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-15</span>. <span class="legalArticleTitle">Spesielle unntak for bil</span></span><article class="legalP" id="kapittel-1-foreslåttparagraf-1-ledd-1">Bil som er i den utførelse den ble levert fra fabrikken (original utførelse) er unntatt fra kravene i denne forskrift såfremt det fremlegges registreringsdokumentasjon eller dokumentasjon fra fabrikant eller kompetent uavhengig laboratorium som viser at kravene for godkjenning i annet EØS-land eller USA er tilfredsstilt, jf. § 3-1 nr. 8 og § 6-11 nr. 4. Bilen må imidlertid ha lykter med farge som angitt i kapittel 28.</article><article class="legalP" id="kapittel-1-foreslåttparagraf-1-ledd-2">Unntaket etter første ledd gjelder uavhengig av om bilen tidligere har vært registrert i annet land. For bil som tidligere har vært registrert gjelder de krav som gjaldt på tidspunkt for registrering. Bil som ikke tidligere har vært registrert må tilfredsstille de kravene som gjelder når bilen fremstilles for godkjenning i Norge, eventuelt godkjenningstidspunkt i annet land hvis dette kan godtgjøres.</article><article class="legalP" id="kapittel-1-foreslåttparagraf-1-ledd-3">Bil som ikke tidligere er registrert må uansett oppfylle følgende krav:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-3-punkt-1"><article class="legalP" id="kapittel-1-foreslåttparagraf-1-ledd-3-punkt-1-ledd-1">§ 13-2, dekk på bil – støykrav, jf. direktiv 92/23/EØF som senest endret ved direktiv 2001/43/EF,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-3-punkt-2"><article class="legalP" id="kapittel-1-foreslåttparagraf-1-ledd-3-punkt-2-ledd-1">§ 16-2, bilbelter, jf. direktiv 77/541/EØF som senest endret ved direktiv 2000/3/EF for bil i gruppe M1,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-3-punkt-3"><article class="legalP" id="kapittel-1-foreslåttparagraf-1-ledd-3-punkt-3-ledd-1">§ 24-5, støy fra bil, jf. direktiv 70/157/EØF som senest endret ved direktiv 1999/101/EF,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-3-punkt-4"><article class="legalP" id="kapittel-1-foreslåttparagraf-1-ledd-3-punkt-4-ledd-1">Kapittel 25, avgasser, jf. direktiv 70/220/EØF som senest endret ved direktiv 2002/80/EF og direktiv 88/77/EØF som senest endret ved direktiv 2001/27/EF og</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-3-punkt-5"><article class="legalP" id="kapittel-1-foreslåttparagraf-1-ledd-3-punkt-5-ledd-1">§ 49-1 opplysninger om CO<sub>2</sub> -utslipp og drivstofforbruk, jf. direktiv 80/1268/EØF som senest endret ved direktiv 1999/100/EF.</article></article></li></ul></article></article> <article class="defaultP" margin-top="true">§ 2-7 nr. 1 skal lyde:</article><article class="numberedLegalP" data-numerator="1" id="kapittel-1-nummer-1">1. <i>EØF-typegodkjenning av biler og deres tilhengere:</i> Den rutine der en EØS-stat fastslår at en kjøretøytype, en type system, del eller teknisk enhet oppfyller de relevante tekniske krav i direktiv 70/156/EØF, som endret senest ved direktiv 2001/116/EF, eller et særdirektiv oppført på den fullstendige liste i vedlegg IV eller XI i nevnte direktiv.</article> <article class="defaultP" margin-top="true">§ 3-1 nr. 8 nytt tredje ledd skal lyde:</article><article class="legalP" id="kapittel-1-ledd-2">Kjøretøy som kan enkeltgodkjennes etter kapittel 6, jf. § 6-11 er unntatt fra kravet om EØF-typegodkjenning, jf. også § 1-15.</article> <article class="defaultP" margin-top="true">§ 6-11 nytt nr. 4 skal lyde:</article><article class="numberedLegalP" data-numerator="4" id="kapittel-1-nummer-2">4. Bil som omfattes av unntaket etter § 1-15 kan bare enkeltgodkjennes. For bil i gruppe M1 som ikke tidligere er registrert, er adgangen ytterligere begrenset slik at samme importør ikke kan enkeltgodkjenne mer enn 10 biler av samme type som definert i direktiv 70/156/EØF som endret senest ved direktiv 2001/116/EF, jf. også § 3-1 nr. 8.<article class="legalP" id="kapittel-1-nummer-2-ledd-1">Godkjenning etter denne bestemmelse kan kun skje ved Statens Vegvesen, Region Sør, Drammen trafikkstasjon.</article></article> <article class="defaultP" margin-top="true">Nåværende § 6-11 nr. 4 blir nytt nr. 5.</article></section><section class="section" data-name="kapII" id="kapittel-2" data-lovdata-URL="LTI/forskrift/2004-06-17-924/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2004.</article></section></main></body></html>