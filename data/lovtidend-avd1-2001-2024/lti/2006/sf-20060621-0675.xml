<!DOCTYPE html><html lang="no"><head><title>Forskrift om endring i forskrift om rett til trygderefusjon for leger, spesialister i klinisk psykologi og fysioterapeuter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-06-21-675</dd><dt class="dokid">DokumentID</dt><dd class="dokid">LTI/forskrift/2006-06-21-675</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 8 s 1108</dd><dt class="dateInForce">I kraft fra</dt><dd class="dateInForce">2006-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-06-18-590</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§5-4</li><li>lov/1997-02-28-19/§5-7</li><li>lov/1997-02-28-19/§5-8</li></ul></dd><dt class="dateOfPublication">Kunngjort</dt><dd class="dateOfPublication">2006-06-23</dd><dt class="journalNumber">Journalnummer</dt><dd class="journalNumber">2006-0536</dd><dt class="titleShort">Korttittel</dt><dd class="titleShort">Endr. forskrift om trygderefusjon</dd><dt class="title">Tittel</dt><dd class="title">Forskrift om endring i forskrift om rett til trygderefusjon for leger, spesialister i klinisk psykologi og fysioterapeuter.</dd><dt class="miscInformation">Annet om dokumentet</dt><dd class="miscInformation">Fastsatt av Helse- og omsorgsdepartementet 21. juni 2006 med hjemmel i lov 28. februar 1997 nr. 19 om folketrygd (folketrygdloven) § 5-4 femte ledd, § 5-7 femte ledd og § 5-8 femte ledd. Jf. EØS-avtalen vedlegg VII nr. 4 (direktiv 93/16/EØF endret ved direktiv 97/50/EF, direktiv 98/21/EF, direktiv 98/63/EF, direktiv 1999/46/EF og direktiv 2001/19/EF).</dd><dt class="refid">RefID</dt><dd class="refid">forskrift/2006-06-21-675</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om rett til trygderefusjon for leger, spesialister i klinisk psykologi og fysioterapeuter.<ul class="tocSubUl"><li>I<ul class="tocSubUl"><li>§ 7.</li><li>§ 8.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-06-21-675" id="dokument"><h1>Forskrift om endring i forskrift om rett til trygderefusjon for leger, spesialister i klinisk psykologi og fysioterapeuter.</h1><section class="section" data-name="kapI" id="kapittel-1" data-lovdata-URL="LTI/forskrift/2006-06-21-675/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 18. juni 1998 nr. 590 om rett til trygderefusjon for leger, spesialister i klinisk psykologi og fysioterapeuter gjøres følgende endringer:</article> <article class="defaultP" margin-top="true">§ 7 og § 8 skal lyde:</article><article class="futureLegalArticle" data-name="§7" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7</span>.</span><article class="legalP" id="kapittel-1-foreslåttparagraf-1-ledd-1">Det organ i Arbeids- og velferdsetaten som Arbeids- og velferdsdirektoratet bestemmer, avgjør om den enkelte lege, spesialist i klinisk psykologi og fysioterapeut fyller vilkårene for rett til trygderefusjon, jf. kap. 1. I tvilstilfeller fattes avgjørelsen på grunnlag av uttalelse fra Helsetilsynet i fylket. Om det foreligger tvil om vilkårene er oppfylt, må vedkommende selv legge frem nødvendig dokumentasjon.</article></article><article class="futureLegalArticle" data-name="§8" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 8</span>.</span><article class="legalP" id="kapittel-1-foreslåttparagraf-2-ledd-1">Vedtak etter § 7 kan påklages til det organ som Arbeids- og velferdsdirektoratet bestemmer.</article></article> <article class="defaultP" margin-top="true">Merknad til § 6 tredje ledd skal lyde:</article><article class="legalP" id="kapittel-1-ledd-2">Det er viktig at lege, spesialist i klinisk psykologi og fysioterapeut melder fra til Arbeids- og velferdsetaten om avbrudd i praksis, for å unngå senere tvil om rett til trygderefusjon.</article> <article class="defaultP" margin-top="true">Merknad til § 7 skal lyde:</article><article class="legalP" id="kapittel-1-ledd-3">Arbeids- og velferdsetaten avgjør om vilkårene for rett til refusjon foreligger. Vedkommende må selv legge frem dokumentasjon som viser at vilkårene for refusjon er til stede, for eksempel ved kopi av avtale/ansettelsesforhold mv. Er Arbeids- og velferdsetaten likevel i tvil, kan saken forelegges for Helsetilsynet i fylket. Helsetilsynet i fylket skal vurdere den tilsynsmessige siden ved virksomheten, dvs. hvorvidt virksomheten tilfredsstiller kravene som følger av § 3 om nødvendig utstyr og standard (herunder egnede lokaler), samt om den private praksis representerer et åpent og kontinuerlig helsetilbud til befolkningen. I saker der det er tvil om virksomheten er drevet som forutsatt i § 3 nr. 2, fattes Arbeids- og velferdsetatens avgjørelse på grunnlag av uttalelse fra Helsetilsynet i fylket.</article> <article class="defaultP" margin-top="true">Merknad til § 8 skal lyde:</article><article class="legalP" id="kapittel-1-ledd-4">Ved avslag må det vises til klageadgangen. Vedtaket kan påklages til det organ som Arbeids- og velferdsdirektoratet bestemmer innen 3 uker fra det tidspunkt underretning om vedtaket er mottatt, jf. forvaltningsloven § 28 første ledd.</article></section><section class="section" data-name="kapII" id="kapittel-2" data-lovdata-URL="LTI/forskrift/2006-06-21-675/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2006.</article></section></main></body></html>