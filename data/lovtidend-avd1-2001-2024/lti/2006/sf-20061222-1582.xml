<!DOCTYPE html><html lang="no"><head><title>Forskrift om forenklet anvendelse av internasjonale regnskapsstandarder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-12-22-1582</dd><dt class="dokid">DokumentID</dt><dd class="dokid">LTI/forskrift/2006-12-22-1582</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 16 s 2280</dd><dt class="dateInForce">I kraft fra</dt><dd class="dateInForce">2007-01-01, med virkning for regnskapsår påbegynt 1. januar 2006 eller senere</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-12-16-1241</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1998-07-17-56/§3-9</li></ul></dd><dt class="dateOfPublication">Kunngjort</dt><dd class="dateOfPublication">2006-12-29</dd><dt class="journalNumber">Journalnummer</dt><dd class="journalNumber">2006-1239</dd><dt class="titleShort">Korttittel</dt><dd class="titleShort">Forskr om anvendelse av int. regnskapsstandarder</dd><dt class="title">Tittel</dt><dd class="title">Forskrift om forenklet anvendelse av internasjonale regnskapsstandarder.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 22. desember 2006 med hjemmel i lov 17. juli 1998 nr. 56 om årsregnskap m.v. (regnskapsloven) § 3-9 femte ledd. Jf. EØS-avtalen vedlegg XXII nr. 4 (direktiv 78/660/EØF med endringer, sist ved direktiv 2006/43/EF).</dd><dt class="refid">RefID</dt><dd class="refid">forskrift/2006-12-22-1582</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forenklet anvendelse av internasjonale regnskapsstandarder.<ul class="tocSubUl"><li>§ 1. Virkeområde</li><li>§ 2. Forenklet anvendelse av internasjonale regnskapsstandarder</li><li>§ 3. Utbytte og konsernbidrag</li><li>§ 4. Noter til årsregnskapet</li><li>§ 5. Endringer i andre forskrifter</li><li>§ 6. Ikrafttredelse og virkningstidspunkt</li></ul></li></ul></dd></dl></header><main class="documentBody" data-lovdata-URL="LTI/forskrift/2006-12-22-1582" id="dokument"><h1>Forskrift om forenklet anvendelse av internasjonale regnskapsstandarder.</h1><article class="legalArticle" data-lovdata-URL="LTI/forskrift/2006-12-22-1582/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder:<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">regnskapspliktige som er morselskap i konsern, jf. regnskapsloven § 1-3, og utarbeider sitt konsernregnskap i samsvar med internasjonale regnskapsstandarder etter regnskapsloven § 3-9 første eller fjerde ledd,</article></article></li><li data-li-identifier="b)" data-name="b)"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">regnskapspliktige som er datterselskap i konsern der norsk eller utenlandsk morselskap utarbeider sitt konsernregnskap i samsvar med internasjonale regnskapsstandarder etter regnskapsloven § 3-9 første eller fjerde ledd eller en tilsvarende bestemmelse i sin hjemstat,</article></article></li><li data-li-identifier="c)" data-name="c)"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">regnskapspliktige som på en entydig måte kan dokumentere at det er tilknyttet selskap eller felleskontrollert virksomhet til norsk eller utenlandsk investor som er morselskap som nevnt i bokstav a eller b.</article></article></li></ul></article></article><article class="legalArticle" data-lovdata-URL="LTI/forskrift/2006-12-22-1582/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forenklet anvendelse av internasjonale regnskapsstandarder</span></h2><article class="legalP" id="paragraf-2-ledd-1">Regnskapspliktige som nevnt i § 1 kan utarbeide selskapsregnskap i samsvar med forskrifter gitt med hjemmel i regnskapsloven § 3-9 annet ledd, med unntak fra kravene i disse forskriftene til å gi opplysninger i noter til årsregnskapet. Regnskapsloven § 3-1 tredje ledd gjelder tilsvarende, men slik at regnskapsloven kapittel 6 og 7 likevel gjelder.</article></article><article class="legalArticle" data-lovdata-URL="LTI/forskrift/2006-12-22-1582/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utbytte og konsernbidrag</span></h2><article class="legalP" id="paragraf-3-ledd-1">Regnskapspliktige som utarbeider selskapsregnskap etter § 2 kan, uten hensyn til bestemmelser i forskrifter gitt i medhold av regnskapslovens § 3-9 annet ledd, regnskapsføre utbytte og konsernbidrag i samsvar med regnskapslovens øvrige bestemmelser.</article></article><article class="legalArticle" data-lovdata-URL="LTI/forskrift/2006-12-22-1582/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Noter til årsregnskapet</span></h2><article class="legalP" id="paragraf-4-ledd-1">Regnskapspliktige som utarbeider selskapsregler etter § 2 må særskilt se til at det gis dekkende tilleggsopplysninger etter regnskapsloven § 7-1 annet ledd.</article><article class="legalP" id="paragraf-4-ledd-2">Regnskapspliktige som anvender adgang til innregning av finansiell eiendel eller finansiell forpliktelse til virkelig verdi over resultatet, gitt i forskrifter gitt med hjemmel regnskapsloven § 3-9 annet ledd, jf. Internasjonal regnskapsstandard 39 nr. 9 og Internasjonal regnskapsstandard 39 nr. 11 A, skal (uten hensyn til unntakene i § 2) gi de opplysninger om dette forholdet som kreves av Internasjonal standard for finansiell rapportering 7 eller i tilfelle av Internasjonal regnskapsstandard 32.</article></article><article class="legalArticle" data-lovdata-URL="LTI/forskrift/2006-12-22-1582/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Endringer i andre forskrifter</span></h2><article class="legalP" id="paragraf-5-ledd-1">I forskrift 16. desember 1998 nr. 1241 for årsregnskap m.m. for forsikringsselskaper skal § 1-2 annet punktum lyde:<p class="leddfortsettelse">Det samme gjelder forskrifter gitt i medhold av regnskapsloven § 3-9 femte ledd.</p></article></article><article class="legalArticle" data-lovdata-URL="LTI/forskrift/2006-12-22-1582/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse og virkningstidspunkt</span></h2><article class="legalP" id="paragraf-6-ledd-1">Denne forskrift trer i kraft 1. januar 2007, med virkning for regnskapsår påbegynt 1. januar 2006 eller senere.</article></article></main></body></html>