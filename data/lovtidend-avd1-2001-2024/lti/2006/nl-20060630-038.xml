<!DOCTYPE html><html lang="no"><head><title>Lov om endringer i lov 18. juni 1993 nr. 109 om autorisasjon av regnskapsførere (regnskapsførerloven), lov 15. januar 1999 nr. 2 om revisjon og revisorer (revisorloven), lov 10. juni 1988 nr. 40 om finansieringsvirksomhet og finansinstitusjoner (finansieringsvirksomhetsloven) og enkelte andre lover.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2006-06-30-38</dd><dt class="dokid">DokumentID</dt><dd class="dokid">LTI/lov/2006-06-30-38</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 9 s 1120</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1993-06-18-109</li><li>lov/1999-01-15-2</li><li>lov/1988-06-10-40</li><li>lov/1956-12-07-1</li><li>lov/1961-05-24-1</li><li>lov/1961-05-24-2</li><li>lov/1998-07-17-56</li><li>lov/2003-06-20-41</li><li>lov/2005-06-10-41</li></ul></dd><dt class="dateOfPublication">Kunngjort</dt><dd class="dateOfPublication">2006-06-30</dd><dt class="journalNumber">Journalnummer</dt><dd class="journalNumber">2006-0425</dd><dt class="titleShort">Korttittel</dt><dd class="titleShort">Endringslov til regnskapsførerloven mv.</dd><dt class="title">Tittel</dt><dd class="title">Lov om endringer i lov 18. juni 1993 nr. 109 om autorisasjon av regnskapsførere (regnskapsførerloven), lov 15. januar 1999 nr. 2 om revisjon og revisorer (revisorloven), lov 10. juni 1988 nr. 40 om finansieringsvirksomhet og finansinstitusjoner (finansieringsvirksomhetsloven) og enkelte andre lover.</dd><dt class="miscInformation">Annet om dokumentet</dt><dd class="miscInformation">Ot.prp.nr.44 (2005–2006), Innst.O.nr.44 (2005–2006) og Besl.O.nr.51 (2005–2006). Odels- og lagtingsvedtak hhv. 16. mai og 1. juni 2006. Fremmet av Finansdepartementet.</dd><dt class="refid">RefID</dt><dd class="refid">lov/2006-06-30-38</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 18. juni 1993 nr. 109 om autorisasjon av regnskapsførere (regnskapsførerloven), lov 15. januar 1999 nr. 2 om revisjon og revisorer (revisorloven), lov 10. juni 1988 nr. 40 om finansieringsvirksomhet og finansinstitusjoner (finansieringsvirksomhetsloven) og enkelte andre lover.<ul class="tocSubUl"><li>I</li><li>II</li><li>III</li><li>IV<ul class="tocSubUl"><li>§ 2-17. Likviditet</li></ul></li><li>V<ul class="tocSubUl"><li>§ 4. Regnskapsførere – vilkår for autorisasjon</li><li>§ 5. Krav til etterutdanning</li><li>§ 6. Regnskapsførerselskaper – vilkår for autorisasjon</li><li>§ 7. Tilbakekalling av autorisasjon</li><li>§ 8. Suspensjon av autorisasjon</li><li>§ 9. Klagenemnd</li><li>§ 10. Regnskapsførers taushetsplikt</li><li>§ 11. Register over regnskapsførere</li><li>§ 12. Innsyn i regnskapsmateriale hos oppdragsgiver</li><li>§ 13. Utfylling og gjennomføring</li><li>§ 14. Straff</li></ul></li><li>VI</li><li>VII<ul class="tocSubUl"><li>§ 3-6. Godkjenning av revisorer fra andre land</li></ul></li><li>VIII</li><li>IX</li><li>X</li></ul></li></ul></dd></dl></header><main class="documentBody" data-lovdata-URL="LTI/lov/2006-06-30-38" id="dokument"><h1>Lov om endringer i lov 18. juni 1993 nr. 109 om autorisasjon av regnskapsførere (regnskapsførerloven), lov 15. januar 1999 nr. 2 om revisjon og revisorer (revisorloven), lov 10. juni 1988 nr. 40 om finansieringsvirksomhet og finansinstitusjoner (finansieringsvirksomhetsloven) og enkelte andre lover.</h1><article class="defaultP" data-text-size="small">Endringer i følgende andre lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 7. desember 1956 nr. 1 om tilsynet for kredittinstitusjoner, forsikringsselskaper, verdipapirhandel m.v. (kredittilsynsloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 24. mai 1961 nr. 1 om sparebanker.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 24. mai 1961 nr. 2 om forretningsbanker.</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 17. juli 1998 nr. 56 om årsregnskap m.v. (regnskapsloven).</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 20. juni 2003 nr. 41 om tiltak mot hvitvasking av utbytte fra straffbare handlinger mv. (hvitvaskingsloven).</article></article></li><li data-li-identifier="6" data-name="6"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 10. juni 2005 nr. 41 om forsikringsformidling.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2006-06-30-38/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 7. desember 1956 nr. 1 om tilsynet for kredittinstitusjoner, forsikringsselskaper, verdipapirhandel m.v. (kredittilsynsloven) gjøres følgende endringer:</article> <article class="defaultP" margin-top="true">§ 1 første ledd nr. 18 skal lyde:<ul class="defaultList"><li data-li-identifier="18." data-name="18."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Autoriserte regnskapsførere og regnskapsførerselskaper.</article></article></li></ul></article> <article class="defaultP" margin-top="true">Nåværende nr. 18 blir ny nr. 19.</article> <article class="defaultP" margin-top="true">§ 9 annet ledd femte og sjette punktum skal lyde:</article><article class="legalP" id="kapittel-1-ledd-2">Fordelingen innen de grupper som omfattes av § 1 første ledd nr. 5, 7, 9, 10, 11, 13, 14, 17 og 18 skjer etter regler som fastsettes av departementet. Når tilsynet følger av § 1 annet ledd eller annen særskilt lovhjemmel, jf § 1 første ledd nr. 19, skjer fordelingen innen den enkelte gruppe etter regler som fastsettes av departementet.</article></section><section class="section" data-name="kapII" id="kapittel-2" data-lovdata-URL="LTI/lov/2006-06-30-38/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Lov 24. mai 1961 nr. 1 om sparebanker § 27 oppheves.</article></section><section class="section" data-name="kapIII" id="kapittel-3" data-lovdata-URL="LTI/lov/2006-06-30-38/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Lov 24. mai 1961 nr. 2 om forretningsbanker § 22 oppheves.</article></section><section class="section" data-name="kapIV" id="kapittel-4" data-lovdata-URL="LTI/lov/2006-06-30-38/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 10. juni 1988 nr. 40 om finansieringsvirksomhet og finansinstitusjoner (finansieringsvirksomhetsloven) skal ny § 2-17 lyde:</article><article class="futureLegalArticle" data-name="§2-17" id="kapittel-4-foreslåttparagraf-1"><span class="futureLegalArticleHeader">§ 2-17. <span class="legalArticleTitle">Likviditet</span></span><article class="numberedLegalP" data-numerator="1" id="kapittel-4-foreslåttparagraf-1-nummer-1">(1) En finansinstitusjon skal sørge for at den til enhver tid har tilstrekkelige likvider til at den kan dekke sine forpliktelser ved forfall.</article><article class="numberedLegalP" data-numerator="2" id="kapittel-4-foreslåttparagraf-1-nummer-2">(2) En finansinstitusjon skal sørge for forsvarlig likviditetsstyring etter retningslinjer fastsatt av styret. Kredittilsynet kan fastsette rapporteringskrav.</article><article class="numberedLegalP" data-numerator="3" id="kapittel-4-foreslåttparagraf-1-nummer-3">(3) Banker, kredittforetak og finansieringsselskaper skal rapportere gjenstående løpetid for poster i balansen og ikke-balanseførte finansielle instrumenter til Kredittilsynet. Kredittilsynet kan fastsette nærmere krav til slik rapportering.</article><article class="numberedLegalP" data-numerator="4" id="kapittel-4-foreslåttparagraf-1-nummer-4">(4) Finner Kredittilsynet at likviditetsrisikoen knyttet til virksomheten ikke er forsvarlig, kan Kredittilsynet gi finansinstitusjonen pålegg som begrenser adgangen til å gi nye lån eller kreditter eller kreve at andre tiltak blir satt i verk for å rette på forholdet.</article><article class="numberedLegalP" data-numerator="5" id="kapittel-4-foreslåttparagraf-1-nummer-5">(5) Departementet kan i forskrift fastsette nærmere regler til gjennomføring av bestemmelsene i paragrafen her. Når særlige grunner foreligger kan departementet fastsette minstekrav til finansinstitusjoners beholdning av likvider.</article></article></section><section class="section" data-name="kapV" id="kapittel-5" data-lovdata-URL="LTI/lov/2006-06-30-38/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I lov 18. juni 1993 nr. 109 om autorisasjon av regnskapsførere (regnskapsførerloven) gjøres følgende endringer:</article> <article class="defaultP" margin-top="true">§ 1 første ledd skal lyde:</article><article class="legalP" id="kapittel-5-ledd-2">Enhver som i næring påtar seg å føre regnskap for andre, jf. § 2 første ledd, skal være autorisert av Kredittilsynet i samsvar med denne lov.</article> <article class="defaultP" margin-top="true">§ 1 tredje ledd skal lyde:</article><article class="legalP" id="kapittel-5-ledd-3">Autorisert regnskapsfører skal nytte yrkesbetegnelsen «Autorisert regnskapsfører». Selskap som nevnt i § 6 skal bruke betegnelsen «Autorisert regnskapsførerselskap» i tilknytning til navnet.</article> <article class="defaultP" margin-top="true">§ 2 første og annet ledd skal lyde:</article><article class="legalP" id="kapittel-5-ledd-4">Som regnskapsføring etter denne lov regnes utføring av oppdragsgivers plikter etter regnskaps- og bokføringslovgivningen og utarbeidelse av oppgaver og opplysninger for oppdragsgiver som denne skal gi i henhold til lov eller forskrift.</article><article class="legalP" id="kapittel-5-ledd-5">Autorisert regnskapsfører skal utføre sine oppdrag i samsvar med bestemmelser i og i medhold av lov og i samsvar med god regnskapsføringsskikk.</article> <article class="defaultP" margin-top="true">§ 3 annet ledd annet punktum oppheves.</article> <article class="defaultP" margin-top="true">Nytt § 3 tredje ledd skal lyde:</article><article class="legalP" id="kapittel-5-ledd-6">Kredittilsynet kan i forskrift fastsette bestemmelser om krav til navn, adresse og andre opplysninger om oppdragsgiver og regnskapsfører i oppdragsavtale, regnskapsmateriale og andre dokumenter eller oppgaver som regnskapsføreren utarbeider.</article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-5-foreslåttparagraf-1"><span class="futureLegalArticleHeader">§ 4. <span class="legalArticleTitle">Regnskapsførere – vilkår for autorisasjon</span></span><article class="legalP" id="kapittel-5-foreslåttparagraf-1-ledd-1">Autoriserte regnskapsførere skal:<ul class="defaultList"><li data-li-identifier="1." data-name="1."><article class="listArticle" id="kapittel-5-foreslåttparagraf-1-ledd-1-punkt-1"><article class="legalP" id="kapittel-5-foreslåttparagraf-1-ledd-1-punkt-1-ledd-1">være bosatt i en EØS-stat,</article></article></li><li data-li-identifier="2." data-name="2."><article class="listArticle" id="kapittel-5-foreslåttparagraf-1-ledd-1-punkt-2"><article class="legalP" id="kapittel-5-foreslåttparagraf-1-ledd-1-punkt-2-ledd-1">ha fast kontorsted i Norge,</article></article></li><li data-li-identifier="3." data-name="3."><article class="listArticle" id="kapittel-5-foreslåttparagraf-1-ledd-1-punkt-3"><article class="legalP" id="kapittel-5-foreslåttparagraf-1-ledd-1-punkt-3-ledd-1">være økonomisk vederheftig,</article></article></li><li data-li-identifier="4." data-name="4."><article class="listArticle" id="kapittel-5-foreslåttparagraf-1-ledd-1-punkt-4"><article class="legalP" id="kapittel-5-foreslåttparagraf-1-ledd-1-punkt-4-ledd-1">ha ført en hederlig vandel,</article></article></li><li data-li-identifier="5." data-name="5."><article class="listArticle" id="kapittel-5-foreslåttparagraf-1-ledd-1-punkt-5"><article class="legalP" id="kapittel-5-foreslåttparagraf-1-ledd-1-punkt-5-ledd-1">ikke være umyndiggjort,</article></article></li><li data-li-identifier="6." data-name="6."><article class="listArticle" id="kapittel-5-foreslåttparagraf-1-ledd-1-punkt-6"><article class="legalP" id="kapittel-5-foreslåttparagraf-1-ledd-1-punkt-6-ledd-1">ha gjennomført utdannelse i henhold til forskrift som gis av Kredittilsynet,</article></article></li><li data-li-identifier="7." data-name="7."><article class="listArticle" id="kapittel-5-foreslåttparagraf-1-ledd-1-punkt-7"><article class="legalP" id="kapittel-5-foreslåttparagraf-1-ledd-1-punkt-7-ledd-1">ha 2 års regnskapspraksis i henhold til forskrift som gis av Kredittilsynet.</article></article></li></ul></article><article class="legalP" id="kapittel-5-foreslåttparagraf-1-ledd-2">Kredittilsynet kan gi dispensasjon fra bopelskravet i første ledd nr. 1. Kredittilsynet kan ved enkeltvedtak gjøre unntak fra kravet etter første ledd nr. 2 om fast kontorsted i Norge dersom de av regnskapsførers dokumenter som gjelder oppdragsgivere i Norge, oppbevares på et fast sted her i riket på en ordnet og forsvarlig måte. Dokumentene skal være tilgjengelige og tilrettelagt for innsyn av offentlig kontrollmyndighet.</article><article class="legalP" id="kapittel-5-foreslåttparagraf-1-ledd-3">Kredittilsynet kan ved forskrift fastsette bestemmelser om autorisasjon av regnskapsførere med yrkeskvalifikasjoner fra andre land.</article></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-5-foreslåttparagraf-2"><span class="futureLegalArticleHeader">§ 5. <span class="legalArticleTitle">Krav til etterutdanning</span></span><article class="legalP" id="kapittel-5-foreslåttparagraf-2-ledd-1">Autorisert regnskapsfører skal til enhver tid kunne dokumentere tilstrekkelig etterutdanning. Kredittilsynet kan i forskrift gi nærmere bestemmelser om kravet til etterutdanning.</article></article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-5-foreslåttparagraf-3"><span class="futureLegalArticleHeader">§ 6. <span class="legalArticleTitle">Regnskapsførerselskaper – vilkår for autorisasjon</span></span><article class="legalP" id="kapittel-5-foreslåttparagraf-3-ledd-1">Autoriserte regnskapsførerselskaper skal:<ul class="defaultList"><li data-li-identifier="1." data-name="1."><article class="listArticle" id="kapittel-5-foreslåttparagraf-3-ledd-1-punkt-1"><article class="legalP" id="kapittel-5-foreslåttparagraf-3-ledd-1-punkt-1-ledd-1">ha en daglig leder som er autorisert regnskapsfører,</article></article></li><li data-li-identifier="2." data-name="2."><article class="listArticle" id="kapittel-5-foreslåttparagraf-3-ledd-1-punkt-2"><article class="legalP" id="kapittel-5-foreslåttparagraf-3-ledd-1-punkt-2-ledd-1">ha som formål å føre regnskap for andre,</article></article></li><li data-li-identifier="3." data-name="3."><article class="listArticle" id="kapittel-5-foreslåttparagraf-3-ledd-1-punkt-3"><article class="legalP" id="kapittel-5-foreslåttparagraf-3-ledd-1-punkt-3-ledd-1">være økonomisk vederheftig,</article></article></li><li data-li-identifier="4." data-name="4."><article class="listArticle" id="kapittel-5-foreslåttparagraf-3-ledd-1-punkt-4"><article class="legalP" id="kapittel-5-foreslåttparagraf-3-ledd-1-punkt-4-ledd-1">ha fast kontorsted i Norge.</article></article></li></ul></article><article class="legalP" id="kapittel-5-foreslåttparagraf-3-ledd-2">I oppdragsavtale etter § 3 skal regnskapsførerselskapet utpeke en bestemt autorisert regnskapsfører som ansvarlig regnskapsfører for oppdraget.</article><article class="legalP" id="kapittel-5-foreslåttparagraf-3-ledd-3">Kredittilsynet kan i forskrift fastsette nærmere bestemmelser om og unntak fra kravet om at daglig leder skal være autorisert regnskapsfører.</article><article class="legalP" id="kapittel-5-foreslåttparagraf-3-ledd-4">Kredittilsynet kan ved enkeltvedtak gjøre unntak fra kravet etter første ledd nr. 4 om fast kontorsted i Norge dersom dokumenter som gjelder oppdragsgivere i Norge, oppbevares på et fast sted her i riket på en ordnet og forsvarlig måte. Dokumentene skal være tilgjengelige og tilrettelagt for innsyn av offentlig kontrollmyndighet.</article></article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-5-foreslåttparagraf-4"><span class="futureLegalArticleHeader">§ 7. <span class="legalArticleTitle">Tilbakekalling av autorisasjon</span></span><article class="legalP" id="kapittel-5-foreslåttparagraf-4-ledd-1">Kredittilsynet skal kalle tilbake autorisasjon som regnskapsfører dersom en regnskapsfører ikke lenger oppfyller kravene i § 4 første ledd nr. 1, 2, 3 og 5, jf. § 4 annet ledd.</article><article class="legalP" id="kapittel-5-foreslåttparagraf-4-ledd-2">Kredittilsynet skal kalle tilbake autorisasjon som regnskapsførerselskap dersom selskapet ikke lenger oppfyller kravene i § 6 første ledd og eventuelle bestemmelser gitt i medhold av § 6 tredje ledd.</article><article class="legalP" id="kapittel-5-foreslåttparagraf-4-ledd-3">Kredittilsynet kan kalle tilbake autorisasjon som regnskapsfører dersom regnskapsføreren anses uskikket fordi vedkommende<ul class="defaultList"><li data-li-identifier="1." data-name="1."><article class="listArticle" id="kapittel-5-foreslåttparagraf-4-ledd-3-punkt-1"><article class="legalP" id="kapittel-5-foreslåttparagraf-4-ledd-3-punkt-1-ledd-1">har gjort seg skyldig i straffbar handling og dette må antas å svekke den tillit som er nødvendig for yrkesutøvelsen, eller</article></article></li><li data-li-identifier="2." data-name="2."><article class="listArticle" id="kapittel-5-foreslåttparagraf-4-ledd-3-punkt-2"><article class="legalP" id="kapittel-5-foreslåttparagraf-4-ledd-3-punkt-2-ledd-1">grovt eller gjentatte ganger har overtrådt regnskapsførers plikter etter lov eller forskrifter.</article></article></li></ul></article><article class="legalP" id="kapittel-5-foreslåttparagraf-4-ledd-4">Kredittilsynets adgang til å kalle tilbake autorisasjon etter tredje ledd gjelder tilsvarende for regnskapsførerselskaper.</article><article class="legalP" id="kapittel-5-foreslåttparagraf-4-ledd-5">Tilbakekall etter denne paragraf kan besluttes for en tidsbegrenset periode.</article></article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-5-foreslåttparagraf-5"><span class="futureLegalArticleHeader">§ 8. <span class="legalArticleTitle">Suspensjon av autorisasjon</span></span><article class="legalP" id="kapittel-5-foreslåttparagraf-5-ledd-1">Dersom en regnskapsfører eller et regnskapsførerselskap er siktet for et forhold som kan medføre tilbakekalling av autorisasjon, kan autorisasjonen suspenderes inntil straffesaken er avsluttet.</article></article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" id="kapittel-5-foreslåttparagraf-6"><span class="futureLegalArticleHeader">§ 9. <span class="legalArticleTitle">Klagenemnd</span></span><article class="legalP" id="kapittel-5-foreslåttparagraf-6-ledd-1">Departementet kan i forskrift fastsette at en klagenemnd skal avgjøre klager på vedtak etter §§ 4, 6 og 7. Departementet kan i forskrift fastsette at klagenemnden skal avgjøre klager også på andre vedtak etter denne lov.</article><article class="legalP" id="kapittel-5-foreslåttparagraf-6-ledd-2">Forvaltningsloven kommer til anvendelse for klagenemndens virksomhet. Departementet kan fastsette nærmere regler om frister, innholdet av klage, tilsvar og muntlig forhandling og om klagenemndens sammensetning og virksomhet.</article><article class="legalP" id="kapittel-5-foreslåttparagraf-6-ledd-3">Klagenemndens utgifter til klagebehandling etter første ledd dekkes av Kredittilsynet og utliknes etter kredittilsynsloven § 9 på regnskapsførere og regnskapsførerselskaper som er autorisert etter bestemmelsene i denne lov. Departementet fastsetter medlemmenes godtgjørelse.</article><article class="legalP" id="kapittel-5-foreslåttparagraf-6-ledd-4">Det kan kreves gebyr for behandling av klage som angitt i første ledd. Departementet kan gi nærmere regler om når gebyr skal kreves, om gebyrenes størrelse og om innkrevingen.</article></article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-5-foreslåttparagraf-7"><span class="futureLegalArticleHeader">§ 10. <span class="legalArticleTitle">Regnskapsførers taushetsplikt</span></span><article class="legalP" id="kapittel-5-foreslåttparagraf-7-ledd-1">Regnskapsfører og regnskapsførers medarbeidere har taushetsplikt om alt de under sin virksomhet får kjennskap til med mindre annet følger av eller i medhold av lov, eller den opplysningene gjelder har samtykket til at taushetsplikten ikke skal gjelde. Regnskapsfører og regnskapsførers medarbeidere kan ikke utnytte slike opplysninger i egen virksomhet eller i tjeneste eller arbeid for andre.</article><article class="legalP" id="kapittel-5-foreslåttparagraf-7-ledd-2">En regnskapsfører som foretar kontroll av en annen regnskapsførers regnskapsføreroppdrag, kan i forbindelse med denne kontrollen gis opplysninger og dokumentasjon uten hinder av den andre regnskapsførerens taushetsplikt etter første ledd. Taushetsplikten etter første ledd gjelder tilsvarende for den regnskapsfører som foretar kontrollen.</article><article class="legalP" id="kapittel-5-foreslåttparagraf-7-ledd-3">Uten hinder av bestemmelsen i første ledd kan regnskapsfører gi opplysninger og dokumentasjon til ny regnskapsfører når denne regnskapsføreren ber om dette og dette har betydning for regnskapsføreroppdraget.</article><article class="legalP" id="kapittel-5-foreslåttparagraf-7-ledd-4">Taushetsplikt etter første ledd eller avtalt taushetsplikt er ikke til hinder for at regnskapsfører kan avgi forklaring og fremlegge dokumentasjon vedrørende regnskapsføreroppdrag eller andre tjenester for<ul class="defaultList"><li data-li-identifier="1." data-name="1."><article class="listArticle" id="kapittel-5-foreslåttparagraf-7-ledd-4-punkt-1"><article class="legalP" id="kapittel-5-foreslåttparagraf-7-ledd-4-punkt-1-ledd-1">domstol, eller</article></article></li><li data-li-identifier="2." data-name="2."><article class="listArticle" id="kapittel-5-foreslåttparagraf-7-ledd-4-punkt-2"><article class="legalP" id="kapittel-5-foreslåttparagraf-7-ledd-4-punkt-2-ledd-1">politiet når det er åpnet etterforskning i en straffesak.</article></article></li></ul></article><article class="legalP" id="kapittel-5-foreslåttparagraf-7-ledd-5">Regnskapsfører kan videre underrette politiet dersom det i forbindelse med regnskapsføreroppdrag eller andre tjenester fremkommer forhold som gir grunn til mistanke om at det er foretatt en straffbar handling.</article><article class="legalP" id="kapittel-5-foreslåttparagraf-7-ledd-6">Taushetsplikten gjelder også etter at oppdraget er avsluttet.</article></article> <article class="defaultP" margin-top="true">§ 11 skal lyde:</article><article class="futureLegalArticle" data-name="§11" id="kapittel-5-foreslåttparagraf-8"><span class="futureLegalArticleHeader">§ 11. <span class="legalArticleTitle">Register over regnskapsførere</span></span><article class="legalP" id="kapittel-5-foreslåttparagraf-8-ledd-1">Kredittilsynet fører register over autoriserte regnskapsførere og regnskapsførerselskaper som nevnt i denne lov § 1. Registeret skal også inneholde opplysninger om autorisasjoner som er tilbakekalt etter § 7. Kredittilsynet kan i forskrift gi bestemmelser om registerføringen og registerets innhold.</article></article> <article class="defaultP" margin-top="true">§ 12 skal lyde:</article><article class="futureLegalArticle" data-name="§12" id="kapittel-5-foreslåttparagraf-9"><span class="futureLegalArticleHeader">§ 12. <span class="legalArticleTitle">Innsyn i regnskapsmateriale hos oppdragsgiver</span></span><article class="legalP" id="kapittel-5-foreslåttparagraf-9-ledd-1">Dersom det er nødvendig for å få gjennomført et forsvarlig tilsyn med en regnskapsfører eller et regnskapsførerselskap, kan Kredittilsynet pålegge oppdragsgiver som nevnt i § 2 første og tredje ledd å la Kredittilsynet få innsyn i oppdragsgivers regnskapsbøker og annet regnskapsmateriale som regnskapsføreren har håndtert i forbindelse med oppdraget. Pålegg etter første punktum kan ikke omfatte regnskapsmateriale som befinner seg hos regnskapsføreren. Oppdragsgiver plikter å legge forholdene praktisk til rette for innsyn fra Kredittilsynet.</article><article class="legalP" id="kapittel-5-foreslåttparagraf-9-ledd-2">Kredittilsynsloven § 10 annet ledd om tvangsmulkt gjelder for pålegg etter første ledd.</article></article> <article class="defaultP" margin-top="true">§ 13 skal lyde:</article><article class="futureLegalArticle" data-name="§13" id="kapittel-5-foreslåttparagraf-10"><span class="futureLegalArticleHeader">§ 13. <span class="legalArticleTitle">Utfylling og gjennomføring</span></span><article class="legalP" id="kapittel-5-foreslåttparagraf-10-ledd-1">Kredittilsynet gir forskrift til utfylling og gjennomføring av denne lov.</article></article> <article class="defaultP" margin-top="true">§ 14 skal lyde:</article><article class="futureLegalArticle" data-name="§14" id="kapittel-5-foreslåttparagraf-11"><span class="futureLegalArticleHeader">§ 14. <span class="legalArticleTitle">Straff</span></span><article class="legalP" id="kapittel-5-foreslåttparagraf-11-ledd-1">Overtredelse av denne lov og forskrifter gitt med hjemmel i loven straffes med bøter eller fengsel inntil 1 år, for så vidt ingen strengere straffebestemmelse kommer til anvendelse.</article><article class="legalP" id="kapittel-5-foreslåttparagraf-11-ledd-2">Foreldelsesfristen for adgang til å reise straffesak er fem år.</article></article> <article class="defaultP" margin-top="true">§§ 15 til 17 oppheves.</article></section><section class="section" data-name="kapVI" id="kapittel-6" data-lovdata-URL="LTI/lov/2006-06-30-38/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">I lov 17. juli 1998 nr. 56 om årsregnskap m.v. (regnskapsloven) gjøres følgende endringer:</article> <article class="defaultP" margin-top="true">§ 1-7 første ledd nytt fjerde punktum skal lyde:</article><article class="legalP" id="kapittel-6-ledd-2">Departementet kan i særlige tilfeller ved forskrift eller enkeltvedtak gjøre unntak fra bestemmelsen i første punktum.</article> <article class="defaultP" margin-top="true">§ 3-1 tredje ledd skal lyde:</article><article class="legalP" id="kapittel-6-ledd-3">For konsernregnskap eller selskapsregnskap utarbeidet i samsvar med § 3-9, gjelder ikke bestemmelsene i denne lov § 1-4, § 1-9, § 3-2 første, annet og fjerde ledd samt tredje ledd annet og tredje punktum, § 3-2a, § 3-4 første og annet ledd, § 3-6, § 3-8, kapittel 4, kapittel 5, kapittel 6, §§ 7-1 til 7-14, § 7-15 fjerde og femte ledd, § 7-16, § 7-17, §§ 7-19 til 7-25, § 7-28, § 7-29, § 7-33, § 7-34, § 7-35, § 7-36 fjerde til niende ledd og §§ 7-37 til 7-41.</article> <article class="defaultP" margin-top="true">§ 3-9 annet ledd skal lyde:</article><article class="legalP" id="kapittel-6-ledd-4">Departementet fastsetter forskrifter som svarer til kommisjonsforordninger fastsatt i medhold av forordning (EF) nr. 1606/2002 artikkel 3.</article> <article class="defaultP" margin-top="true">§ 8-1 annet ledd første og annet punktum skal lyde:</article><article class="legalP" id="kapittel-6-ledd-5">Årsregnskap, årsberetning og revisjonsberetning utarbeidet på grunnlag av regnskapsplikt etter § 1-2 første ledd nr. 13 (filialregnskap) er ikke offentlige. Dette gjelder også for regnskapspliktig etter § 1-2 første ledd nr. 13 som i tillegg er regnskapspliktig på annet grunnlag.</article> <article class="defaultP" margin-top="true">§ 8-2 annet ledd første punktum skal lyde:</article><article class="legalP" id="kapittel-6-ledd-6">Regnskapspliktig som nevnt i § 1-2 første ledd nr. 13 skal sende inn et eksemplar av årsregnskapet, årsberetningen og revisjonsberetningen for det foretaket filialen er en del av slik disse regnskapsdokumentene er utarbeidet, revidert og offentliggjort i henhold til lovgivningen i hjemstaten senest samtidig med at dette årsregnskapet skal offentliggjøres etter lovgivningen i hjemstaten.</article></section><section class="section" data-name="kapVII" id="kapittel-7" data-lovdata-URL="LTI/lov/2006-06-30-38/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">I lov 15. januar 1999 nr. 2 om revisjon og revisorer (revisorloven) skal § 3-6 lyde:</article><article class="futureLegalArticle" data-name="§3-6" id="kapittel-7-foreslåttparagraf-1"><span class="futureLegalArticleHeader">§ 3-6. <span class="legalArticleTitle">Godkjenning av revisorer fra andre land</span></span><article class="legalP" id="kapittel-7-foreslåttparagraf-1-ledd-1">Departementet kan ved forskrift fastsette bestemmelser om godkjenning av registrert eller statsautorisert revisor med yrkeskvalifikasjoner fra andre land.</article></article></section><section class="section" data-name="kapVIII" id="kapittel-8" data-lovdata-URL="LTI/lov/2006-06-30-38/KAPITTEL_8"><h2 data-text-align="center">VIII</h2><article class="legalP" id="kapittel-8-ledd-1">I lov 20. juni 2003 nr. 41 om tiltak mot hvitvasking av utbytte fra straffbare handlinger (hvitvaskingsloven) skal § 16 første ledd lyde:</article><article class="legalP" id="kapittel-8-ledd-2">Med bøter straffes den som forsettlig overtrer eller medvirker til overtredelse av denne lov eller forskrifter gitt i medhold av loven.</article></section><section class="section" data-name="kapIX" id="kapittel-9" data-lovdata-URL="LTI/lov/2006-06-30-38/KAPITTEL_9"><h2 data-text-align="center">IX</h2><article class="legalP" id="kapittel-9-ledd-1">I lov 10. juni 2005 nr. 41 om forsikringsformidling (forsikringsformidlingsloven) skal § 9-1 lyde:</article><article class="legalP" id="kapittel-9-ledd-2">Dersom det oppstår tvist mellom oppdragsgiver og forsikringsformidler, kan hver av partene kreve å få behandlet denne av kompetent organ som fastsatt i forskrift av departementet. I forskrift kan departementet fastsette nærmere bestemmelser om finansiering av organet, herunder bestemmelser om at utgifter tilknyttet organets virksomhet skal utliknes på forsikringsformidlingsforetakene eller dekkes av partene. Så lenge tvisten er til behandling i organet, kan ingen av partene bringe tvisten inn for domstolene. En sak som er realitetsbehandlet av organet, kan bringes direkte inn for domstolene.</article></section><section class="section" data-name="kapX" id="kapittel-10" data-lovdata-URL="LTI/lov/2006-06-30-38/KAPITTEL_10"><h2 data-text-align="center">X</h2><article class="legalP" id="kapittel-10-ledd-1">Loven gjelder fra den tid Kongen bestemmer. De enkelte bestemmelsene i loven kan settes i kraft til ulik tid.</article><article class="legalP" id="kapittel-10-ledd-2">Departementet kan fastsette overgangsbestemmelser.</article></section></main></body></html>