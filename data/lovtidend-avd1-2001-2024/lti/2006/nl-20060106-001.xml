<!DOCTYPE html><html lang="no"><head><title>Lov om endringer i utlendingsloven (beskyttelse mot tvangsekteskap og mishandling i ekteskap og vern av utenlandske arbeidstakeres lønns- og arbeidsvilkår mv.).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2006-01-06-1</dd><dt class="dokid">DokumentID</dt><dd class="dokid">LTI/lov/2006-01-06-1</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 1 s 1</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1988-06-24-64</li></ul></dd><dt class="dateOfPublication">Kunngjort</dt><dd class="dateOfPublication">2006-01-06</dd><dt class="journalNumber">Journalnummer</dt><dd class="journalNumber">2005-1264</dd><dt class="titleShort">Korttittel</dt><dd class="titleShort">Endringslov til utlendingsloven</dd><dt class="title">Tittel</dt><dd class="title">Lov om endringer i utlendingsloven (beskyttelse mot tvangsekteskap og mishandling i ekteskap og vern av utenlandske arbeidstakeres lønns- og arbeidsvilkår mv.).</dd><dt class="miscInformation">Annet om dokumentet</dt><dd class="miscInformation">Ot.prp.nr.19 (2005–2006) jf. Ot.prp.nr.109 (2004–2005), Innst.O.nr.24 (2005–2006) og Besl.O.nr.31 (2005–2006). Odels- og lagtingsvedtak hhv. 16. og 20. desember 2005. Fremmet av Arbeids- og inkluderingsdepartementet.</dd><dt class="refid">RefID</dt><dd class="refid">lov/2006-01-06-1</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i utlendingsloven (beskyttelse mot tvangsekteskap og mishandling i ekteskap og vern av utenlandske arbeidstakeres lønns- og arbeidsvilkår mv.).<ul class="tocSubUl"><li>I<ul class="tocSubUl"><li>§ 9 a. Krav til intervju av referansepersonen i Norge</li><li>§ 11 a. Tilsyn med at vilkår for tillatelser følges og tiltak ved brudd på vilkårene</li><li>§ 25 a. Avslag på søknad om visum ved fare for overgrep mot søkeren</li><li>§ 44 a. Vandelskontroll i sak om familieetablering mv.</li><li>§ 44 b. Vandelskontroll i sak om visum</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2006-01-06-1" id="dokument"><h1>Lov om endringer i utlendingsloven (beskyttelse mot tvangsekteskap og mishandling i ekteskap og vern av utenlandske arbeidstakeres lønns- og arbeidsvilkår mv.).</h1><section class="section" data-name="kapI" id="kapittel-1" data-lovdata-URL="LTI/lov/2006-01-06-1/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 24. juni 1988 nr. 64 om utlendingers adgang til riket og deres opphold her (utlendingsloven) gjøres følgende endringer:</article> <article class="defaultP" margin-top="true">§ 9 annet og nytt tredje ledd skal lyde:</article><article class="legalP" id="kapittel-1-ledd-2">Arbeidstillatelse og oppholdstillatelse for familieetablering kan nektes dersom det er sannsynlig at søkeren eller dennes særkullsbarn vil bli mishandlet eller grovt utnyttet. Tilsvarende gjelder særkullsbarn som søker familiegjenforening med forelder som har fått arbeidstillatelse eller oppholdstillatelse for familieetablering. Kongen kan gi nærmere regler om bestemmelsens anvendelse i forskrift.</article><article class="legalP" id="kapittel-1-ledd-3">Arbeidstillatelse og oppholdstillatelse etter første ledd kan nektes dersom referansepersonen etter forespørsel ikke samtykker i at søkeren gis tillatelse eller dersom det er sannsynlig at ekteskapet er inngått mot en av partenes vilje.</article> <article class="defaultP" margin-top="true">Nåværende § 9 annet ledd blir nytt fjerde ledd.</article> <article class="defaultP" margin-top="true">Ny § 9 a skal lyde:</article><article class="futureLegalArticle" data-name="§9a" id="kapittel-1-foreslåttparagraf-1"><span class="futureLegalArticleHeader">§ 9 a. <span class="legalArticleTitle">Krav til intervju av referansepersonen i Norge</span></span><article class="legalP" id="kapittel-1-foreslåttparagraf-1-ledd-1">Dersom arbeidstillatelse eller oppholdstillatelse søkes etter utlendingsloven § 9 med grunnlag i et ekteskap eller samboerforhold som er etablert i utlandet etter at referansepersonen har vært bosatt i Norge, kan tillatelse ikke innvilges før referansepersonen har vendt tilbake til Norge og har vært til intervju hos utlendingsmyndighetene, med mindre<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">referansepersonen var til intervju i Norge i anledning saken før ekteskapet ble inngått, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">søkeren har rett til innreise uten visum.</article></article></li></ul></article><article class="legalP" id="kapittel-1-foreslåttparagraf-1-ledd-2">Kongen kan fastsette unntak fra første ledd i forskrift. Kongen kan også gi nærmere regler i forskrift om fremgangsmåten ved fremsettelse av søknad og om gjennomføringen av slikt intervju som nevnt i første ledd.</article></article> <article class="defaultP" margin-top="true">Overskriften til § 11 a skal lyde:</article><article class="futureLegalArticle" data-name="§11a" id="kapittel-1-foreslåttparagraf-2"><span class="futureLegalArticleHeader">§ 11 a. <span class="legalArticleTitle">Tilsyn med at vilkår for tillatelser følges og tiltak ved brudd på vilkårene</span></span></article> <article class="defaultP" margin-top="true">§ 11 a nytt tredje og fjerde ledd skal lyde:</article><article class="legalP" id="kapittel-1-ledd-4">Dersom en arbeidsgiver i forhold til sine utenlandske arbeidstakere grovt eller gjentatte ganger bryter regler som skal verne om arbeidstakeres lønns- eller arbeidsvilkår, og som er gitt i eller i medhold av denne lov, kan Utlendingsdirektoratet treffe vedtak om at det ikke skal innvilges arbeidstillatelse for å utføre arbeid hos vedkommende arbeidsgiver. Vedtak etter denne bestemmelsen skal gjelde for to år. Kongen kan gi nærmere regler i forskrift, herunder fastsette at vedtak etter bestemmelsen skal gjelde for mindre enn to år.</article><article class="legalP" id="kapittel-1-ledd-5">Vedtak etter tredje ledd berører ikke retten til oppholdstillatelse etter kapittel 8.</article> <article class="defaultP" margin-top="true">Ny § 25 a skal lyde:</article><article class="futureLegalArticle" data-name="§25a" id="kapittel-1-foreslåttparagraf-3"><span class="futureLegalArticleHeader">§ 25 a. <span class="legalArticleTitle">Avslag på søknad om visum ved fare for overgrep mot søkeren</span></span><article class="legalP" id="kapittel-1-foreslåttparagraf-3-ledd-1">Visum kan nektes dersom det er sannsynlig at søkeren eller dennes særkullsbarn vil bli mishandlet eller grovt utnyttet.</article></article> <article class="defaultP" margin-top="true">Ny § 44 a skal lyde:</article><article class="futureLegalArticle" data-name="§44a" id="kapittel-1-foreslåttparagraf-4"><span class="futureLegalArticleHeader">§ 44 a. <span class="legalArticleTitle">Vandelskontroll i sak om familieetablering mv.</span></span><article class="legalP" id="kapittel-1-foreslåttparagraf-4-ledd-1">Politiet kan som ledd i forberedelse av sak som nevnt i § 9 annet ledd eller sak om familieetablering etter forskriftsbestemmelse gitt i medhold av utlendingsloven § 8 annet ledd, benytte vandelsopplysninger om referansepersonen eller den referansepersonen har fått familieetablering med når søkeren er referansepersonens særkullsbarn.</article><article class="legalP" id="kapittel-1-foreslåttparagraf-4-ledd-2">Dersom politiet har vandelsopplysninger av betydning for om arbeidstillatelse eller oppholdstillatelse skal avslås, kan det gis en uttalelse om dette til det organ som avgjør saken.</article><article class="legalP" id="kapittel-1-foreslåttparagraf-4-ledd-3">Kongen kan gi nærmere regler i forskrift om hvilke vandelsopplysninger som skal gis til det organ som avgjør saken, og om utformingen av politiets uttalelse for øvrig.</article></article> <article class="defaultP" margin-top="true">Ny § 44 b skal lyde:</article><article class="futureLegalArticle" data-name="§44b" id="kapittel-1-foreslåttparagraf-5"><span class="futureLegalArticleHeader">§ 44 b. <span class="legalArticleTitle">Vandelskontroll i sak om visum</span></span><article class="legalP" id="kapittel-1-foreslåttparagraf-5-ledd-1">Dersom Utlendingsdirektoratet eller Utlendingsnemnda finner at det er særlig grunn til å undersøke referansepersonens vandel for å avgjøre om visum skal nektes etter § 25 a, kan det innhentes uttalelse fra politiet om forhold av betydning for å bedømme dette.</article><article class="legalP" id="kapittel-1-foreslåttparagraf-5-ledd-2">Kongen kan gi nærmere regler i forskrift om hvilke vandelsopplysninger som skal gis til Utlendingsdirektoratet eller Utlendingsnemnda etter første ledd, og om utformingen av politiets uttalelse for øvrig.</article></article> <article class="defaultP" margin-top="true">§ 57 første ledd bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-ledd-2-punkt-1"><article class="legalP" id="kapittel-1-foreslåttparagraf-5-ledd-2-punkt-1-ledd-1">som er utvist fra riket med innreiseforbud som ennå gjelder, og utlendingen ikke har fått adgang til riket etter søknad,</article></article></li></ul></article> <article class="defaultP" margin-top="true">§ 58 annet ledd annet punktum oppheves.</article> <article class="defaultP" margin-top="true">§ 58 fjerde ledd oppheves.</article> <article class="defaultP" margin-top="true">Nåværende § 58 femte til åttende ledd blir fjerde til syvende ledd.</article></section><section class="section" data-name="kapII" id="kapittel-2" data-lovdata-URL="LTI/lov/2006-01-06-1/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven trer i kraft fra den tid Kongen bestemmer. Kongen kan bestemme at de enkelte bestemmelsene trer i kraft til forskjellig tid.</article></section></main></body></html>