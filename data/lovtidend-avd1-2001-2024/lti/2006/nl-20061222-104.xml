<!DOCTYPE html><html lang="no"><head><title>Lov om endringar i lov 15. mai 1987 nr. 21 om film og videogram.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2006-12-22-104</dd><dt class="dokid">DokumentID</dt><dd class="dokid">LTI/lov/2006-12-22-104</dd><dt class="ministry">Departement</dt><dd class="ministry"><ul><li>Kultur- og kirkedepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 16 s 2095</dd><dt class="dateInForce">I kraft fra</dt><dd class="dateInForce">Kongen fastset.</dd><dt class="changesToDocuments">Endrer</dt><dd class="changesToDocuments"><ul><li>lov/1987-05-15-21</li></ul></dd><dt class="dateOfPublication">Kunngjort</dt><dd class="dateOfPublication">2006-12-22</dd><dt class="journalNumber">Journalnummer</dt><dd class="journalNumber">2006-1122</dd><dt class="titleShort">Korttittel</dt><dd class="titleShort">Endringslov til film- og videogramlova</dd><dt class="title">Tittel</dt><dd class="title">Lov om endringar i lov 15. mai 1987 nr. 21 om film og videogram.</dd><dt class="miscInformation">Annet om dokumentet</dt><dd class="miscInformation">Ot.prp.nr.72 (2005–2006), Innst.O.nr.15 (2006–2007) og Besl.O.nr.47 (2006–2007). Odels- og lagtingsvedtak hhv. 15. og 19. desember 2006. Fremja av Kultur- og kyrkjedepartementet.</dd><dt class="refid">RefID</dt><dd class="refid">lov/2006-12-22-104</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i lov 15. mai 1987 nr. 21 om film og videogram.<ul class="tocSubUl"><li>I<ul class="tocSubUl"><li>§ 4. Førehandskontroll og registreringsplikt</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2006-12-22-104" id="dokument"><h1>Lov om endringar i lov 15. mai 1987 nr. 21 om film og videogram.</h1><section class="section" data-name="kapI" id="kapittel-1" data-lovdata-URL="LTI/lov/2006-12-22-104/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 15. mai 1987 nr. 21 om film og videogram blir det gjort følgjande endringar:</article> <article class="defaultP" margin-top="true">§ 2 femte og sjette ledd skal lyde:</article><article class="legalP" id="kapittel-1-ledd-2">Ved omsetning av videogram skal den som omset videogram til kunden i løyvepliktig verksemd ha fylt 18 år. Det kan ikkje omsetjast videogram til den som ikkje har nådd den aldersgrensa som er sett for videogrammet.</article><article class="legalP" id="kapittel-1-ledd-3">Departementet kan i forskrift gjere unntak frå kravet om løyve.</article> <article class="defaultP" margin-top="true">Overskrifta til kapittel III skal lyde:</article><article class="defaultP"><i>Kapittel III. Registreringsplikt, førehandskontroll og aldersgrenser</i></article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Førehandskontroll og registreringsplikt</span></span><article class="legalP" id="kapittel-1-foreslåttparagraf-1-ledd-1">Film eller videogram som skal synast fram i næring, må på førehand vere registrert i Medietilsynet.</article><article class="legalP" id="kapittel-1-foreslåttparagraf-1-ledd-2">Film eller videogram som skal synast fram i næring for personar under 18 år, må på førehand vere godkjent av Medietilsynet. Departementet kan gi forskrifter om førehandskontroll av film og videogram som skal omsetjast til forbrukar.</article><article class="legalP" id="kapittel-1-foreslåttparagraf-1-ledd-3">Medietilsynet må ikkje godkjenne for framsyning i næring bilete som tilsynet meiner strir mot § 13a eller straffelova § 382.</article><article class="legalP" id="kapittel-1-foreslåttparagraf-1-ledd-4">Den som vil ha ein film eller eit videogram vurdert av Medietilsynet, skal betale eit gebyr som blir fastsett av departementet.</article><article class="legalP" id="kapittel-1-foreslåttparagraf-1-ledd-5">Departementet kan i forskrift gi nærmare reglar om førehandskontroll, registreringsplikt og betaling av gebyr.</article></article> <article class="defaultP" margin-top="true">§ 5 første ledd skal lyde:</article><article class="legalP" id="kapittel-1-ledd-4">Film og videogram som skal synast fram i næring, skal anten godkjennast for alle aldersgrupper, sju år og eldre, elleve år og eldre eller femten år og eldre.</article> <article class="defaultP" margin-top="true">§ 5 nytt fjerde ledd skal lyde:</article><article class="legalP" id="kapittel-1-ledd-5">Departementet kan i forskrift gjere unntak frå aldersgrensene for barn opp til eitt år.</article> <article class="defaultP" margin-top="true">Ny § 13a skal lyde:</article><article class="legalP" id="kapittel-1-ledd-6">Det er ikkje tillate å syne fram i næring film eller videogram som krenkjer sømd, inkludert filmar eller videogram som inneheld nærgåande og omfattande skildringar av seksuell aktivitet. Skildringar som må reknast som forsvarlege ut frå eit kunstnarisk, vitskapeleg, informativt eller liknande føremål vil ikkje krenkje sømd. Den som med vilje eller aktlaust bryt føresegnene i dette leddet vert straffa med bøter eller med fengsel inntil 3 månader.</article><article class="legalP" id="kapittel-1-ledd-7">Første ledd gjeld ikkje for film eller videogram som Medietilsynet ved førehandskontroll har godkjent for framsyning i næring.</article></section><section class="section" data-name="kapII" id="kapittel-2" data-lovdata-URL="LTI/lov/2006-12-22-104/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Lova gjeld frå den tid Kongen fastset.</article></section></main></body></html>