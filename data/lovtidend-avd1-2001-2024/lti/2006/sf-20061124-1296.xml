<!DOCTYPE html><html lang="no"><head><title>Forskrift om endring i forskrift om innkjøpsregler i forsyningssektorene (vann- og energiforsyning, transport og posttjenester).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-11-24-1296</dd><dt class="dokid">DokumentID</dt><dd class="dokid">LTI/forskrift/2006-11-24-1296</dd><dt class="ministry">Departement</dt><dd class="ministry"><ul><li>Fornyings- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 14 s 1791</dd><dt class="dateInForce">I kraft fra</dt><dd class="dateInForce">2006-11-24</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-04-07-403</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-07-16-69/§11</li></ul></dd><dt class="dateOfPublication">Kunngjort</dt><dd class="dateOfPublication">2006-11-24</dd><dt class="journalNumber">Journalnummer</dt><dd class="journalNumber">2006-0952</dd><dt class="titleShort">Korttittel</dt><dd class="titleShort">Endr. i forsyningsforskriften</dd><dt class="title">Tittel</dt><dd class="title">Forskrift om endring i forskrift om innkjøpsregler i forsyningssektorene (vann- og energiforsyning, transport og posttjenester).</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 24. november 2006 med hjemmel i lov 16. juli 1999 nr. 69 om offentlige anskaffelser § 11 første ledd. Fremmet av Fornyings- og administrasjonsdepartementet.</dd><dt class="refid">RefID</dt><dd class="refid">forskrift/2006-11-24-1296</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om innkjøpsregler i forsyningssektorene (vann- og energiforsyning, transport og posttjenester).<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-11-24-1296" id="dokument"><h1>Forskrift om endring i forskrift om innkjøpsregler i forsyningssektorene (vann- og energiforsyning, transport og posttjenester).</h1><section class="section" data-name="kapI" id="kapittel-1" data-lovdata-URL="LTI/forskrift/2006-11-24-1296/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 7. april 2006 nr. 403 om innkjøpsregler i forsyningssektorene (vann- og energiforsyning, transport og posttjenester) gjøres følgende endringer:</article> <article class="defaultP" margin-top="true">§ 1-2 første ledd bokstav b annet punktum skal lyde:</article><article class="legalP" id="kapittel-1-ledd-2">Med særretter og eneretter menes rettigheter som følger av tillatelser gitt av kompetent myndighet ved lov, forskrift eller vedtak, når dette medfører at utøvelsen av en aktivitet definert i § 1-3 (aktiviteter som er omfattet av forskriften) begrenses til en eller flere virksomheter, og dermed i vesentlig grad påvirker muligheten for andre foretak til å utøve slik aktivitet.</article> <article class="defaultP" margin-top="true">§ 1-7 annet ledd skal lyde:</article><article class="numberedLegalP" data-numerator="2" id="kapittel-1-nummer-1">(2) Unntakene i første ledd gjelder kun når minst 80 prosent av den gjennomsnittlige omsetning innen henholdsvis tjenester, varer eller bygge- og anleggsarbeider som foretaket har oppnådd i EØS-området i de foregående tre år, skriver seg fra en ytelse av henholdsvis tjenester, varer eller bygge- og anleggsarbeider til foretak det er tilknyttet.</article> <article class="defaultP" margin-top="true">§ 1-7 fjerde ledd skal lyde:</article><article class="numberedLegalP" data-numerator="4" id="kapittel-1-nummer-2">(4) Dersom mer enn ett foretak tilknyttet oppdragsgiver leverer den samme eller lignende tjenester, varer eller bygge- og anleggsarbeider, skal det tas hensyn til den samlede omsetning i disse foretak som skriver seg fra henholdsvis tjenester, varer eller bygge- og anleggsarbeider i EØS-området.</article> <article class="defaultP" margin-top="true">§ 11-1 annet ledd annet punktum skal lyde:</article><article class="legalP" id="kapittel-1-ledd-3">Dette kan for eksempel være kvalitet, pris, teknisk verdi, estetiske og funksjonsmessige egenskaper, miljøegenskaper, driftsomkostninger, rentabilitet, kundeservice, teknisk bistand, tid for levering eller ferdigstillelse, reservedeler og forsyningssikkerhet.</article> <article class="defaultP" margin-top="true">§ 15-1 første ledd skal lyde:</article><article class="numberedLegalP" data-numerator="1" id="kapittel-1-nummer-3">(1) Kontrakter som inngås med sikte på å gjøre det mulig å utøve en aktivitet som nevnt i § 1-3 (aktiviteter som er omfattet av forskriften), omfattes ikke av lov om offentlige anskaffelser og forskrifter gitt i medhold av denne lov, dersom EFTAs overvåkingsorgan har fattet vedtak i henhold til direktiv 2004/17/EF artikkel 30 om at aktiviteten er unntatt.</article></section><section class="section" data-name="kapII" id="kapittel-2" data-lovdata-URL="LTI/forskrift/2006-11-24-1296/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>