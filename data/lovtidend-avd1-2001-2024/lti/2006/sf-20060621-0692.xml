<!DOCTYPE html><html lang="no"><head><title>Forskrift om endring i forskrift om godtgjørelse av utgifter til legehjelp som utføres poliklinisk ved statlige helseinstitusjoner og ved helseinstitusjoner som mottar driftstilskudd fra regionale helseforetak.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-06-21-692</dd><dt class="dokid">DokumentID</dt><dd class="dokid">LTI/forskrift/2006-06-21-692</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 9 s 1175</dd><dt class="dateInForce">I kraft fra</dt><dd class="dateInForce">2006-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-12-01-1389</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-07-02-61/§2-1a</li><li>lov/1999-07-02-61/§4-1</li><li>lov/1999-07-02-61/§5-5</li><li>lov/2001-06-15-93/§53</li><li>lov/1999-07-02-63/§5-1</li><li>lov/1994-08-05-55/§6-2</li></ul></dd><dt class="dateOfPublication">Kunngjort</dt><dd class="dateOfPublication">2006-06-27</dd><dt class="journalNumber">Journalnummer</dt><dd class="journalNumber">2006-0544</dd><dt class="titleShort">Korttittel</dt><dd class="titleShort">Endr. i forskrift om utgifter til legehjelp</dd><dt class="title">Tittel</dt><dd class="title">Forskrift om endring i forskrift om godtgjørelse av utgifter til legehjelp som utføres poliklinisk ved statlige helseinstitusjoner og ved helseinstitusjoner som mottar driftstilskudd fra regionale helseforetak.</dd><dt class="miscInformation">Annet om dokumentet</dt><dd class="miscInformation">Fastsatt av Helse- og omsorgsdepartementet 21. juni 2006 med hjemmel i lov 2. juli 1999 nr. 61 om spesialisthelsetjenesten m.m. § 2-1a fjerde ledd, § 4-1 annet ledd, § 5-5 nr. 1 og nr. 2, jf. lov 15. juni 2001 nr. 93 om helseforetak m.m. (helseforetaksloven) § 53 nr. 12, lov 2. juli 1999 nr. 63 om pasientrettigheter (pasientrettighetsloven) § 5-1 siste ledd og lov 5. august 1994 nr. 55 om vern mot smittsomme sykdommer § 6-2.</dd><dt class="refid">RefID</dt><dd class="refid">forskrift/2006-06-21-692</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om godtgjørelse av utgifter til legehjelp som utføres poliklinisk ved statlige helseinstitusjoner og ved helseinstitusjoner som mottar driftstilskudd fra regionale helseforetak.<ul class="tocSubUl"><li>I<ul class="tocSubUl"><li>§ 4.</li><li>§ 5.</li><li>§ 7.</li><li>§ 8.</li><li>§ 9.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-06-21-692" id="dokument"><h1>Forskrift om endring i forskrift om godtgjørelse av utgifter til legehjelp som utføres poliklinisk ved statlige helseinstitusjoner og ved helseinstitusjoner som mottar driftstilskudd fra regionale helseforetak.</h1><section class="section" data-name="kapI" id="kapittel-1" data-lovdata-URL="LTI/forskrift/2006-06-21-692/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. desember 2000 nr. 1389 om godtgjørelse av utgifter til legehjelp som utføres poliklinisk ved statlige helseinstitusjoner og ved helseinstitusjoner som mottar driftstilskudd fra regionale helseforetak gjøres følgende endringer:</article> <article class="defaultP" margin-top="true">§ 3 første ledd nr. 4 skal lyde:<ul class="defaultList"><li data-li-identifier="4." data-name="4."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Ved behandling hvor pasientens tilstand er til hinder for at helseinstitusjonen kan innkreve egenandelen, for eksempel ved alvorlige sinnslidelser, akutte større skader, bevisstløshet og dødsfall. Helseinstitusjonen må kort begrunne kravet overfor Arbeids- og velferdsetaten.</article></article></li></ul></article> <article class="defaultP" margin-top="true">§ 4 og § 5 skal lyde:</article><article class="futureLegalArticle" data-name="§4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4</span>.</span><article class="legalP" id="kapittel-1-foreslåttparagraf-1-ledd-1">Ved krav om godtgjørelse av utgifter til legehjelp skal helseinstitusjonen legge fram spesifisert regning for Arbeids- og velferdsetaten. Regningen må foruten diagnose, tariffnummer og datum for utførte legebehandlinger inneholde alle opplysninger som er nødvendig for å avgjøre refusjonskravet. Fristen for å fremsette krav om godtgjørelse er fire måneder regnet fra utgangen av den måned behandlingen fant sted.</article><article class="legalP" id="kapittel-1-foreslåttparagraf-1-ledd-2">Helseinstitusjonen plikter å overføre regning, som nevnt i første ledd, elektronisk til Arbeids- og velferdsdirektoratet i samsvar med krav fastsatt av samme myndighet. Helseinstitusjonen skal følge Datatilsynets regler for sikring av personopplysninger.</article><article class="legalP" id="kapittel-1-foreslåttparagraf-1-ledd-3">Arbeids- og velferdsetaten kan inngå avtale med et regionalt helseforetak om en særskilt oppgjørsordning for poliklinisk behandling eller undersøkelse foretatt ved helseinstitusjon som det regionale helseforetaket eier. Arbeids- og velferdsdirektoratet kan fastsette nærmere vilkår for inngåelse av slik avtale.</article></article><article class="futureLegalArticle" data-name="§5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5</span>.</span><article class="legalP" id="kapittel-1-foreslåttparagraf-2-ledd-1">Arbeids- og velferdsetaten skal revidere og kontrollere legeregningen og utbetale godtgjørelsen snarest og senest en måned etter at regningen er mottatt.</article></article> <article class="defaultP" margin-top="true">§ 6 første ledd skal lyde:</article><article class="legalP" id="kapittel-1-ledd-2">Når en pasient blir erklært arbeidsufør, plikter helseinstitusjonen å sende blanketten «Medisinsk vurdering av arbeidsmulighet ved sykdom» del A underskrevet av behandlende lege direkte til Arbeids- og velferdsetaten samme dag som konsultasjonen har funnet sted. Del B, C og D av blanketten leveres til medlemmet.</article> <article class="defaultP" margin-top="true">§ 6 siste ledd skal lyde:</article><article class="legalP" id="kapittel-1-ledd-3">«Medisinsk vurdering av arbeidsmulighet ved sykdom» utstedes på blankett fastsatt av Arbeids- og velferdsdirektoratet og skal være fullstendig utfylt. Legen skal bygge utstedelsen av blanketten på en personlig undersøkelse av pasienten. Dokumentasjon av arbeidsuførhet bør som hovedregel ikke gis for et lengre tidsrom enn 14 dager om gangen. Bestemmelsene i denne paragrafen gjelder tilsvarende for annet helsepersonell som er gitt anledning til å dokumentere arbeidsuførhet.</article> <article class="defaultP" margin-top="true">§ 7, § 8 og § 9 skal lyde:</article><article class="futureLegalArticle" data-name="§7" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7</span>.</span><article class="legalP" id="kapittel-1-foreslåttparagraf-3-ledd-1">Tvist om beregning av godtgjørelsens størrelse kan bringes inn for Arbeids- og velferdsdirektoratet til avgjerd, hvis tilfellet ikke går inn under loven om anke til Trygderetten.</article></article><article class="futureLegalArticle" data-name="§8" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 8</span>.</span><article class="legalP" id="kapittel-1-foreslåttparagraf-4-ledd-1">Tvist om forståelsen av de enkelte punkter i avtale om godtgjørelse for utgifter til legehjelp kan, hvis bestemmelser om behandling av tvister ikke er tatt inn i avtalen, bringes inn for Arbeids- og velferdsdirektoratet til avgjerd hvis begge parter er enige om det.</article></article><article class="futureLegalArticle" data-name="§9" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 9</span>.</span><article class="legalP" id="kapittel-1-foreslåttparagraf-5-ledd-1">Arbeids- og velferdsdirektoratet kan i særlige tilfelle for et enkelt organ eller flere organer i Arbeids- og velferdsetaten, gjøre unntak fra forskriftene.</article></article> <article class="defaultP" margin-top="true">Kapittel 5 første ledd skal lyde:</article><article class="legalP" id="kapittel-1-ledd-4">Dagkirurgi og cytostatikabehandling for kreftpasienter er fra 1. januar 1999 finansiert gjennom DRG-systemet i ISF og ikke lenger via poliklinisk takst fra Arbeids- og velferdsetaten. Takstene for dagskirurgi og cytostatikabehandling er derfor nullstilt i prislisten for poliklinisk virksomhet og omtales som «nullstilte takster».</article> <article class="defaultP" margin-top="true">Kapittel 6 del S Radiologi fjerde ledd skal lyde:</article><article class="legalP" id="kapittel-1-ledd-5">Alle undersøkelser skal registreres i henhold til kodeverket NORAKO. Det skal anvendes den utgave Helse- og omsorgsdepartementet beslutter. Undersøkelseskodene skal overføres sammen med regningsid til Arbeids- og velferdsdirektoratet. Det forutsettes bruk av til enhver tid gyldig versjon av kontrollprogrammet POLK.</article></section><section class="section" data-name="kapII" id="kapittel-2" data-lovdata-URL="LTI/forskrift/2006-06-21-692/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2006.</article></section></main></body></html>