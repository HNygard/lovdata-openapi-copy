<?xml version="1.0"?>
<!DOCTYPE html>
<html lang="no">
  <head>
    <title>Forskrift om merverdiavgiftsloven &#xA7; 70 &#x2013; statlige virksomheter &#x2013; endring av drift og/eller finansiering.</title>
    <base href="https://lovdata.no/"/>
  </head>
  <body>
    <header class="documentHeader" id="hode">
      <dl class="data-document-key-info">
        <dt class="legacyID">Datokode</dt>
        <dd class="legacyID">FOR-2006-08-31-1013</dd>
        <dt class="dokid">DokumentID</dt>
        <dd class="dokid">LTI/forskrift/2006-08-31-1013</dd>
        <dt class="ministry">Departement</dt>
        <dd class="ministry">
          <ul>
            <li>Finansdepartementet</li>
          </ul>
        </dd>
        <dt class="publishedIn">Publisert i</dt>
        <dd class="publishedIn">I 2006 hefte 12 s 1591</dd>
        <dt class="dateInForce">I kraft fra</dt>
        <dd class="dateInForce">2006-08-31</dd>
        <dt class="appliesTo">Gjelder for</dt>
        <dd class="appliesTo">Norge</dd>
        <dt class="basedOn">Hjemmel</dt>
        <dd class="basedOn">
          <ul>
            <li>lov/1969-06-19-66/&#xA7;70</li>
          </ul>
        </dd>
        <dt class="dateOfPublication">Kunngjort</dt>
        <dd class="dateOfPublication">2006-09-01</dd>
        <dt class="lastupdated">Rettet</dt>
        <dd class="lastupdated">2006-09-05 (korrekt manus)</dd>
        <dt class="journalNumber">Journalnummer</dt>
        <dd class="journalNumber">2006-0766</dd>
        <dt class="titleShort">Korttittel</dt>
        <dd class="titleShort">Forskrift om mva i statlige virksomheter</dd>
        <dt class="title">Tittel</dt>
        <dd class="title">Forskrift om merverdiavgiftsloven &#xA7; 70 &#x2013; statlige virksomheter &#x2013; endring av drift og/eller finansiering.</dd>
        <dt class="miscInformation">Annet om dokumentet</dt>
        <dd class="miscInformation">Fastsatt av Finansdepartementet 31. august 2006 med hjemmel i lov 19. juni 1969 nr. 66 om merverdiavgift &#xA7; 70.</dd>
        <dt class="refid">RefID</dt>
        <dd class="refid">forskrift/2006-08-31-1013</dd>
        <dt class="table-of-contents">Innhold</dt>
        <dd class="table-of-contents">
          <ul class="tocTopUl">
            <li>Forskrift om merverdiavgiftsloven &#xA7; 70 &#x2013; statlige virksomheter &#x2013; endring av drift og/eller finansiering.</li>
          </ul>
        </dd>
      </dl>
    </header>
    <main class="documentBody" data-lovdata-URL="LTI/forskrift/2006-08-31-1013" id="dokument">
      <h1>Forskrift om merverdiavgiftsloven &#xA7; 70 &#x2013; statlige virksomheter &#x2013; endring av drift og/eller finansiering.</h1>
      <article class="legalP" id="ledd-1">Vi viser til vedtak 23. mars 2006 nr. 367 hvor Finansdepartementet med hjemmel i merverdiavgiftsloven &#xA7; 70 aksepterer at statlige virksomheter som p&#xE5; grunn av usikkerhet knyttet til regelverket ikke har latt seg registrere, etter s&#xF8;knad gis anledning til &#xE5; utsette merverdiavgiftspliktene frem til 1. januar 2007.</article>
      <article class="legalP" id="ledd-2">Departementets vedtak hadde bakgrunn i at vi la til grunn at en del statlige virksomheter hadde valgt &#xE5; ikke la seg registrere fordi det hersket en viss usikkerhet knyttet til merverdiavgiftsregelverket. Ved vedtakelsen av utsettelsen ga departementet samtidig en generell vurdering av hvilken betydning en endring av drift og/eller finansiering kan f&#xE5; i forhold til merverdiavgiftsloven &#xA7; 11 f&#xF8;rste ledd. Departementet er blitt kjent med at verken vurderingen eller vedtaket er blitt gjort tilstrekkelig kjent for ber&#xF8;rte akt&#xF8;rer. Finansdepartementet aksepterer p&#xE5; denne bakgrunn at aktuelle statlige virksomheter gis anledning til &#xE5; utsette merverdiavgiftspliktene frem til 1. januar 2008. Dette inneb&#xE6;rer at virksomheter som ikke er registrert, etter s&#xF8;knad kan gis anledning til &#xE5; vente med &#xE5; la seg registrere i merverdiavgiftsmanntallet frem til denne datoen. Virksomhetene vil dermed ikke ha fradragsrett for inng&#xE5;ende merverdiavgift frem til registrering skjer. De vil heller ikke m&#xE5;tte oppkreve utg&#xE5;ende merverdiavgift. Departementet gj&#xF8;r oppmerksom p&#xE5; at det ikke vil bli gitt ytterligere fristutsettelser.</article>
      <article class="legalP" id="ledd-3">Skattedirektoratet gis med dette fullmakt til &#xE5; foreta den praktiske gjennomf&#xF8;ringen av denne ordningen. Dersom det anses hensiktsmessig, kan Skattedirektoratet delegere oppgaven videre.</article>
      <article class="legalP" id="ledd-4">Statlige virksomheter som er merverdiavgiftspliktige skal i utgangspunktet kontakte sitt lokale fylkesskattekontor for veiledning og registrering i merverdiavgiftsmanntallet. P&#xE5; bakgrunn av den usikkerheten som har hersket p&#xE5; omr&#xE5;det antar departementet imidlertid at det er hensiktsmessig at Skattedirektoratet informerer om regelverket og om departementets vedtak om utsettelse av avgiftsplikten.</article>
    </main>
  </body>
</html>
