<!DOCTYPE html><html lang="no"><head><title>Forskrift om endring i forskrift om dyrehelsemessige betingelser for innførsel og utførsel av svin.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-07-04-920</dd><dt class="dokid">DokumentID</dt><dd class="dokid">LTI/forskrift/2006-07-04-920</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 10 s 1413</dd><dt class="dateInForce">I kraft fra</dt><dd class="dateInForce">2006-07-04</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-03-25-304</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§12</li><li>lov/2003-12-19-124/§15</li><li>lov/2003-12-19-124/§19</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2006-07-14</dd><dt class="journalNumber">Journalnummer</dt><dd class="journalNumber">2006-0669</dd><dt class="titleShort">Korttittel</dt><dd class="titleShort">Endr. i forskrift om handel med svin</dd><dt class="title">Tittel</dt><dd class="title">Forskrift om endring i forskrift om dyrehelsemessige betingelser for innførsel og utførsel av svin.</dd><dt class="miscInformation">Annet om dokumentet</dt><dd class="miscInformation">Fastsatt av Landbruks- og matdepartementet 4. juli 2006 med hjemmel i lov 19. desember 2003 nr. 124 om matproduksjon og mattrygghet mv. (matloven) § 12, § 15 og § 19 tredje ledd, jf. delegeringsvedtak 19. desember 2003 nr. 1790. Jf. EØS-avtalen vedlegg I (direktiv 2004/68/EF og vedtak 79/542/EØF).</dd><dt class="refid">RefID</dt><dd class="refid">forskrift/2006-07-04-920</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om dyrehelsemessige betingelser for innførsel og utførsel av svin.<ul class="tocSubUl"><li>I<ul class="tocSubUl"><li>§ 10. Dyrehelsemessige betingelser</li><li>§ 11. Helsesertifikat</li><li>§ 12. Prøvetaking</li><li>§ 13. Transport</li><li>§ 14. Krav som gjelder etter innførselen</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-07-04-920" id="dokument"><h1>Forskrift om endring i forskrift om dyrehelsemessige betingelser for innførsel og utførsel av svin.</h1><section class="section" data-name="kapI" id="kapittel-1" data-lovdata-URL="LTI/forskrift/2006-07-04-920/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 25. mars 2002 nr. 304 om dyrehelsemessige betingelser for innførsel og utførsel av svin gjøres følgende endringer:</article> <article class="defaultP" margin-top="true">Forskriftens hjemmelsfelt skal lyde:</article><article class="legalP" id="kapittel-1-ledd-2">Fastsatt av Landbruksdepartementet 25. mars 2002 med hjemmel i lov 19. desember 2003 nr. 124 om matproduksjon og mattrygghet mv. (matloven) § 33 første ledd, jf. § 36 andre ledd, jf. delegeringsvedtak 19. desember 2003 nr. 1790. Jf. EØS-avtalen vedlegg I kap. I (direktiv 64/432/EØF endret ved direktiv 97/12/EF, direktiv 98/46/EF, direktiv 98/99/EF og vedtak 2001/298/EF), vedtak 2001/618/EF, direktiv 2003/85/EF, direktiv 2004/68/EF og vedtak 79/542/EØF og ESA vedtak 31/94/COL.</article> <article class="defaultP" margin-top="true">§ 2 skal lyde:</article><article class="legalP" id="kapittel-1-ledd-3">Forskriften gjelder dyrehelsemessige vilkår for innførsel og utførsel innenfor EØS og innførsel og transitt av levende svin fra godkjente tredjestater, med unntak av villsvin.</article> <article class="defaultP" margin-top="true">§ 3 nytt punkt 11 skal lyde:<ul class="defaultList"><li data-li-identifier="11." data-name="11."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1"><i>Godkjent tredjestat:</i> Land utenfor EØS, eller område i land utenfor EØS, som er gitt tillatelse til å eksportere levende svin til EØS, jf. vedlegg E.</article></article></li></ul></article> <article class="defaultP" margin-top="true">§ 4 nytt annet ledd skal lyde:</article><article class="legalP" id="kapittel-1-ledd-4">Det er forbudt å sende dyr som er vaksinert mot munn- og klauvsjuke fra et EØS-land til et annet.</article> <article class="defaultP" margin-top="true">§ 4 nåværende annet og tredje ledd blir nye tredje og fjerde ledd.</article> <article class="defaultP" margin-top="true">§ 10, § 11, § 12, § 13 og § 14 skal lyde:</article><article class="futureLegalArticle" data-name="§10" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Dyrehelsemessige betingelser</span></span><article class="legalP" id="kapittel-1-foreslåttparagraf-1-ledd-1">Det er bare tillatt å innføre svin fra godkjente tredjestater eller områder i tredjestat i henhold til listen som er inntatt i vedlegg E.</article><article class="legalP" id="kapittel-1-foreslåttparagraf-1-ledd-2">Svin til avl og produksjon skal oppfylle de krav som fremgår av helsesertifikat modell POR-X, angitt i vedlegg F del 1 og de kravene som følger av § 7 annet ledd og § 8 annet ledd. Svin som blir import fra godkjente tredjeland og som skal føres direkte til slakteri for slakting, må oppfylle helsekravene som er oppstilt i helsesertifikat modell POR-X, angitt i vedlegg F del 2 og av § 9 annet ledd.</article><article class="legalP" id="kapittel-1-foreslåttparagraf-1-ledd-3">Dyrene skal i tillegg oppfylle alle tilleggskrav som gjelder for det aktuelle godkjente tredjeland, jf. vedlegg E kolonne 5 og 6.</article></article><article class="futureLegalArticle" data-name="§11" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Helsesertifikat</span></span><article class="legalP" id="kapittel-1-foreslåttparagraf-2-ledd-1">Med enhver dyreforsendelse fra godkjent tredjestat til eller gjennom EØS, skal det følge et helsesertifikat på det eller de offisielle språk i bestemmelseslandet og i det EØS-landet som utfører grensekontrollen. Helsesertifikatet skal bekrefte at dyrene tilfredsstiller de dyrehelsemessige kravene i denne forskriftens kapittel III og i den standardsertifikatmodellen som det medfølgende helsesertifikatet er basert på.</article><article class="legalP" id="kapittel-1-foreslåttparagraf-2-ledd-2">Helsesertifikatet skal være utformet tilsvarende den mal som er angitt for vedkommende dyr i vedlegg E kolonne 4 til denne forskrift og samtidig inneholde attestasjon for eventuelle tilleggsgarantier eller andre særskilte krav (kolonne 5 og 6) som ifølge sertifikatet skal være oppfylt.</article><article class="legalP" id="kapittel-1-foreslåttparagraf-2-ledd-3">Helsesertifikatet skal enten bestå av ett enkelt ark, av to eller flere sider som utgjør ett udelelig ark eller av flere etterfølgende sider som er nummerert på en slik måte at det framgår at hvert ark representerer en bestemt del av et begrenset antall sider.</article><article class="legalP" id="kapittel-1-foreslåttparagraf-2-ledd-4">Helsesertifikatet skal ha et individuelt identifikasjonsnummer, være utfylt, undertegnet og stemplet av offentlig veterinær i avsenderlandet. Hvis sertifikatet består av flere ark, gjelder dette for hvert ark.</article><article class="legalP" id="kapittel-1-foreslåttparagraf-2-ledd-5">Originalt helsesertifikat, skrevet ut innen 24 timer før lasting, skal være undertegnet av offentlig veterinær. Fargen på underskrift og stempel skal avvike fra den øvrige tekstfargen.</article><article class="legalP" id="kapittel-1-foreslåttparagraf-2-ledd-6">Sertifikatet er gyldig i 10 dager og skal følge dyrene helt frem til endelig bestemmelsessted.</article><article class="legalP" id="kapittel-1-foreslåttparagraf-2-ledd-7">Helsesertifikatet kan i tillegg inneholde erklæringer som kreves i henhold til andre EØS-rettsakter som angår folkehelse, dyrehelse eller dyrevelferd.</article></article><article class="futureLegalArticle" data-name="§12" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Prøvetaking</span></span><article class="legalP" id="kapittel-1-foreslåttparagraf-3-ledd-1">Dyrene skal etter innførsel isoleres og undersøkes i samsvar med bestemmelsene i forskrift 27. juni 2002 nr. 732 om bekjempelse av dyresjukdommer og forskrift 31. januar 1995 nr. 107 om overvåkning av og kontroll med forekomsten av salmonella hos levende dyr.</article><article class="legalP" id="kapittel-1-foreslåttparagraf-3-ledd-2">Dyr som skal testes i henhold til denne forskrift, skal fra første prøvetaking til forsendelse holdes isolert fra klauvdyr som ikke skal forsendes til EØS, eller som har lavere helsestatus. Testingen skal utføres i henhold til bestemmelsene i vedtak 79/542/EØF vedlegg I, del 3, C. Offentlig veterinær i avsenderlandet skal godkjenne og føre tilsyn med isolatet.</article></article><article class="futureLegalArticle" data-name="§13" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Transport</span></span><article class="legalP" id="kapittel-1-foreslåttparagraf-4-ledd-1">Svin skal ikke transporteres på transportmiddel sammen med klauvdyr som ikke skal eksporteres til EØS eller sammen med klauvdyr som har en lavere helsestatus.</article><article class="legalP" id="kapittel-1-foreslåttparagraf-4-ledd-2">Under transporten til EØS skal dyrene ikke losses av transportmiddelet eller transporteres på vei eller jernbane i en tredjestat eller i en del av en tredjestat som ikke er godkjent for eksport av tilsvarende dyr til EØS.</article><article class="legalP" id="kapittel-1-foreslåttparagraf-4-ledd-3">Transporten av dyrene skal ikke overstige 10 dager unntatt ved sjøtransport, hvor 10-dagersperioden kan forlenges med det antall dager sjøreisen varer og dersom det i tillegg til helsesertifikatet foreligger en erklæring, tilsvarende vedlegg H, fra skipets kaptein.</article><article class="legalP" id="kapittel-1-foreslåttparagraf-4-ledd-4">Dyr som transporteres via andre EØS-land, skal transporteres til det EØS-landet som er det endelige bestemmelsesstedet snarest mulig.</article><article class="legalP" id="kapittel-1-foreslåttparagraf-4-ledd-5">I løpet av de siste 24 timene før dyr sendes til EØS, skal offentlig veterinær kontrollere at dyrene er friske og at transportreglene i direktiv 91/628/EØF overholdes, særlig med hensyn til vanning og fôring. Ved undersøkelsen skal dyrene ikke ha vist kliniske tegn på sykdom, og de skal være funnet egnet til å gjennomføre hele transporten.</article><article class="legalP" id="kapittel-1-foreslåttparagraf-4-ledd-6">Hvis dyr transporteres via en oppsamlingssentral før ankomst EØS, skal oppsamlingssentralen på forhånd være godkjent av Kommisjonen og oppfylle kravene i vedlegg G.</article></article><article class="futureLegalArticle" data-name="§14" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Krav som gjelder etter innførselen</span></span><article class="legalP" id="kapittel-1-foreslåttparagraf-5-ledd-1">Svin som er innført for slakting umiddelbart etter import, skal sendes direkte til mottaksslakteriet. Dyrene skal slaktes så snart som mulig og senest innen fem arbeidsdager.</article><article class="legalP" id="kapittel-1-foreslåttparagraf-5-ledd-2">Svin som er innført til avl eller produksjon, svin til dyrepark og jakt- eller viltreservat skal sendes direkte til bestemmelsesbesetningen hvor de skal forbli i minst 30 dager før de kan flyttes fra bedriften, unntatt i de tilfeller hvor de sendes direkte til et slakteri for slakting.</article></article> <article class="defaultP" margin-top="true">§ 15 oppheves.</article> <article class="defaultP" margin-top="true">§ 16 annet ledd oppheves.</article> <article class="defaultP" margin-top="true">Nåværende § 16 – § 21 blir nye § 15 – § 20.</article> <article class="defaultP" margin-top="true">«Kapittel IV. Avsluttende bestemmelser» skal bestå av § 15 – § 20.</article> <article class="defaultP" margin-top="true">Vedlegg E skal lyde:</article><span class="futuretitle" id="kapittel-1-foreslåttittel-1">Vedlegg E. Liste over godkjente tredjestater for import av levende svin til EØS</span><p class="leddfortsettelse">(Jf. direktiv 2004/68/EF art. 3 nr. 1 og art. 20, jf. vedtak 79/542/EØF vedlegg I, del 1 (sist endret ved vedtak 2004/882/EF av 3. desember 2004.) <table><thead><tr><th data-text-align="left" data-vertical-align="top"><i>Land</i></th><th data-text-align="left" data-vertical-align="top"><i>Områdekode</i></th><th data-text-align="left" data-vertical-align="top"><i>Beskrivelse av området</i></th><th data-text-align="left" data-vertical-align="top"><i>Sertifikat- modell</i></th><th data-text-align="left" data-vertical-align="top"><i>Tilleggs-krav</i></th><th data-text-align="left" data-vertical-align="top"><i>Særlige vilkår</i></th></tr><tr><th data-text-align="left" data-vertical-align="top"><i>1</i></th><th data-text-align="left" data-vertical-align="top"><i>2</i></th><th data-text-align="left" data-vertical-align="top"><i>3</i></th><th data-text-align="left" data-vertical-align="top"><i>4</i></th><th data-text-align="left" data-vertical-align="top"><i>5</i></th><th data-text-align="left" data-vertical-align="top"><i>6</i></th></tr></thead><tbody><tr><td data-text-align="left" data-vertical-align="top">CA – Canada</td><td data-text-align="left" data-vertical-align="top">CA-0</td><td data-text-align="left" data-vertical-align="top">Hele landet</td><td data-text-align="left" data-vertical-align="top">POR-X</td><td data-text-align="left" data-vertical-align="middle" /><td data-text-align="left" data-vertical-align="top">IX</td></tr><tr><td data-text-align="left" data-vertical-align="top">CH – Sveits</td><td data-text-align="left" data-vertical-align="top">CH-0</td><td data-text-align="left" data-vertical-align="top">Hele landet</td><td data-text-align="left" data-vertical-align="top">POR-X,<br />POR-Y</td><td data-text-align="left" data-vertical-align="middle">B</td><td data-text-align="left" data-vertical-align="top" /></tr><tr><td data-text-align="left" data-vertical-align="top">CL – Chile</td><td data-text-align="left" data-vertical-align="top">CL-0</td><td data-text-align="left" data-vertical-align="top">Hele landet</td><td data-text-align="left" data-vertical-align="top">POR-X</td><td data-text-align="left" data-vertical-align="middle">B</td><td data-text-align="left" data-vertical-align="top" /></tr><tr><td data-text-align="left" data-vertical-align="top">IS – Island</td><td data-text-align="left" data-vertical-align="top">IS-0</td><td data-text-align="left" data-vertical-align="top">Hele landet</td><td data-text-align="left" data-vertical-align="top">POR-X,<br />POR-Y</td><td data-text-align="left" data-vertical-align="middle">B</td><td data-text-align="left" data-vertical-align="top" /></tr><tr><td data-text-align="left" data-vertical-align="top">NZ – New Zealand</td><td data-text-align="left" data-vertical-align="top">NZ-0</td><td data-text-align="left" data-vertical-align="top">Hele landet</td><td data-text-align="left" data-vertical-align="top">POR-X,<br />POR-Y</td><td data-text-align="left" data-vertical-align="middle" /><td data-text-align="left" data-vertical-align="top" /></tr></tbody></table></p> <article class="defaultP" margin-top="true"><i>Sertifikatmodell</i> (jf. kolonne 4 i listen ovenfor): <table><tbody><tr><td data-text-align="left" data-vertical-align="top">POR-X:</td><td data-text-align="left" data-vertical-align="top">Standard helsesertifikatmodell for svin til avl- eller produksjon. § 10 og § 11 jf. vedlegg F del 1.</td></tr><tr><td data-text-align="left" data-vertical-align="top">POR-Y:</td><td data-text-align="left" data-vertical-align="top">Standard helsesertifikatmodell for slaktedyr. § 10 og § 11 jf. vedlegg F del 2.</td></tr></tbody></table></article> <article class="defaultP" margin-top="true"><i>Tilleggskrav</i> (jf. kolonne 5 i listen ovenfor, sist oppdatert ved vedtak 2004/212/EF): <table><tbody><tr><td data-text-align="left" data-vertical-align="top">B:</td><td data-text-align="left" data-vertical-align="top">Dyrene skal være testet i henhold til bestemmelsene i helsesertifikatmodell POR-X pkt. 10.4 B for smittsomt blæreutslett hos svin og klassisk svinepest.</td></tr></tbody></table></article> <article class="defaultP" margin-top="true"><i>Særlige vilkår</i> (jf. kolonne 6 i listen ovenfor og fotnoter i det enkelte helsesertifikat, sist oppdatert ved vedtak 2004/882/EF): <table><tbody><tr><td data-text-align="left" data-vertical-align="top">IX:</td><td data-text-align="left" data-vertical-align="top">Område med status som fritt for Aujeszkys sykdom når det gjelder dyr som skal eksporteres til EØS ledsaget av helsesertifikat utfylt etter mønster av standardsertifikatmodell POR-X.</td></tr></tbody></table></article> <article class="defaultP" margin-top="true">Nytt vedlegg F skal lyde:</article><span class="futuretitle" id="kapittel-1-foreslåttittel-2">Vedlegg F. Helsesertifikatmodeller for import av levende svin fra godkjente tredjestater</span><p class="leddfortsettelse">(pdf)</p> <article class="defaultP" margin-top="true">Vedlegg F blir nytt vedlegg G og skal lyde:</article><span class="futuretitle" id="kapittel-1-foreslåttittel-3">Vedlegg G. Oppsamlingssentraler i land utenfor EØS<sup class="footnotereference" data-footnotereferencevalue="1" data-unique-footnote-counter="1">1</sup></span><article class="legalP" id="kapittel-1-ledd-5">Oppsamlingssentralen skal være godkjent for den aktuelle dyrekategorien og tildelt et godkjenningsnummer av offentlig myndighet. For å bli godkjent må oppsamlingssentralen minst oppfylle følgende vilkår:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">Den skal være under tilsyn av offentlig veterinær.</article></article></li><li data-li-identifier="2)" data-name="2)"><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">Hver oppsamlingssentral skal ligge midt i et område med diameter på 20 km hvor det i henhold til offentlige opplysninger ikke har forekommet noe tilfelle av munn- og klauvsjuke i minst 30 dager før den tas i bruk som godkjent oppsamlingssentral.</article></article></li><li data-li-identifier="3)" data-name="3)"><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">Oppsamlingssentralen skal, før hver gang den tas i bruk, være rengjort og desinfisert med et desinfeksjonsmiddel som i eksportlandet er offentlig godkjent som effektivt for å bekjempe sykdom som nevnt i betingelse 2) over.</article></article></li><li data-li-identifier="4)" data-name="4)"><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1">Avhengig av kapasiteten, skal oppsamlingssentraler ha: <ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-5-punkt-4-ledd-1-punkt-1"><article class="legalP" id="kapittel-1-ledd-5-punkt-4-ledd-1-punkt-1-ledd-1">lokaler som kun er beregnet til dette formål,</article></article></li><li data-li-identifier="b)" data-name="b)"><article class="listArticle" id="kapittel-1-ledd-5-punkt-4-ledd-1-punkt-2"><article class="legalP" id="kapittel-1-ledd-5-punkt-4-ledd-1-punkt-2-ledd-1">egnede lokaler og utstyr, som er enkle å rengjøre og desinfisere, for lasting, lossing og oppstalling av dyrene med tilstrekkelig god standard, for vanntilførsel og fôring av dyrene, og for å kunne gi alle typer nødvendig behandling og stell,</article></article></li><li data-li-identifier="c)" data-name="c)"><article class="listArticle" id="kapittel-1-ledd-5-punkt-4-ledd-1-punkt-3"><article class="legalP" id="kapittel-1-ledd-5-punkt-4-ledd-1-punkt-3-ledd-1">egnede lokaler for inspeksjon og isolasjon,</article></article></li><li data-li-identifier="d)" data-name="d)"><article class="listArticle" id="kapittel-1-ledd-5-punkt-4-ledd-1-punkt-4"><article class="legalP" id="kapittel-1-ledd-5-punkt-4-ledd-1-punkt-4-ledd-1">egnet utstyr for rengjøring og desinfisering av lokaler og transportmidler,</article></article></li><li data-li-identifier="e)" data-name="e)"><article class="listArticle" id="kapittel-1-ledd-5-punkt-4-ledd-1-punkt-5"><article class="legalP" id="kapittel-1-ledd-5-punkt-4-ledd-1-punkt-5-ledd-1">egnede lokaler for oppbevaring av fôr, strø og gjødsel,</article></article></li><li data-li-identifier="f)" data-name="f)"><article class="listArticle" id="kapittel-1-ledd-5-punkt-4-ledd-1-punkt-6"><article class="legalP" id="kapittel-1-ledd-5-punkt-4-ledd-1-punkt-6-ledd-1">et egnet system for oppsamling og forsvarlig behandling av avløpsvann, og</article></article></li><li data-li-identifier="g)" data-name="g)"><article class="listArticle" id="kapittel-1-ledd-5-punkt-4-ledd-1-punkt-7"><article class="legalP" id="kapittel-1-ledd-5-punkt-4-ledd-1-punkt-7-ledd-1">et kontorlokale til den offentlige veterinæren.</article></article></li></ul></article></article></li><li data-li-identifier="5)" data-name="5)"><article class="listArticle" id="kapittel-1-ledd-5-punkt-5"><article class="legalP" id="kapittel-1-ledd-5-punkt-5-ledd-1">Når oppsamlingssentralen er i drift skal den ha et tilstrekkelig antall veterinærer til at alle oppgaver kan utføres.</article></article></li><li data-li-identifier="6)" data-name="6)"><article class="listArticle" id="kapittel-1-ledd-5-punkt-6"><article class="legalP" id="kapittel-1-ledd-5-punkt-6-ledd-1">Oppsamlingssentralene skal kun ta i mot dyr som er individuelt merket, slik at sporbarheten kan sikres. Oppsamlingssentralens eier eller den som er ansvarlig for oppsamlingssentralen, skal derfor forsikre seg om at dyrene er korrekt merket og følges av de helsedokumenter og -sertifikater som kreves for vedkommende dyreart og -kategori. Denne personen skal dessuten føre opp følgende opplysningar i et register eller en database og oppbevare dem i minst tre år: dyreeiers navn, dyrenes opprinnelsesbesetning, mottaksdato og forsendelsesdato, antall dyr og identifikasjon av dyrene, eller opprinnelsesbesetningens registreringsnummer, deres påtenkte bestemmelsessted, transportørens organisasjonsnummer eller registreringsnummer og registreringsnummer på de transportmidlene som leverer og henter dyr ved sentralen.</article></article></li><li data-li-identifier="7)" data-name="7)"><article class="listArticle" id="kapittel-1-ledd-5-punkt-7"><article class="legalP" id="kapittel-1-ledd-5-punkt-7-ledd-1">Alle dyr som passerer gjennom oppsamlingssentralene skal oppfylle helsekravene som gjelder for import av den aktuelle dyrekategorien til EØS.</article></article></li><li data-li-identifier="8)" data-name="8)"><article class="listArticle" id="kapittel-1-ledd-5-punkt-8"><article class="legalP" id="kapittel-1-ledd-5-punkt-8-ledd-1">Dyr som skal eksporteres til EØS og som passerer gjennom en oppsamlingssentral må, innen 6 dager etter ankomst, lastes og sendes direkte til eksportlandets grense: <ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-5-punkt-8-ledd-1-punkt-1"><article class="legalP" id="kapittel-1-ledd-5-punkt-8-ledd-1-punkt-1-ledd-1">uten å komme i kontakt med klauvdyr som ikke oppfyller helsekravene som gjelder for import av den aktuelle dyrekategorien til EØS;</article></article></li><li data-li-identifier="b)" data-name="b)"><article class="listArticle" id="kapittel-1-ledd-5-punkt-8-ledd-1-punkt-2"><article class="legalP" id="kapittel-1-ledd-5-punkt-8-ledd-1-punkt-2-ledd-1">være inndelt i forsendelser slik at ingen forsendelse inneholder både dyr til avl eller produksjon og dyr som skal slaktes umiddelbart etter importen;</article></article></li><li data-li-identifier="c)" data-name="c)"><article class="listArticle" id="kapittel-1-ledd-5-punkt-8-ledd-1-punkt-3"><article class="legalP" id="kapittel-1-ledd-5-punkt-8-ledd-1-punkt-3-ledd-1">i transportmidler eller containere som på forhånd er rengjort og desinfisert med et desinfeksjonsmiddel som i eksportlandet er offentlig godkjent som effektivt for å bekjempe sykdom som nevnt i betingelse 2) over, og som er konstruert slik at gjødsel, urin, strø eller fôr ikke kan renne ut eller falle av under transport.</article></article></li></ul></article></article></li><li data-li-identifier="9)" data-name="9)"><article class="listArticle" id="kapittel-1-ledd-5-punkt-9"><article class="legalP" id="kapittel-1-ledd-5-punkt-9-ledd-1">Hvis betingelsene for eksport av dyr til EØS krever at en test skal være gjennomført innen en bestemt tidsperiode før lasting, inkluderes enhver tid på oppsamlingssentralen i denne tidsperioden, opp til 6 dager, etter at dyrene har ankommet det godkjente oppsamlingsstedet.</article></article></li><li data-li-identifier="10)" data-name="10)"><article class="listArticle" id="kapittel-1-ledd-5-punkt-10"><article class="legalP" id="kapittel-1-ledd-5-punkt-10-ledd-1">Eksportlandet skal bestemme hvilke oppsamlingssentraler som er godkjent for avls- og produksjonsdyr og hvilke oppsamlingssentraler som er godkjent for slaktedyr, meddele navn og adresser på disse til Kommisjonen og medlemsstatenes sentrale myndigheter, og oppdatere denne informasjonen jevnlig.</article></article></li><li data-li-identifier="11)" data-name="11)"><article class="listArticle" id="kapittel-1-ledd-5-punkt-11"><article class="legalP" id="kapittel-1-ledd-5-punkt-11-ledd-1">Eksportlandet fastsetter prosedyren for offentlig tilsyn med godkjente oppsamlingssentraler og skal sørge for at slikt tilsyn blir utført.</article></article></li><li data-li-identifier="12)" data-name="12)"><article class="listArticle" id="kapittel-1-ledd-5-punkt-12"><article class="legalP" id="kapittel-1-ledd-5-punkt-12-ledd-1">Oppsamlingssentralene skal ha regelmessig tilsyn for å kontrollere at vilkårene for godkjenning oppfylles. Om vilkårene ikke oppfylles og godkjenningen trekkes tilbake eller oppheves, kan tildeling av ny godkjenning bare skje hvis offentlig veterinærmyndighet har forsikret seg om at oppsamlingssentralen overholder samtlige bestemmelser nevnt i dette vedlegget.</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. vedtak 79/542/EØF vedlegg I del 3 B.</article></footer> <article class="defaultP" margin-top="true">Nytt vedlegg H skal lyde:</article><span class="futuretitle" id="kapittel-1-foreslåttittel-4">Vedlegg H. Tillegg for sjøtransport av dyr jf. § 13 tredje ledd</span><p class="leddfortsettelse">(pdf)</p></section><section class="section" data-name="kapII" id="kapittel-2" data-lovdata-URL="LTI/forskrift/2006-07-04-920/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>