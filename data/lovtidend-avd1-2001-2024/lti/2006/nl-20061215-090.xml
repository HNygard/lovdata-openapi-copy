<!DOCTYPE html><html lang="no"><head><title>Lov om endringar i lov 25. september 1992 nr. 107 om kommuner og fylkeskommuner m.m. (statleg tilsyn med kommunesektoren).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2006-12-15-90</dd><dt class="dokid">DokumentID</dt><dd class="dokid">LTI/lov/2006-12-15-90</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 15 s 1896</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1925-07-17-11</li><li>lov/1992-09-25-107</li></ul></dd><dt class="dateOfPublication">Kunngjort</dt><dd class="dateOfPublication">2006-12-15</dd><dt class="journalNumber">Journalnummer</dt><dd class="journalNumber">2006-0985</dd><dt class="titleShort">Korttittel</dt><dd class="titleShort">Endringslov til kommuneloven</dd><dt class="title">Tittel</dt><dd class="title">Lov om endringar i lov 25. september 1992 nr. 107 om kommuner og fylkeskommuner m.m. (statleg tilsyn med kommunesektoren).</dd><dt class="miscInformation">Annet om dokumentet</dt><dd class="miscInformation">Ot.prp.nr.97 (2005–2006), Innst.O.nr.19 (2006–2007) og Besl.O.nr.13 (2006–2007). Odels- og lagtingsvedtak hhv. 30. november og 7. desember 2006. Fremmet av Kommunal- og regionaldepartementet.</dd><dt class="refid">RefID</dt><dd class="refid">lov/2006-12-15-90</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i lov 25. september 1992 nr. 107 om kommuner og fylkeskommuner m.m. (statleg tilsyn med kommunesektoren).<ul class="tocSubUl"><li>I<ul class="tocSubUl"><li>§ 60 a. Kapitlets virkeområde</li><li>§ 60 b. Lovlighetstilsyn</li><li>§ 60 c. Innsyn</li><li>§ 60 d. Pålegg</li><li>§ 60 e. Samordning av tilsynsvirksomheten</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2006-12-15-90" id="dokument"><h1>Lov om endringar i lov 25. september 1992 nr. 107 om kommuner og fylkeskommuner m.m. (statleg tilsyn med kommunesektoren).</h1><article class="defaultP" data-text-size="small">Endring i følgende annen lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 17. juli 1925 nr. 11 om Svalbard.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2006-12-15-90/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 25. september 1992 nr. 107 om kommuner og fylkeskommuner (kommuneloven) gjøres følgende endringer:</article> <article class="defaultP" margin-top="true">Overskriften til kapittel 10 skal lyde:</article> <article class="defaultP" margin-top="true"><i>Kapittel 10. Lovlighetskontroll. Statlig godkjenning av økonomiske forpliktelser.</i></article> <article class="defaultP" margin-top="true">Nytt kapittel 10 A skal lyde:</article> <article class="defaultP" margin-top="true"><i>Kapittel 10 A. Statlig tilsyn med kommunen eller fylkeskommunen.</i></article><article class="futureLegalArticle" data-name="§60a" id="kapittel-1-foreslåttparagraf-1"><span class="futureLegalArticleHeader">§ 60 a. <span class="legalArticleTitle">Kapitlets virkeområde</span></span><article class="legalP" id="kapittel-1-foreslåttparagraf-1-ledd-1">Statlig tilsyn med kommunens eller fylkeskommunens oppfyllelse av plikter pålagt i eller i medhold av lov skjer etter reglene i dette kapittel når ikke annet følger av lovgivningen ellers.</article><article class="legalP" id="kapittel-1-foreslåttparagraf-1-ledd-2">Reglene i dette kapittel er avgrenset til tilsyn med plikter som bare er pålagt kommunene eller fylkeskommunene. Bestemmelsen i § 60 e gjelder likevel for alt statlig tilsyn rettet mot en kommune eller fylkeskommune.</article></article><article class="futureLegalArticle" data-name="§60b" id="kapittel-1-foreslåttparagraf-2"><span class="futureLegalArticleHeader">§ 60 b. <span class="legalArticleTitle">Lovlighetstilsyn</span></span><article class="legalP" id="kapittel-1-foreslåttparagraf-2-ledd-1">Fylkesmannen kan føre tilsyn med lovligheten av kommunens eller fylkeskommunens oppfyllelse av plikter pålagt i eller i medhold av lov der departementet i lov er gitt myndighet til å føre tilsyn.</article></article><article class="futureLegalArticle" data-name="§60c" id="kapittel-1-foreslåttparagraf-3"><span class="futureLegalArticleHeader">§ 60 c. <span class="legalArticleTitle">Innsyn</span></span><article class="legalP" id="kapittel-1-foreslåttparagraf-3-ledd-1">Som tilsynsmyndighet etter dette kapitlet, kan fylkesmannen kreve at kommunen eller fylkeskommunen gir opplysninger om enkeltsaker eller sider av kommunens eller fylkeskommunens virksomhet. Fylkesmannen har rett til innsyn i alle kommunale og fylkeskommunale saksdokumenter og kan kreve at kommunale eller fylkeskommunale organer, folkevalgte og ansatte uten hinder av taushetsplikt gir de opplysninger og meldinger som er nødvendige for at fylkesmannen kan utføre tilsyn i henhold til dette kapitlet. Fylkesmannen kan også kreve adgang til alle kommunale eller fylkeskommunale institusjoner, lokaler og anlegg som er nødvendig for at fylkesmannen kan utføre tilsyn i henhold til dette kapitlet.</article><article class="legalP" id="kapittel-1-foreslåttparagraf-3-ledd-2">Første ledd gjelder tilsvarende overfor andre egne rettssubjekter som utfører kommunale eller fylkeskommunale oppgaver for kommuner eller fylkeskommuner.</article></article><article class="futureLegalArticle" data-name="§60d" id="kapittel-1-foreslåttparagraf-4"><span class="futureLegalArticleHeader">§ 60 d. <span class="legalArticleTitle">Pålegg</span></span><article class="legalP" id="kapittel-1-foreslåttparagraf-4-ledd-1">Fylkesmannen kan gi pålegg til kommunen eller fylkeskommunen om å rette forhold som er i strid med de bestemmelser fylkesmannen fører tilsyn med etter § 60 b.</article><article class="legalP" id="kapittel-1-foreslåttparagraf-4-ledd-2">Før pålegg benyttes, skal kommunen eller fylkeskommunen gis en rimelig frist til å rette forholdet.</article><article class="legalP" id="kapittel-1-foreslåttparagraf-4-ledd-3">Før fylkesmannen eller annen statlig tilsynsetat vedtar pålegg eller andre sanksjoner mot en kommune eller en fylkeskommune skal tilsynsetaten vurdere de virkninger disse kan ha for kommunens eller fylkeskommunens øvrige virksomhet.</article><article class="legalP" id="kapittel-1-foreslåttparagraf-4-ledd-4">Reglene i forvaltningsloven kapittel IV, V, VI samt §§ 41 og 42 gjelder tilsvarende for saker om pålegg etter denne bestemmelsen.</article></article><article class="futureLegalArticle" data-name="§60e" id="kapittel-1-foreslåttparagraf-5"><span class="futureLegalArticleHeader">§ 60 e. <span class="legalArticleTitle">Samordning av tilsynsvirksomheten</span></span><article class="legalP" id="kapittel-1-foreslåttparagraf-5-ledd-1">Fylkesmannen samordner praktiske sider og bruk av reaksjoner ved statlig tilsyn rettet mot kommunen eller fylkeskommunen.</article><article class="legalP" id="kapittel-1-foreslåttparagraf-5-ledd-2">Alle tilsynsetater skal underrette fylkesmannen om tilsynsplaner og om varsel om pålegg eller andre sanksjoner med vesentlige virkninger for kommunen eller fylkeskommunen. Tilsynsetater som er utpekt som koordinerende myndighet for tilsyn, skal underrette fylkesmannen om koordinert tilsynsplan.</article><article class="legalP" id="kapittel-1-foreslåttparagraf-5-ledd-3">Før pålegg eller andre sanksjoner med vesentlige virkninger for kommunen eller fylkeskommunen vedtas, skal tilsynsetaten så langt det er mulig ha dialog med kommunen eller fylkeskommunen om sanksjonene og kommunens eller fylkeskommunens oppfølging. Kommunen eller fylkeskommunen plikter å delta i dialogen.</article></article></section><section class="section" data-name="kapII" id="kapittel-2" data-lovdata-URL="LTI/lov/2006-12-15-90/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 17. juli 1925 nr. 11 om Svalbard skal § 43 lyde:</article><article class="legalP" id="kapittel-2-ledd-2">Kommuneloven §§ 59 om lovlighetskontroll, 60 om statlig kontroll og godkjenning av økonomiske forpliktelser, samt kapittel 10 A Statlig tilsyn med kommunen eller fylkeskommunen får tilsvarende anvendelse for Longyearbyen lokalstyre.</article></section><section class="section" data-name="kapIII" id="kapittel-3" data-lovdata-URL="LTI/lov/2006-12-15-90/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Loven trer i kraft fra den tid Kongen bestemmer.</article></section></main></body></html>