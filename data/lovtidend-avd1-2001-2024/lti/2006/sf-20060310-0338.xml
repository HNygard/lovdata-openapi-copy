<!DOCTYPE html><html lang="no"><head><title>Forskrift om lokalt opptak og rangering av søkere til videreutdanninger ved Mediehøgskolen Gimlekollen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-03-10-338</dd><dt class="dokid">DokumentID</dt><dd class="dokid">LTI/forskrift/2006-03-10-338</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 4 s 443</dd><dt class="dateInForce">I kraft fra</dt><dd class="dateInForce">2006-04-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-7</li><li>forskrift/2005-10-10-1191/§1-1</li></ul></dd><dt class="dateOfPublication">Kunngjort</dt><dd class="dateOfPublication">2006-03-24</dd><dt class="journalNumber">Journalnummer</dt><dd class="journalNumber">2006-0242</dd><dt class="titleShort">Korttittel</dt><dd class="titleShort">Forskrift om opptak ved Gimlekollen</dd><dt class="title">Tittel</dt><dd class="title">Forskrift om lokalt opptak og rangering av søkere til videreutdanninger ved Mediehøgskolen Gimlekollen.</dd><dt class="miscInformation">Annet om dokumentet</dt><dd class="miscInformation">Fastsatt av styret ved Mediehøgskolen Gimlekollen 10. mars 2006 med hjemmel i lov 1. april 2005 nr. 15 om universiteter og høyskoler § 3-6 og § 3-7 og forskrift 10. oktober 2005 nr. 1191 om opptak til universiteter og høyskoler § 1-1 fjerde ledd.</dd><dt class="refid">RefID</dt><dd class="refid">forskrift/2006-03-10-338</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om lokalt opptak og rangering av søkere til videreutdanninger ved Mediehøgskolen Gimlekollen.<ul class="tocSubUl"><li>§ 1. Virkeområde</li><li>§ 2. Minstekrav for opptak</li><li>§ 3. Betinget opptak</li><li>§ 4. Generelt om rangering av søkere ved opptak</li><li>§ 5. Rangering av søkere ved opptak</li><li>§ 6. Opptak utenom rangeringsreglene</li><li>§ 7. Rangering av søkere med godkjent realkompetanse</li><li>§ 8. Opptakskomiteer</li><li>§ 9. Søknadsfrister</li><li>§ 10. Søknadsdokumenter</li><li>§ 11. Klage</li><li>§ 12. Ikrafttredelse av forskrift</li></ul></li></ul></dd></dl></header><main class="documentBody" data-lovdata-URL="LTI/forskrift/2006-03-10-338" id="dokument"><h1>Forskrift om lokalt opptak og rangering av søkere til videreutdanninger ved Mediehøgskolen Gimlekollen.</h1><article class="legalArticle" data-lovdata-URL="LTI/forskrift/2006-03-10-338/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for lokalt opptak og rangering av søkere til videreutdanninger av minst 30 studiepoengs omfang. Som videreutdanning regnes utdanning som bygger på grunnutdanning, «profesjonsdelen» av utdanning og etter- og videreutdanning. Forskriften gjelder også ved innpassing etter 1. år på profesjonsutdanningen i journalistikk.</article><article class="legalP" id="paragraf-1-ledd-2">Forskriften gjelder ikke for lokalt opptak og rangering til studier som er gitt som et samarbeid mellom Mediehøgskolen Gimlekollen og andre utdanningsinstitusjoner eller organisasjoner, når det er vedtatt et annet felles regelverk for opptaket i samarbeid mellom disse institusjonene.</article></article><article class="legalArticle" data-lovdata-URL="LTI/forskrift/2006-03-10-338/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Minstekrav for opptak</span></h2><article class="legalP" id="paragraf-2-ledd-1">For utdanning som har studieplan som ikke er regulert av nasjonal rammeplan, gjelder minstekrav for opptak i henhold til godkjent studieplan av styret eller annet organ med myndighet til å fatte vedtak om godkjent studieplan.</article></article><article class="legalArticle" data-lovdata-URL="LTI/forskrift/2006-03-10-338/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Betinget opptak</span></h2><article class="legalP" id="paragraf-3-ledd-1">Opptakskomiteen, jf. § 8, kan etter nærmere vurdering fatte vedtak om betinget opptak der søker mangler en del av opptaksgrunnlaget etter § 2.<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Der forhold utenfor søkers kontroll har medvirket til at eksamen som inngår i kravet for opptak, ikke er avlagt eller blitt sensurert.</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Der søker ikke har bestått eksamen som inngår i kravet for opptak, men der det likevel kan antas at søker har tilstrekkelige og faglige kvalifikasjoner for å kunne påbegynne studiet det søkes opptak til.</article><article class="legalP" id="paragraf-3-ledd-1-punkt-2-ledd-2">Det er en forutsetning for betinget opptak at manglende eksamen i opptaksgrunnlaget avlegges og bestås av studenten ved første mulige anledning.</article></article></li></ul></article></article><article class="legalArticle" data-lovdata-URL="LTI/forskrift/2006-03-10-338/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Generelt om rangering av søkere ved opptak</span></h2><article class="legalP" id="paragraf-4-ledd-1">Dersom det er flere kvalifiserte søkere enn antall studieplasser, rangeres søkere innbyrdes etter de reglene som fremgår av § 5 – § 7.</article><article class="legalP" id="paragraf-4-ledd-2">Kun søkere som er funnet kvalifisert eller betinget kvalifisert for opptak, jf. § 2 og § 3, kan rangeres ved opptak.</article><article class="legalP" id="paragraf-4-ledd-3">Søkere som har overholdt den utlyste søknadsfristen for opptak, jf. § 9, skal rangeres foran søkere som søker etter denne fristen. Høgskolen kan likevel behandle en søknad etter fristen på linje med søknader innen fristen der:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-3-punkt-1"><article class="legalP" id="paragraf-4-ledd-3-punkt-1-ledd-1">det må antas at søker på grunn av tungtveiende årsaker ikke har kunnet overholde søknadsfristen</article></article></li></ul><p class="leddfortsettelse">eller</p><ul class="defaultList"><li data-li-identifier="b)" data-name="b)"><article class="listArticle" id="paragraf-4-ledd-3-punkt-2"><article class="legalP" id="paragraf-4-ledd-3-punkt-2-ledd-1">det søkes av kvalifiserte søkere etter hovedopptak til utdanninger som har ledige plasser uten ventelister.</article></article></li></ul></article><article class="legalP" id="paragraf-4-ledd-4">Der søker har flere mulige kvalifiserende grunnlag for opptak, skal det ved rangering velges det grunnlaget som gir gunstigst resultat for søkeren.</article><article class="legalP" id="paragraf-4-ledd-5">Ved rangering av søkere på grunnlag av poengberegning kan det gis poeng for ett eller flere av følgende grunnlag:<ul class="defaultList"><li data-li-identifier="-" data-name="-"><article class="listArticle" id="paragraf-4-ledd-5-punkt-1"><article class="legalP" id="paragraf-4-ledd-5-punkt-1-ledd-1"><i>Karakterpoeng:</i> Det kan gis karakterpoeng for den utdanningen som kvalifiserer for opptak eller for deler av denne. Karakterpoeng gis på grunnlag av vektet karaktergjennomsnitt. Med «vektet gjennomsnitt» menes gjennomsnittet av alle tellende karakterer på vitnemålet vektet i forhold til antall studiepoeng/vekttall på hver karakterenhet/-tellende emne. Karakterpoeng ved opptak gis etter følgende skala: <table><tbody><tr><td data-text-align="left" data-vertical-align="top"><i>Karakterpoeng</i></td><td data-text-align="left" data-vertical-align="top">10</td><td data-text-align="left" data-vertical-align="top">8</td><td data-text-align="left" data-vertical-align="top">6</td><td data-text-align="left" data-vertical-align="top">4</td><td data-text-align="left" data-vertical-align="top">2</td></tr><tr><td data-text-align="left" data-vertical-align="top"><i>Karakter</i></td><td data-text-align="left" data-vertical-align="top">A</td><td data-text-align="left" data-vertical-align="top">B</td><td data-text-align="left" data-vertical-align="top">C</td><td data-text-align="left" data-vertical-align="top">D</td><td data-text-align="left" data-vertical-align="top">E</td></tr></tbody></table></article></article></li><li data-li-identifier="-" data-name="-"><article class="listArticle" id="paragraf-4-ledd-5-punkt-2"><article class="legalP" id="paragraf-4-ledd-5-punkt-2-ledd-1"><i>Utdanningspoeng:</i> Det kan gis utdanningspoeng for bestått høyere utdanning utover minstekravet for opptak.</article></article></li><li data-li-identifier="-" data-name="-"><article class="listArticle" id="paragraf-4-ledd-5-punkt-3"><article class="legalP" id="paragraf-4-ledd-5-punkt-3-ledd-1"><i>Praksispoeng:</i> Det kan gis poeng for praksis som bygger på den utdanningen som kvalifiserer for opptak og/eller for praksis som anses relevant for det studiet det søkes opptak til.</article></article></li><li data-li-identifier="-" data-name="-"><article class="listArticle" id="paragraf-4-ledd-5-punkt-4"><article class="legalP" id="paragraf-4-ledd-5-punkt-4-ledd-1"><i>Tilleggspoeng:</i> Det kan gis tilleggspoeng for organisasjonsarbeid, tillitsverv, egnethet mv., der dette er relevant for utdanningen.</article></article></li></ul></article><article class="legalP" id="paragraf-4-ledd-6">Konkurransepoeng fremgår som summen av poeng oppnådd for karakterpoeng, utdanningspoeng, praksispoeng og tilleggspoeng.</article><article class="legalP" id="paragraf-4-ledd-7">Der rangering av søkere skal foretas uten poengberegning, er det utarbeidet andre kriterier for rangeringen av søkere i § 7.</article></article><article class="legalArticle" data-lovdata-URL="LTI/forskrift/2006-03-10-338/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Rangering av søkere ved opptak</span></h2><ul class="defaultList"><li data-li-identifier="a)" data-name="a)"><article class="listArticle" id="paragraf-5-punkt-1"><article class="legalP" id="paragraf-5-punkt-1-ledd-1"><i>Tverrkulturell kommunikasjon, tredje semester</i> <ul class="defaultList"><li data-li-identifier="1." data-name="1."><article class="listArticle" id="paragraf-5-punkt-1-ledd-1-punkt-1"><article class="legalP" id="paragraf-5-punkt-1-ledd-1-punkt-1-ledd-1"><i>Karakterpoeng:</i> Det gis karakterpoeng på grunnlag av den kvalifiserende utdanningen.</article></article></li><li data-li-identifier="2." data-name="2."><article class="listArticle" id="paragraf-5-punkt-1-ledd-1-punkt-2"><article class="legalP" id="paragraf-5-punkt-1-ledd-1-punkt-2-ledd-1"><i>Utdanningspoeng:</i> Utenom den kvalifiserende utdanningen gis det 1 poeng per beståtte 30 studiepoeng, maksimalt 2 poeng.</article></article></li><li data-li-identifier="3." data-name="3."><article class="listArticle" id="paragraf-5-punkt-1-ledd-1-punkt-3"><article class="legalP" id="paragraf-5-punkt-1-ledd-1-punkt-3-ledd-1"><i>Praksispoeng:</i> Det gis 1 poeng per årsverk med praksis, maksimalt 2 poeng. Praksisen skal være relevant for studiet.</article></article></li><li data-li-identifier="4." data-name="4."><article class="listArticle" id="paragraf-5-punkt-1-ledd-1-punkt-4"><article class="legalP" id="paragraf-5-punkt-1-ledd-1-punkt-4-ledd-1"><i>Tilleggspoeng:</i> Det gis etter vurdering inntil 0,5 poeng for særlig relevant og omfattende organisasjonsarbeid.</article></article></li><li data-li-identifier="5." data-name="5."><article class="listArticle" id="paragraf-5-punkt-1-ledd-1-punkt-5"><article class="legalP" id="paragraf-5-punkt-1-ledd-1-punkt-5-ledd-1"><i>Konkurransepoeng:</i> Sum poeng for karakterpoeng, utdanningspoeng, tilleggspoeng og praksispoeng. Ved poenglikhet mellom flere søkere vektlegges karakteren på etnografisk prosjekt eller tilsvarende.</article></article></li></ul></article></article></li></ul><article class="legalP" id="paragraf-5-ledd-1">For å bli vurdert må søkeren tilfredsstille kravene til forkunnskaper slik de er beskrevet i studieplanen.<ul class="defaultList"><li data-li-identifier="b)" data-name="b)"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1"><i>Kreativ medieproduksjon</i> <ul class="defaultList"><li data-li-identifier="1." data-name="1."><article class="listArticle" id="paragraf-5-ledd-1-punkt-1-ledd-1-punkt-1"><article class="legalP" id="paragraf-5-ledd-1-punkt-1-ledd-1-punkt-1-ledd-1"><i>Karakterpoeng:</i> Det gis karakterpoeng på grunnlag av den kvalifiserende utdanningen.</article></article></li><li data-li-identifier="2." data-name="2."><article class="listArticle" id="paragraf-5-ledd-1-punkt-1-ledd-1-punkt-2"><article class="legalP" id="paragraf-5-ledd-1-punkt-1-ledd-1-punkt-2-ledd-1"><i>Praksispoeng:</i> Det gis 1 poeng per årsverk med praksis, maksimalt 2 poeng. Praksisen skal være relevant for studiet.</article></article></li><li data-li-identifier="3." data-name="3."><article class="listArticle" id="paragraf-5-ledd-1-punkt-1-ledd-1-punkt-3"><article class="legalP" id="paragraf-5-ledd-1-punkt-1-ledd-1-punkt-3-ledd-1"><i>Tilleggspoeng:</i> Det gis inntil 6 poeng på grunnlag av intervju.</article></article></li></ul></article></article></li></ul></article><article class="legalP" id="paragraf-5-ledd-2">For å bli vurdert må søkeren tilfredsstille kravene til forkunnskaper slik de er beskrevet i studieplanen.<ul class="defaultList"><li data-li-identifier="c)" data-name="c)"><article class="listArticle" id="paragraf-5-ledd-2-punkt-1"><article class="legalP" id="paragraf-5-ledd-2-punkt-1-ledd-1"><i>Innpassing til andre år journalistikk</i> <ul class="defaultList"><li data-li-identifier="1." data-name="1."><article class="listArticle" id="paragraf-5-ledd-2-punkt-1-ledd-1-punkt-1"><article class="legalP" id="paragraf-5-ledd-2-punkt-1-ledd-1-punkt-1-ledd-1"><i>Karakterpoeng:</i> Det gis karakterpoeng på grunnlag av den kvalifiserende utdanningen.</article></article></li><li data-li-identifier="2." data-name="2."><article class="listArticle" id="paragraf-5-ledd-2-punkt-1-ledd-1-punkt-2"><article class="legalP" id="paragraf-5-ledd-2-punkt-1-ledd-1-punkt-2-ledd-1"><i>Utdanningspoeng:</i> Utenom den kvalifiserende utdanningen gis det 1 poeng per beståtte 30 studiepoeng, maksimalt 2 poeng.</article></article></li><li data-li-identifier="3." data-name="3."><article class="listArticle" id="paragraf-5-ledd-2-punkt-1-ledd-1-punkt-3"><article class="legalP" id="paragraf-5-ledd-2-punkt-1-ledd-1-punkt-3-ledd-1"><i>Praksispoeng:</i> Det gis 1 poeng per årsverk med praksis, maksimalt 2 poeng. Praksisen skal være relevant for studiet.</article></article></li><li data-li-identifier="4." data-name="4."><article class="listArticle" id="paragraf-5-ledd-2-punkt-1-ledd-1-punkt-4"><article class="legalP" id="paragraf-5-ledd-2-punkt-1-ledd-1-punkt-4-ledd-1"><i>Tilleggspoeng:</i> Det gis etter vurdering inntil 2 poeng for særlig egnethet i emnet MK 101 Journalistikk I.</article></article></li><li data-li-identifier="5." data-name="5."><article class="listArticle" id="paragraf-5-ledd-2-punkt-1-ledd-1-punkt-5"><article class="legalP" id="paragraf-5-ledd-2-punkt-1-ledd-1-punkt-5-ledd-1"><i>Konkurransepoeng:</i> Sum poeng for karakterpoeng, utdanningspoeng, tilleggspoeng og praksispoeng. Ved poenglikhet mellom flere søkere vektlegges karakteren i journalistikk.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2006-03-10-338/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Opptak utenom rangeringsreglene</span></h2><article class="legalP" id="paragraf-6-ledd-1">Inntil 20 prosent av søkere kan tildeles opptak utenom rangeringsreglene i § 5. Dette kan gjelde søkere med minst ett av følgende grunnlag:<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">der søker ikke kan rangeres etter disse rangeringsreglene</article></article></li><li data-li-identifier="b)" data-name="b)"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">der søker dokumenterer at sykdom, funksjonshemning eller andre tungtveiende grunner gir grunn til å anta at eksamensresultatene ikke gir et riktig bilde av søkerens reelle kvalifikasjoner.</article></article></li></ul></article><article class="legalP" id="paragraf-6-ledd-2">Ved vurdering av opptak etter a) eller b), må det etter en helhetlig vurdering kunne antas at søker har likeverdige kvalifikasjoner med søkere som tas opp etter vanlig rangering etter § 5.<ul class="defaultList"><li data-li-identifier="c)" data-name="c)"><article class="listArticle" id="paragraf-6-ledd-2-punkt-1"><article class="legalP" id="paragraf-6-ledd-2-punkt-1-ledd-1">der andre særskilte forhold taler for at søker med en bestemt kultur-, etnisk-, utdannings- eller yrkesbakgrunn eller et underrepresentert kjønn må gis spesiell prioritet ved opptak.</article></article></li></ul></article><article class="legalP" id="paragraf-6-ledd-3">Det er en forutsetning at søkere som tas opp etter denne regelen, er kvalifisert for opptak etter gjeldende regler, jf. § 2 og § 3.<ul class="defaultList"><li data-li-identifier="d)" data-name="d)"><article class="listArticle" id="paragraf-6-ledd-3-punkt-1"><article class="legalP" id="paragraf-6-ledd-3-punkt-1-ledd-1">det kan opprettes særskilte studieplasser for utvekslingsstudenter.</article></article></li></ul></article></article><article class="legalArticle" data-lovdata-URL="LTI/forskrift/2006-03-10-338/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Rangering av søkere med godkjent realkompetanse</span></h2><article class="legalP" id="paragraf-7-ledd-1">Der søkere får godkjent realkompetanse som hele eller en del av opptaksgrunnlaget etter bestemmelsene i § 2, jf. gjeldende utfyllende bestemmelser om opptak på grunnlag av realkompetanse ved Mediehøgskolen Gimlekollen, skal rangering foretas gjennom skjønnsmessig vurdering av om søker har likeverdige kvalifikasjoner med søkere som tas opp etter rangeringsreglene i § 5.</article></article><article class="legalArticle" data-lovdata-URL="LTI/forskrift/2006-03-10-338/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Opptakskomiteer</span></h2><article class="legalP" id="paragraf-8-ledd-1">Undervisningsleder oppnevner opptakskomiteer med myndighet til å fatte vedtak om rangering og opptak av søkere etter § 3, § 6 og § 7 på de enkelte studier. Opptakskomiteene skal normalt bestå av faglig og administrativt ansatte dersom ikke annet framgår av studieplanen for de enkelte studiene.</article></article><article class="legalArticle" data-lovdata-URL="LTI/forskrift/2006-03-10-338/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Søknadsfrister</span></h2><article class="legalP" id="paragraf-9-ledd-1">Søknadsfrister for opptak fastsettes av opptaksleder, og kunngjøres minst én måned før fristens utløp.</article></article><article class="legalArticle" data-lovdata-URL="LTI/forskrift/2006-03-10-338/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Søknadsdokumenter</span></h2><article class="legalP" id="paragraf-10-ledd-1">Søknad om opptak skal stiles på fastsatt søknadsskjema. Alle opplysninger som er nødvendige og relevante for behandling av søknaden, skal dokumenteres. Søkeren plikter å orientere seg om hvilken dokumentasjon som er nødvendig å legge ved for at søknaden skal kunne behandles. Godkjent dokumentasjon er attesterte kopier av originale dokumenter. Dokumenter det ikke er mulig å legge ved innen søknadsfristen, skal ettersendes snarest mulig etter at de er søkerne i hende.</article></article><article class="legalArticle" data-lovdata-URL="LTI/forskrift/2006-03-10-338/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Klage</span></h2><article class="legalP" id="paragraf-11-ledd-1">Klage på endelig opptak behandles av høgskolens klagenemnd.</article></article><article class="legalArticle" data-lovdata-URL="LTI/forskrift/2006-03-10-338/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse av forskrift</span></h2><article class="legalP" id="paragraf-12-ledd-1">Forskriften trer i kraft fra 15. april 2006.</article></article></main></body></html>