<!DOCTYPE html><html lang="no"><head><title>Forskrift om endring i forskrift om stiftelsesloven.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-10-23-1172</dd><dt class="dokid">DokumentID</dt><dd class="dokid">LTI/forskrift/2006-10-23-1172</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 13 s 1703</dd><dt class="dateInForce">I kraft fra</dt><dd class="dateInForce">2006-10-23</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-21-1793</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2001-06-15-59/§7</li><li>lov/2001-06-15-59/§61</li><li>forskrift/2004-11-19-1490</li></ul></dd><dt class="dateOfPublication">Kunngjort</dt><dd class="dateOfPublication">2006-10-24</dd><dt class="journalNumber">Journalnummer</dt><dd class="journalNumber">2006-0867</dd><dt class="titleShort">Korttittel</dt><dd class="titleShort">Endr. i forskrift om stiftelsesloven</dd><dt class="title">Tittel</dt><dd class="title">Forskrift om endring i forskrift om stiftelsesloven.</dd><dt class="miscInformation">Annet om dokumentet</dt><dd class="miscInformation">Fastsatt av Justis- og politidepartementet 23. oktober 2006 med hjemmel i lov 15. juni 2001 nr. 59 om stiftelser (stiftelsesloven) § 7 tredje ledd og § 61 bokstav h, jf. delegeringsvedtak 19. november 2004 nr. 1490.</dd><dt class="refid">RefID</dt><dd class="refid">forskrift/2006-10-23-1172</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om stiftelsesloven.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-10-23-1172" id="dokument"><h1>Forskrift om endring i forskrift om stiftelsesloven.</h1><section class="section" data-name="kapI" id="kapittel-1" data-lovdata-URL="LTI/forskrift/2006-10-23-1172/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. desember 2004 nr. 1793 om stiftelsesloven gjøres følgende endring:</article> <article class="defaultP" margin-top="true">§ 4 skal lyde:</article><article class="legalP" id="kapittel-1-ledd-2">Avgifter etter bestemmelsen her tilfaller staten ved Stiftelsestilsynet.</article><article class="legalP" id="kapittel-1-ledd-3">Alle stiftelser som pr. 1. januar er registrert i Stiftelsesregisteret, og som har en egenkapital på kr 100.000 eller mer skal betale en årlig avgift.</article><article class="legalP" id="kapittel-1-ledd-4">Avgiften fastsettes slik<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">Stiftelser som har en egenkapital fra kr 100.000 til kr 199.999, skal betale kr 500 i årlig avgift.</article></article></li><li data-li-identifier="b)" data-name="b)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">Stiftelser som har en egenkapital fra kr 200.000 til kr 499.999, skal betale kr 750 i årlig avgift.</article></article></li><li data-li-identifier="c)" data-name="c)"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">Stiftelser som har en egenkapital fra kr 500.000 til kr 999.999, skal betale kr 1.250 i årlig avgift.</article></article></li><li data-li-identifier="d)" data-name="d)"><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">Stiftelser som har en egenkapital på kr 1.000.000 eller mer, skal betale kr 3.500 i årlig avgift.</article></article></li></ul></article><article class="legalP" id="kapittel-1-ledd-5">Ved fastsettelsen av avgiften skal egenkapitalen slik den fremgår av sist innsendte regnskaper til Regnskapsregisteret legges til grunn. For nyregistrerte stiftelser skal egenkapitalen slik den fremgår av åpningsbalansen som nevnt i stiftelsesloven § 12 annet ledd legges til grunn for avgiftsberegningen inntil egenkapitalen fremgår av regnskaper innsendt til Regnskapsregisteret.</article><article class="legalP" id="kapittel-1-ledd-6">Avgiften forfaller til betaling 15. mars. Dersom fristen utløper på en lørdag, søndag eller helligdag, utskytes fristen til nærmest påfølgende virkedag som ikke er lørdag. Avgiften anses betalt i rett tid dersom innbetalingen er stemplet av bank, postkontor eller registerføreren innen fristens utløp. Avgiften skal innbetales til den bankkonto som registerføreren bestemmer.</article><article class="legalP" id="kapittel-1-ledd-7">Ved elektronisk betaling av avgift skal kundeidentifikasjon (KID) oppgis sammen med betalingsoppdraget til betalerens bank. Betalingsformidlere skal avvise elektroniske betalingsoppdrag for avgift dersom det ikke er oppgitt gyldig kundeidentifikasjon (KID).</article><article class="legalP" id="kapittel-1-ledd-8">Nærmere regler om innbetalingen kan fastsettes av Stiftelsestilsynet.</article><article class="legalP" id="kapittel-1-ledd-9">For avgift som ikke er betalt i rett tid, betales renter i samsvar med lov 17. desember 1976 nr. 100 om renter ved forsinket betaling m.m. Rentene beregnes fra forfallsdag og inntil betaling skjer. Rentebeløp under kr 50 innkreves ikke.</article><article class="legalP" id="kapittel-1-ledd-10">Dersom en stiftelse begjærer Stiftelsestilsynet om å treffe vedtak med hjemmel i stiftelsesloven, skal stiftelsen betale årlig avgift i samsvar med tredje ledd fra og med det året begjæringen er mottatt. Det samme gjelder ved melding om forhøyelse av grunnkapitalen etter stiftelsesloven § 16 tredje ledd og ved melding om nedsetting av grunnkapitalen etter stiftelsesloven § 17 tredje ledd.</article><article class="legalP" id="kapittel-1-ledd-11">Stiftelser som ikke er meldt for registrering i Stiftelsesregisteret pr. 1. januar 2006, skal betale ½ årsavgift for 2006, med mindre det følger av paragrafen her at det skal betales full avgift.</article><article class="legalP" id="kapittel-1-ledd-12">Stiftelser som er meldt til Stiftelsestilsynet i samsvar med stiftelsesloven § 61 bokstav c innen 31. desember 2006, skal anses for å være registrert i Stiftelsesregisteret pr. 1. januar 2007.</article><article class="legalP" id="kapittel-1-ledd-13">Stiftelser som i strid med bestemmelsen i stiftelsesloven § 61 bokstav c ikke er meldt til Stiftelsestilsynet innen 31. desember 2006, skal likevel ilegges avgift som nevnt i denne paragrafen fra 1. januar 2007.</article></section><section class="section" data-name="kapII" id="kapittel-2" data-lovdata-URL="LTI/forskrift/2006-10-23-1172/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft straks.</article></section></main></body></html>