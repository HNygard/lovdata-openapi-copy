<!DOCTYPE html><html lang="no"><head><title>Forskrift om endring i forskrift om markedsregulering av norskprodusert egg og fjørfekjøtt.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-10-19-1693</dd><dt class="dokid">DokumentID</dt><dd class="dokid">LTI/forskrift/2006-10-19-1693</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 4 s 475</dd><dt class="dateInForce">I kraft fra</dt><dd class="dateInForce">2007-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-11-30-1440</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1936-07-10-6/§11</li></ul></dd><dt class="dateOfPublication">Kunngjort</dt><dd class="dateOfPublication">2007-04-13</dd><dt class="journalNumber">Journalnummer</dt><dd class="journalNumber">2007-0283</dd><dt class="titleShort">Korttittel</dt><dd class="titleShort">Endr i forskrift om egg og fjørfekjøtt</dd><dt class="title">Tittel</dt><dd class="title">Forskrift om endring i forskrift om markedsregulering av norskprodusert egg og fjørfekjøtt.</dd><dt class="miscInformation">Annet om dokumentet</dt><dd class="miscInformation">Fastsatt av Omsetningsrådet 19. oktober 2006 med hjemmel i lov 10. juli 1936 nr. 6 til å fremja umsetnaden av jordbruksvaror § 11.</dd><dt class="refid">RefID</dt><dd class="refid">forskrift/2006-10-19-1693</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om markedsregulering av norskprodusert egg og fjørfekjøtt.<ul class="tocSubUl"><li>§ 4. Reguleringstiltak som kan finansieres over omsetningsavgiften i eggsektoren</li><li>§ 10. Eksportlevering av egg og eggprodukter</li></ul></li></ul></dd></dl></header><main class="documentBody" data-lovdata-URL="LTI/forskrift/2006-10-19-1693" id="dokument"><h1>Forskrift om endring i forskrift om markedsregulering av norskprodusert egg og fjørfekjøtt.</h1><article class="centeredP" data-text-align="center">I</article><article class="legalP" id="ledd-1">I forskrift 30. november 1993 nr. 1440 om markedsregulering av norskprodusert egg og fjørfekjøtt gjøres følgende endringer:</article> <article class="defaultP" margin-top="true">Forskriftens tittel skal lyde:</article><article class="legalP" id="ledd-2"><i>Forskrift om markedsregulering av norskprodusert egg</i></article> <article class="defaultP" margin-top="true">§ 1 skal lyde:</article><article class="legalP" id="ledd-3">Formålet med forskriften er gjennom et sett med virkemidler å bidra til at markedsreguleringen av norskprodusert egg kan gjennomføres på en mest mulig effektiv og konkurransenøytral måte.</article> <article class="defaultP" margin-top="true">§ 2 pkt. d oppheves.</article> <article class="defaultP" margin-top="true">§ 2 nåværende pkt. e, f, g og h blir nye d, e, f og g, og skal lyde:<ul class="defaultList"><li data-li-identifier="d)" data-name="d)"><article class="listArticle" id="ledd-3-punkt-1"><article class="legalP" id="ledd-3-punkt-1-ledd-1"><i>Engrospris</i>: Prisen for vare på samme punkt i verdikjeden som noteringspunktet for representantvare, dvs. noteringsprisen. Nåværende noteringspunkt representerer pris til eggpakkeri i Nærbø i Rogaland og Rakkestad i Østfold.</article></article></li><li data-li-identifier="e)" data-name="e)"><article class="listArticle" id="ledd-3-punkt-2"><article class="legalP" id="ledd-3-punkt-2-ledd-1"><i>Dekningsgrad</i>: Forholdet mellom markedsregulators tilførsler av egg i den aktuelle uke og bestillinger hos markedsregulator.</article></article></li><li data-li-identifier="f)" data-name="f)"><article class="listArticle" id="ledd-3-punkt-3"><article class="legalP" id="ledd-3-punkt-3-ledd-1"><i>Uavhengige aktører</i>: Aktører som foretar videresalg eller foredling av egg, men som ikke er organisatorisk tilknyttet markedsregulator.</article></article></li><li data-li-identifier="g)" data-name="g)"><article class="listArticle" id="ledd-3-punkt-4"><article class="legalP" id="ledd-3-punkt-4-ledd-1"><i>Underskuddssituasjon</i>: En situasjon hvor det er underskudd av konsumegg innenlands og tollen på egg er satt ned etter forskrift om administrative tollnedsettelser.</article></article></li></ul></article> <article class="defaultP" margin-top="true">§ 3 første ledd skal lyde:</article><article class="legalP" id="ledd-4">Markedsregulator har ansvaret for å søke å ta ut avtalt målpris i samsvar med forutsetningene om at målpris skal kunne oppnås ved markedsbalanse og gjennomføre markedsregulering av norskprodusert egg slik at kostnadene blir lavest mulig.</article> <article class="defaultP" margin-top="true">§ 3 tredje ledd skal lyde:</article><article class="legalP" id="ledd-5">Markedsregulator skal søke å gjennomføre markedsreguleringen slik at det oppnås mest mulig like konkurransevilkår innenfor omsetning av norskproduserte egg og produkter av egg.</article> <article class="defaultP" margin-top="true">§ 4 overskriften skal lyde:</article><article class="futureLegalArticle" data-name="§4" id="foreslåttparagraf-1"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Reguleringstiltak som kan finansieres over omsetningsavgiften i eggsektoren</span></span></article> <article class="defaultP" margin-top="true">§ 4 første ledd pkt. 1 skal lyde:<ul class="defaultList"><li data-li-identifier="1." data-name="1."><article class="listArticle" id="foreslåttparagraf-1-punkt-1"><article class="legalP" id="foreslåttparagraf-1-punkt-1-ledd-1">Kjølelagring av egg og eggprodukter og fryselagring av eggprodukter (§ 5 og § 6)</article></article></li></ul></article> <article class="defaultP" margin-top="true">§ 4 første ledd pkt. 3 oppheves</article> <article class="defaultP" margin-top="true">§ 4 første ledd pkt. 5 skal lyde:<ul class="defaultList"><li data-li-identifier="5." data-name="5."><article class="listArticle" id="foreslåttparagraf-1-punkt-2"><article class="legalP" id="foreslåttparagraf-1-punkt-2-ledd-1">Eksportlevering av egg og eggprodukter (§ 10).</article></article></li></ul></article> <article class="defaultP" margin-top="true">§ 5 andre ledd skal lyde:</article><article class="legalP" id="ledd-6">Fryselagring av eggprodukter godtgjøres etter faste satser pr. kg pr. måneds lagring utover en måned til dekning for renter, forsikring, svinn og lagring inklusiv håndtering.</article> <article class="defaultP" margin-top="true">§ 5 femte ledd oppheves.</article> <article class="defaultP" margin-top="true">§ 8 oppheves.</article> <article class="defaultP" margin-top="true">§ 10 overskriften og første ledd pkt. a) skal lyde:</article><article class="futureLegalArticle" data-name="§10" id="foreslåttparagraf-2"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Eksportlevering av egg og eggprodukter</span></span><article class="legalP" id="foreslåttparagraf-2-ledd-1">Ved eksportleveringer av egg og eggprodukter beregnes tilskuddet etter følgende regler:<ul class="defaultList"><li data-li-identifier="a)" data-name="a)"><article class="listArticle" id="foreslåttparagraf-2-ledd-1-punkt-1"><article class="legalP" id="foreslåttparagraf-2-ledd-1-punkt-1-ledd-1">Det eksporttap som godtgjøres er differansen mellom varens innsettingspris og dens salgspris.</article><article class="legalP" id="foreslåttparagraf-2-ledd-1-punkt-1-ledd-2">Innsettingsprisen for egg og overskuddshvite er markedsregulators engrosnotering på innsettingsdagen med fradrag av markedsregulators engrosmargin. Innsettingsprisen for heleggprodukter og naturlig sammenhørende kvanta av skilleprodukter, som er et resultat av overskuddskvanta av konsumegg, fastsettes som en spesialkalkyle med råvarekostnader ut fra de kvanta A-egg som er tatt ut av konsummarkedet i markedsreguleringssammenheng. Det er kun råvarekostnadene i denne spesialkalkylen som kan være høyere enn i den ordinære kalkylen bak markedsregulators engrosprisnotering for den angjeldende vare. Det skal føres eget kvantumsregnskap over leveranser til fabrikk av overskuddskvanta skallegg fra konsummarkedet.</article><article class="legalP" id="foreslåttparagraf-2-ledd-1-punkt-1-ledd-3">Salgsprisen er oppnådd pris.</article><article class="legalP" id="foreslåttparagraf-2-ledd-1-punkt-1-ledd-4">Det regnes med den varemengde som er klargjort for avsendelse til utlandet.</article><article class="legalP" id="foreslåttparagraf-2-ledd-1-punkt-1-ledd-5">Prisnedskriving av skallegg under denne paragraf kan også foretas ved levering til innenlands bearbeiding (som råvare til produkter for eksport), dersom dette totalt sett er billigere for markedsreguleringen enn ordinære eksportleveringer av egg eller eggprodukter.</article></article></li></ul></article></article> <article class="defaultP" margin-top="true">§ 11 skal lyde:</article><article class="legalP" id="ledd-7">Ved levering av egg og eggprodukter til spesialmarkeder som for eksempel skip og fly i utenriksfart, fangst og fiske i fjerne farvann, oljeboringsplattformer og Svalbard, beregnes tilskudd etter følgende regler:</article><article class="legalP" id="ledd-8">Den prisreduksjon som godtgjøres er differansen mellom varens innsettingspris og dens salgspris. Innsettingsprisen er markedsregulators engrosnotering på innsettingsdagen, med fradrag av markedsregulators engrosmargin. For eggprodukter er salgspris oppnådd pris. For egg er salgspris den verdensmarkedspris som fastsettes i medhold av lov om importavgift og råvareprisutjevning ved eksport for produkter fremstilt ved bearbeidelse av jordbruksråvarer med tillegg av en sats fastsatt av Omsetningsrådets arbeidsutvalg etter forslag fra markedsregulator. Det regnes med den varemengde som er utlevert.</article> <article class="defaultP" margin-top="true">§ 14 oppheves.</article> <article class="defaultP" margin-top="true">§ 15 andre ledd oppheves.</article> <article class="defaultP" margin-top="true">§ 16 andre og tredje ledd skal lyde:</article><article class="legalP" id="ledd-9">Markedsregulator skal foran hvert år foreslå omsetningsavgift på egg på grunnlag av prognoser over kostnader knyttet til behov for avsetningstiltak, til administrative oppgaver hos markedsregulator, Statens landbruksforvaltning og til prognosearbeid eller andre relevante oppgaver som utføres på oppdrag i regi av Norsk Landbrukssamvirke, samt andre tiltak godkjent av Omsetningsrådets arbeidsutvalg og under hensyntagen til størrelsen på eksisterende fond.</article><article class="legalP" id="ledd-10">Markedsregulator skal fremme forslag til budsjett for administrasjonskostnader jf. § 17 og forslag til satser i henhold til § 5 og § 10.</article><article class="centeredP" data-text-align="center">II</article><article class="legalP" id="ledd-11">Endringene trer i kraft 1. januar 2007.</article></main></body></html>