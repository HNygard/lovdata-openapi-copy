<!DOCTYPE html><html lang="no"><head><title>Forskrift om varslings- og rapporteringsplikt i forbindelse med jernbaneulykker og jernbanehendelser (varslings- og rapporteringsforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-03-31-379</dd><dt class="dokid">DokumentID</dt><dd class="dokid">LTI/forskrift/2006-03-31-379</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 5 s 489</dd><dt class="dateInForce">I kraft fra</dt><dd class="dateInForce">2006-04-30</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-01-29-123</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-03-34/§2</li><li>lov/2005-06-03-34/§6</li><li>lov/2005-06-03-34/§7</li><li>lov/2005-06-03-34/§8</li></ul></dd><dt class="dateOfPublication">Kunngjort</dt><dd class="dateOfPublication">2006-04-04</dd><dt class="journalNumber">Journalnummer</dt><dd class="journalNumber">2006-0273</dd><dt class="titleShort">Korttittel</dt><dd class="titleShort">Varslings- og rapporteringsforskriften</dd><dt class="title">Tittel</dt><dd class="title">Forskrift om varslings- og rapporteringsplikt i forbindelse med jernbaneulykker og jernbanehendelser (varslings- og rapporteringsforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Samferdselsdepartementet 31. mars 2006 med hjemmel i lov 3. juni 2005 nr. 34 om varsling, rapportering og undersøkelse av jernbaneulykker og jernbanehendelser m.m. (jernbaneundersøkelsesloven) § 2, § 6, § 7 og § 8. Jf. EØS-avtalen vedlegg XIII nr. 42e (direktiv 2004/49/EF).</dd><dt class="refid">RefID</dt><dd class="refid">forskrift/2006-03-31-379</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om varslings- og rapporteringsplikt i forbindelse med jernbaneulykker og jernbanehendelser (varslings- og rapporteringsforskriften).<ul class="tocSubUl"><li>§ 1. Virkeområde</li><li>§ 2. Myndighetene</li><li>§ 3. Varsling av jernbaneulykke</li><li>§ 4. Varsling av alvorlig jernbanehendelse</li><li>§ 5. Rapportering av jernbaneulykke og alvorlig jernbanehendelse</li><li>§ 6. Rapportering av jernbanehendelse</li><li>§ 7. Nærmere om varslings- og rapporteringsplikten</li><li>§ 8. Implementering i sikkerhetsstyringssystemet</li><li>§ 9. Unntak</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2006-03-31-379" id="dokument"><h1>Forskrift om varslings- og rapporteringsplikt i forbindelse med jernbaneulykker og jernbanehendelser (varslings- og rapporteringsforskriften).</h1><article class="legalArticle" data-lovdata-URL="LTI/forskrift/2006-03-31-379/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder varsling og rapportering av jernbaneulykker, alvorlige jernbanehendelser og jernbanehendelser med jernbane som omfattes av jernbaneloven.</article><article class="legalP" id="paragraf-1-ledd-2">Kabelbane anses ikke som jernbane etter jernbaneundersøkelsesloven.</article></article><article class="legalArticle" data-lovdata-URL="LTI/forskrift/2006-03-31-379/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Myndighetene</span></h2><article class="legalP" id="paragraf-2-ledd-1">Statens havarikommisjon for transport er undersøkelsesmyndighet etter forskriften her.</article><article class="legalP" id="paragraf-2-ledd-2">Statens jernbanetilsyn er tilsynsmyndighet etter forskriften her.</article></article><article class="legalArticle" data-lovdata-URL="LTI/forskrift/2006-03-31-379/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Varsling av jernbaneulykke</span></h2><article class="legalP" id="paragraf-3-ledd-1">Personell i jernbanevirksomheten som blir involvert i jernbaneulykke, skal straks varsle nærmeste trafikkstyringsenhet, nærmeste politimyndighet eller Hovedredningssentralen om ulykken. Den som mottar varsel skal straks varsle de andre instansene som nevnt i første punktum, samt varsle undersøkelsesmyndigheten. Varsel skal skje muntlig.</article><article class="legalP" id="paragraf-3-ledd-2">Jernbanevirksomheten har et eget ansvar for å påse at varsel etter første ledd blir gitt.</article></article><article class="legalArticle" data-lovdata-URL="LTI/forskrift/2006-03-31-379/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Varsling av alvorlig jernbanehendelse</span></h2><article class="legalP" id="paragraf-4-ledd-1">Jernbanevirksomheten skal straks sørge for varsling av alvorlig jernbanehendelse til undersøkelsesmyndigheten. Dersom hendelsens art gir grunnlag for å varsle andre myndigheter, sørger jernbanevirksomheten for dette. Varsel skal skje muntlig.</article></article><article class="legalArticle" data-lovdata-URL="LTI/forskrift/2006-03-31-379/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Rapportering av jernbaneulykke og alvorlig jernbanehendelse</span></h2><article class="legalP" id="paragraf-5-ledd-1">Jernbanevirksomheten skal rapportere jernbaneulykke og alvorlig jernbanehendelse skriftlig til både undersøkelsesmyndigheten og tilsynsmyndigheten så snart som mulig og senest innen 72 timer. Rapportering kan skje elektronisk.</article><article class="legalP" id="paragraf-5-ledd-2">Rapportering skal skje på skjema fastsatt av tilsynsmyndigheten og undersøkelsesmyndigheten i fellesskap.</article></article><article class="legalArticle" data-lovdata-URL="LTI/forskrift/2006-03-31-379/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Rapportering av jernbanehendelse</span></h2><article class="legalP" id="paragraf-6-ledd-1">Jernbanevirksomheten skal rapportere jernbanehendelse til tilsynsmyndigheten innen 8 dager. Rapportering kan skje elektronisk.</article><article class="legalP" id="paragraf-6-ledd-2">Rapportering av jernbanehendelser skal skje på skjema fastsatt av tilsynsmyndigheten.</article></article><article class="legalArticle" data-lovdata-URL="LTI/forskrift/2006-03-31-379/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Nærmere om varslings- og rapporteringsplikten</span></h2><article class="legalP" id="paragraf-7-ledd-1">Dersom jernbanevirksomheten er i tvil om det aktuelle forholdet er å anse som en jernbaneulykke, alvorlig hendelse eller jernbanehendelse, skal det varsles og/eller rapporteres i henhold til den paragraf i forskriften som er den mest omfattende.</article><article class="legalP" id="paragraf-7-ledd-2">Undersøkelsesmyndigheten og tilsynsmyndigheten har rett til å omklassifisere enhver mottatt rapport og kan til enhver tid forlange utdypende opplysninger om et innrapportert forhold.</article></article><article class="legalArticle" data-lovdata-URL="LTI/forskrift/2006-03-31-379/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Implementering i sikkerhetsstyringssystemet</span></h2><article class="legalP" id="paragraf-8-ledd-1">Den som har tillatelse til å drive jernbanevirksomhet eller som har lisens eller sikkerhetssertifikat fastsatt med hjemmel i jernbaneloven skal innarbeide innholdet i denne forskrift i sitt sikkerhetsstyringssystem.</article></article><article class="legalArticle" data-lovdata-URL="LTI/forskrift/2006-03-31-379/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Unntak</span></h2><article class="legalP" id="paragraf-9-ledd-1">Undersøkelsesmyndigheten og tilsynsmyndigheten kan innenfor sitt ansvarsområde gjøre unntak fra bestemmelsene i denne forskrift, dersom dette vil føre til en mer hensiktsmessig rapportering eller dersom særlige forhold tilsier det.</article></article><article class="legalArticle" data-lovdata-URL="LTI/forskrift/2006-03-31-379/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Denne forskrift trer i kraft 30. april 2006. Fra samme tidspunkt oppheves forskrift 29. januar 2002 nr. 123 om varslings- og rapporteringsplikt i forbindelse med jernbaneulykker og jernbanehendelser.</article></article></main></body></html>