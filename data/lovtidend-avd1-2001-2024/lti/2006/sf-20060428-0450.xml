<!DOCTYPE html><html lang="no"><head><title>Forskrift om særlige tiltak mot Usbekistan.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-04-28-450</dd><dt class="dokid">DokumentID</dt><dd class="dokid">LTI/forskrift/2006-04-28-450</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 5 s 630</dd><dt class="dateInForce">I kraft fra</dt><dd class="dateInForce">2006-04-28</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2001-04-27-14</li></ul></dd><dt class="dateOfPublication">Kunngjort</dt><dd class="dateOfPublication">2006-04-28</dd><dt class="journalNumber">Journalnummer</dt><dd class="journalNumber">2006-0349</dd><dt class="titleShort">Korttittel</dt><dd class="titleShort">Forskrift om særlige tiltak mot Usbekistan</dd><dt class="title">Tittel</dt><dd class="title">Forskrift om særlige tiltak mot Usbekistan.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 28. april 2006 med hjemmel i lov 27. april 2001 nr. 14 om iverksetjing av internasjonale, ikkje-militære tiltak i form av avbrot eller avgrensing av økonomisk eller anna samkvem med tredjestatar eller rørsler. Fremmet av Utenriksdepartementet.</dd><dt class="refid">RefID</dt><dd class="refid">forskrift/2006-04-28-450</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særlige tiltak mot Usbekistan.<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Forbud mot salg mv. av våpen og relatert materiell</li><li>§ 4. Forbud mot bistand med tilknytning til militære aktiviteter og materiell</li><li>§ 5. Forbud mot salg mv. av utstyr som kan bli brukt til nasjonal undertrykking</li><li>§ 6. Unntak fra § 3 til § 5 for utstyr ment for humanitær bruk mv.</li><li>§ 7. Fullmakt til å endre, suspendere eller oppheve forskriften</li><li>§ 8. Ikrafttredelse</li><li>Vedlegg I til forskrift 28. april 2006 nr. 450 om særlige tiltak mot Usbekistan: Utstyr som kan brukes til nasjonal undertrykking, jf. § 5 og § 6 første ledd bokstav a nr. 1</li></ul></li></ul></dd></dl></header><main class="documentBody" data-lovdata-URL="LTI/forskrift/2006-04-28-450" id="dokument"><h1>Forskrift om særlige tiltak mot Usbekistan.</h1><article class="legalArticle" data-lovdata-URL="LTI/forskrift/2006-04-28-450/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften får anvendelse:<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">på norsk territorium;</article></article></li><li data-li-identifier="b)" data-name="b)"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">om bord på alle luftfartøy og fartøy under norsk jurisdiksjon;</article></article></li><li data-li-identifier="c)" data-name="c)"><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">på norske statsborgere uansett hvor de befinner seg;</article></article></li><li data-li-identifier="d)" data-name="d)"><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">på alle juridiske personer, grupper eller enheter som er etablert eller stiftet i henhold til norsk lovgivning;</article></article></li><li data-li-identifier="e)" data-name="e)"><article class="listArticle" id="paragraf-1-ledd-1-punkt-5"><article class="legalP" id="paragraf-1-ledd-1-punkt-5-ledd-1">på alle juridiske personer, grupper eller enheter som driver forretningsvirksomhet i Norge.</article></article></li></ul></article></article><article class="legalArticle" data-lovdata-URL="LTI/forskrift/2006-04-28-450/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskriften menes med:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">faglig bistand: alle typer teknisk støtte i forbindelse med reparasjoner, utvikling, produksjon, montering, testing, vedlikehold, og andre tekniske tjenester, som kan ta form av veiledning, rådgivning, opplæring, overføring av praktiske kunnskaper eller ferdigheter eller konsulenttjenester mv., herunder muntlige former for bistand;</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">«Utstyr som kan anvendes til nasjonal undertrykking» er det utstyr som står oppført i vedlegg I til denne forskriften.</article></article></li></ul></article></article><article class="legalArticle" data-lovdata-URL="LTI/forskrift/2006-04-28-450/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forbud mot salg mv. av våpen og relatert materiell</span></h2><article class="legalP" id="paragraf-3-ledd-1">Det er forbudt å selge, levere, overføre eller eksportere, direkte eller indirekte, våpen og relatert materiell av enhver type, samt reservedeler til slikt materiell, til enhver fysisk eller juridisk person, enhet eller ethvert organ i, eller til bruk i, Usbekistan. Forbudet gjelder uansett om varene har norsk opprinnelse eller ikke.</article></article><article class="legalArticle" data-lovdata-URL="LTI/forskrift/2006-04-28-450/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forbud mot bistand med tilknytning til militære aktiviteter og materiell</span></h2><article class="legalP" id="paragraf-4-ledd-1">Det er forbudt:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">å gi faglig bistand med tilknytning til militære aktiviteter og til levering, produksjon, vedlikehold og bruk av våpen og relatert materiell av enhver type, og til reservedeler til slikt materiell, direkte eller indirekte til enhver fysisk eller juridisk person, enhet eller ethvert organ i, eller til bruk i, Usbekistan;</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">å gi finansiering eller finansieringsbistand i tilknytning til militære aktiviteter, herunder særlig tilskudd, lån og eksportkredittforsikring, i forbindelse med salg, levering, overføring eller eksport av våpen og relatert materiell, eller til relatert teknisk bistand og andre tjenester, direkte eller indirekte til enhver fysisk eller juridisk person, enhet eller ethvert organ i, eller til bruk i, Usbekistan;</article></article></li><li data-li-identifier="c)" data-name="c)"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">forsettlig å delta i aktiviteter hvis hensikt eller virkning er å fremme transaksjonene nevnt i bokstav a og b.</article></article></li></ul></article></article><article class="legalArticle" data-lovdata-URL="LTI/forskrift/2006-04-28-450/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forbud mot salg mv. av utstyr som kan bli brukt til nasjonal undertrykking</span></h2><article class="legalP" id="paragraf-5-ledd-1">Forbudene i § 3 og § 4 gjelder tilsvarende med hensyn til utstyr som kan bli brukt til nasjonal undertrykking og som står oppført i vedlegg I til denne forskrift.</article></article><article class="legalArticle" data-lovdata-URL="LTI/forskrift/2006-04-28-450/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Unntak fra § 3 til § 5 for utstyr ment for humanitær bruk mv.</span></h2><article class="legalP" id="paragraf-6-ledd-1">Som unntak fra § 3 til § 5 kan Utenriksdepartementet tillate:<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">salg, levering, overføring eller eksport av <ul class="defaultList"><li data-li-identifier="1." data-name="1."><article class="listArticle" id="paragraf-6-ledd-1-punkt-1-ledd-1-punkt-1"><article class="legalP" id="paragraf-6-ledd-1-punkt-1-ledd-1-punkt-1-ledd-1">ikke-dødelig militært utstyr, eller utstyr som kan bli brukt til nasjonal undertrykking og som står oppført i vedlegg I, som utelukkende er ment for humanitær bruk eller beskyttelse eller for internasjonale programmer for institusjonsbygging,</article></article></li><li data-li-identifier="2." data-name="2."><article class="listArticle" id="paragraf-6-ledd-1-punkt-1-ledd-1-punkt-2"><article class="legalP" id="paragraf-6-ledd-1-punkt-1-ledd-1-punkt-2-ledd-1">materiell ment for internasjonale krisehåndteringsoperasjoner;</article></article></li></ul></article></article></li><li data-li-identifier="b)" data-name="b)"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">finansiering og finansieringsbistand samt faglig bistand i tilknytning til utstyr som nevnt i bokstav a, såfremt de samme betingelser er oppfylt.</article></article></li><li data-li-identifier="c)" data-name="c)"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">levering, overføring eller eksport av våpen og relatert materiell som vist til i § 3, til styrkebidrag i den internasjonale sikkerhetsstyrken (ISAF) og operasjon «Enduring Freedom» i Usbekistan.</article></article></li></ul></article><article class="legalP" id="paragraf-6-ledd-2">Tillatelser som nevnt i første ledd, må innhentes forut for gjennomføringen av den aktivitet som det søkes om tillatelse for.</article><article class="legalP" id="paragraf-6-ledd-3">§ 3 til § 5 får ikke anvendelse på beskyttelsesbekledning, herunder skuddsikre vester og militærhjelmer, som midlertidig eksporteres til Usbekistan av FN-personell, personell fra Den europeiske union, dets medlemsstater eller den norske stat, eller av representanter for mediene, humanitært hjelpepersonell, utviklingsarbeidere og tilknyttet personell, utelukkende til deres personlige bruk.</article></article><article class="legalArticle" data-lovdata-URL="LTI/forskrift/2006-04-28-450/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Fullmakt til å endre, suspendere eller oppheve forskriften</span></h2><article class="legalP" id="paragraf-7-ledd-1">Utenriksdepartementet gis fullmakt til å endre, suspendere eller oppheve denne forskrift med vedlegg.</article></article><article class="legalArticle" data-lovdata-URL="LTI/forskrift/2006-04-28-450/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Denne forskrift trer i kraft straks.</article></article><section class="section" data-name="vedleggI" id="kapittel-1" data-lovdata-URL="LTI/forskrift/2006-04-28-450/KAPITTEL_1"><h2>Vedlegg I til forskrift 28. april 2006 nr. 450 om særlige tiltak mot Usbekistan: Utstyr som kan brukes til nasjonal undertrykking, jf. § 5 og § 6 første ledd bokstav a nr. 1</h2><article class="legalP" id="kapittel-1-ledd-1">(Følgende liste inneholder ikke gjenstander som er særskilt konstruert eller endret for militær bruk og som er omfattet av våpenembargoen, jf. § 2 bokstav b.)</article> <article class="defaultP" margin-top="true">Hjelmer som gir vern mot kuler, hjelmer til bruk under opptøyer, skjold til bruk under opptøyer og skjold som gir vern mot kuler, samt særskilt konstruerte deler til slikt utstyr</article> <article class="defaultP" margin-top="true">Særskilt konstruert fingeravtrykksutstyr</article> <article class="defaultP" margin-top="true">Mekanisk drevne prosjektører</article> <article class="defaultP" margin-top="true">Byggeutstyr som gir vern mot kuler</article> <article class="defaultP" margin-top="true">Jaktkniver</article> <article class="defaultP" margin-top="true">Særskilt konstruert utstyr til produksjon av jaktgeværer</article> <article class="defaultP" margin-top="true">Utstyr til håndladning av ammunisjon</article> <article class="defaultP" margin-top="true">Kommunikasjonsavlyttingsutstyr</article> <article class="defaultP" margin-top="true">Optiske halvlederdetektorer</article> <article class="defaultP" margin-top="true">Bildeforsterkerrør</article> <article class="defaultP" margin-top="true">Teleskopvåpensikter</article> <article class="defaultP" margin-top="true">Våpen med glatt løp og tilhørende ammunisjon utover dem som er særskilt konstruert til militær bruk, og særskilt konstruerte deler til slike unntatt:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">signalpistoler</article></article></li><li data-li-identifier="2)" data-name="2)"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">luftpistoler eller geværer konstruert som industriverktøy eller til human bedøvelse av dyr.</article></article></li></ul></article> <article class="defaultP" margin-top="true">Simulatorer til undervisning i bruk av skytevåpen og særskilt konstruerte eller endrede deler og tilbehør til slike</article> <article class="defaultP" margin-top="true">Bomber og håndgranater utover dem som er særskilt konstruert til militær bruk, og særskilt konstruerte deler til slike</article> <article class="defaultP" margin-top="true">Armerte vernedrakter og særskilt utviklede deler til slike, utover dem som er produsert etter militære standarder eller spesifikasjoner</article> <article class="defaultP" margin-top="true">Terrenggående brukskjøretøyer med trekk på alle hjul som er produsert eller utstyrt med vern mot kuler, og profilpanser til slike kjøretøyer</article> <article class="defaultP" margin-top="true">Vannkanoner og særskilt konstruerte eller endrede deler til slike</article> <article class="defaultP" margin-top="true">Kjøretøyer utstyrt med vannkanon</article> <article class="defaultP" margin-top="true">Kjøretøyer som er særskilt konstruert eller endret for å bli elektrisifisert for å avvise angripere, og deler til slike som er særskilt konstruert eller endret for dette formål</article> <article class="defaultP" margin-top="true">Akkustiske innretninger som produsenten eller leverandøren presenterer som egnet til bekjempelse av opptøyer, og særskilt konstruerte deler til slike</article> <article class="defaultP" margin-top="true">Fotlenker, kjeder, ankeljern og belter til elektrisk sjokk, særskilt konstruert for å frihetsberøve mennesker, unntatt:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">håndjern hvis maksimale dimensjon inkludert kjede ikke overstiger 240 mm i låst tilstand.</article></article></li></ul></article> <article class="defaultP" margin-top="true">Bærbare innretninger som er konstruert eller endret med henblikk på bekjempelse av opptøyer eller egenbeskyttelse ved utsending av et lammende stoff (f.eks. tåregass eller pepperspray), og særskilt konstruerte deler til slike</article> <article class="defaultP" margin-top="true">Bærbare innretninger som er konstruert eller endret med henblikk på bekjempelse av opptøyer eller egenbeskyttelse ved elektrisk sjokk (herunder elektriske stokker, elektriske skjold, bedøvelsesgeværer og elektriske dartgeværer (taserutstyr)) og deler til slikt utstyr særskilt konstruert eller endret for dette formål</article> <article class="defaultP" margin-top="true">Elektronisk utstyr som kan spore skjult sprengstoff, og særskilt konstruerte deler til slikt utstyr unntatt:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-1-punkt-4"><article class="legalP" id="kapittel-1-ledd-1-punkt-4-ledd-1">TV- eller røntgenundersøkelsesutstyr.</article></article></li></ul></article> <article class="defaultP" margin-top="true">Elektronisk støysenderutstyr som er særskilt konstruert for å hindre detonasjon ved radiofjernkontroll av improviserte eksplosive innretninger, og særskilt konstruerte deler til slikt utstyr</article> <article class="defaultP" margin-top="true">Utstyr og innretninger som er særskilt konstruert for å utløse eksplosjoner med elektriske eller ikke-elektriske midler, herunder tennapparater, detonatorer, sprengkapsler, boostere og detonasjonslunter, og særskilt konstruerte deler til slikt utstyr og slike innretninger unntatt:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-1-punkt-5"><article class="legalP" id="kapittel-1-ledd-1-punkt-5-ledd-1">slike som er særskilt konstruert for særlig kommersiell bruk som består i styring eller betjening ved hjelp av sprengstoff av annet utstyr eller innretninger hvis funksjon ikke er å framkalle eksplosjoner, f.eks. kollisjonsputepumper i biler, elektriske overspenningssikringer i sprinklerutløsere.</article></article></li></ul></article> <article class="defaultP" margin-top="true">Utstyr og innretninger som er særskilt konstruert for ammunisjonsrydding unntatt:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-1-punkt-6"><article class="legalP" id="kapittel-1-ledd-1-punkt-6-ledd-1">bombetepper</article></article></li><li data-li-identifier="2)" data-name="2)"><article class="listArticle" id="kapittel-1-ledd-1-punkt-7"><article class="legalP" id="kapittel-1-ledd-1-punkt-7-ledd-1">beholdere konstruert for å romme gjenstander som man vet eller mistenker er improviserte eksplosive innretninger.</article></article></li></ul></article> <article class="defaultP" margin-top="true">Nattsikts- og varmebildeutstyr samt bildeforsterkerrør og halvlederfølere til slikt utstyr</article> <article class="defaultP" margin-top="true">Særskilt konstruert programvare og teknologi som kreves til alle former for utstyr på listen</article> <article class="defaultP" margin-top="true">Rettlinjet avskjæring av sprengladninger</article> <article class="defaultP" margin-top="true">Følgende sprengstoffer og tilknyttede stoffer:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-1-punkt-8"><article class="legalP" id="kapittel-1-ledd-1-punkt-8-ledd-1">amatol</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-9"><article class="legalP" id="kapittel-1-ledd-1-punkt-9-ledd-1">nitrocellulose (med et nitrogeninnhold på over 12,5%)</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-10"><article class="legalP" id="kapittel-1-ledd-1-punkt-10-ledd-1">nitroglykol</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-11"><article class="legalP" id="kapittel-1-ledd-1-punkt-11-ledd-1">pentaerythritoltetranitrat (PETN)</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-12"><article class="legalP" id="kapittel-1-ledd-1-punkt-12-ledd-1">picrylklorid</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-13"><article class="legalP" id="kapittel-1-ledd-1-punkt-13-ledd-1">trinitrofenylmetylnitramin (tetryl)</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-14"><article class="legalP" id="kapittel-1-ledd-1-punkt-14-ledd-1">2,4,6-trinitrotoluen (TNT).</article></article></li></ul></article> <article class="defaultP" margin-top="true">Særskilt konstruert programvare og teknologi som kreves til alle former for utstyr på listen.</article></section></main></body></html>