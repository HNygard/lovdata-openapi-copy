<!DOCTYPE html><html lang="no"><head><title>Forskrift om endring i forskrift om dyrehelsemessige vilkår for godkjenning av institusjoner, institutter og sentra og overføring av dyr, sæd, egg og embryoer til og fra godkjente anlegg.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-04-20-431</dd><dt class="dokid">DokumentID</dt><dd class="dokid">LTI/forskrift/2006-04-20-431</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 5 s 622</dd><dt class="dateInForce">I kraft fra</dt><dd class="dateInForce">2006-05-02</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-02-20-453</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§12</li><li>lov/2003-12-19-124/§15</li><li>lov/2003-12-19-124/§19</li><li>lov/2003-12-19-124/§33</li><li>forskrift/2003-12-19-1790</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2006-04-25</dd><dt class="journalNumber">Journalnummer</dt><dd class="journalNumber">2006-0320</dd><dt class="titleShort">Korttittel</dt><dd class="titleShort">Endr. i forskrift om dyrehelsemessige vilkår mv.</dd><dt class="title">Tittel</dt><dd class="title">Forskrift om endring i forskrift om dyrehelsemessige vilkår for godkjenning av institusjoner, institutter og sentra og overføring av dyr, sæd, egg og embryoer til og fra godkjente anlegg.</dd><dt class="miscInformation">Annet om dokumentet</dt><dd class="miscInformation">Fastsatt av Det sentrale Mattilsynet ved hovedkontoret 20. april 2006 med hjemmel i lov 19. desember 2003 nr. 124 om matproduksjon og mattrygghet mv. (matloven) § 12, § 15, § 19 og § 33, jf. delegeringsvedtak 19. desember 2003 nr. 1790, jf. delegeringsvedtak 5. mai 2004 nr. 884. Jf EØS-avtalen vedlegg I kap. I del 1.2 nr. 129 (vedtak 2005/64/EF).</dd><dt class="refid">RefID</dt><dd class="refid">forskrift/2006-04-20-431</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om dyrehelsemessige vilkår for godkjenning av institusjoner, institutter og sentra og overføring av dyr, sæd, egg og embryoer til og fra godkjente anlegg.<ul class="tocSubUl"><li>I<ul class="tocSubUl"><li>§ 15. Helsesertifikat ved overføring mellom land innenfor EØS</li><li>§ 15a. Helsesertifikat ved import fra tredjestater</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-04-20-431" id="dokument"><h1>Forskrift om endring i forskrift om dyrehelsemessige vilkår for godkjenning av institusjoner, institutter og sentra og overføring av dyr, sæd, egg og embryoer til og fra godkjente anlegg.</h1><section class="section" data-name="kapI" id="kapittel-1" data-lovdata-URL="LTI/forskrift/2006-04-20-431/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. februar 2004 nr. 453 om dyrehelsemessige vilkår for godkjenning av institusjoner, institutter og sentra og overføring av dyr, sæd, egg og embryoer til og fra godkjente anlegg gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om dyrehelsemessige vilkår for godkjenning av institusjoner, institutter og sentra og overføring av dyr, sæd, egg og embryo til og fra godkjente anlegg</i></article> <article class="defaultP" margin-top="true">§ 3 nytt nr. 5 skal lyde:<ul class="defaultList"><li data-li-identifier="5)" data-name="5)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1"><i>Tredjestat:</i> Land som verken er medlem av Den europeiske union (EU) eller som gjennom EØS-avtalen har inngått avtale med EU om handel med levende dyr, sæd, egg og embryo som er omfattet av denne forskriften.</article></article></li></ul></article> <article class="defaultP" margin-top="true">§ 13 nytt tredje ledd skal lyde:</article><article class="legalP" id="kapittel-1-ledd-2">Uansett bestemmelsene i første og annet ledd kan hunder, katter og ildrer fra tredjestater eller områder i tredjestater oppført i del B seksjon 2 eller del C i vedlegg II til forordning (EF) nr. 998/2003 importeres til godkjent anlegg på følgende vilkår:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Dyrene skal oppfylle kravene til identifikasjon, rabiesvaksinasjon, antistofftitrering og behandling mot echinococcose som gjelder ved ikke-kommersiell transport av hunder, katter og ildrer til Norge fra den aktuelle tredjestaten.</article></article></li><li data-li-identifier="2)" data-name="2)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Dyrene skal komme fra dyrehold som er godkjent eller registrert for avl på den aktuelle dyrearten av vedkommende stats kompetente myndighet og som ikke er omfattet av offentlige dyrehelserestriksjoner.</article></article></li><li data-li-identifier="3)" data-name="3)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">I løpet av de siste 24 timer før avsendelse skal autorisert eller offentlig veterinær ha foretatt klinisk undersøkelse av dyrene som viste at de var fri for kliniske tegn på sjukdom og kunne tåle transport.</article></article></li><li data-li-identifier="4)" data-name="4)"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">Dyrene skal følges av helsesertifikat jf. § 15a.</article></article></li><li data-li-identifier="5)" data-name="5)"><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">Dyrene skal i løpet av de første 7 dager etter ankomst til Norge behandles på nytt mot echinococcose med et godkjent preparat. Behandlingen skal attesteres av veterinær i helsesertifikatet.</article></article></li></ul></article> <article class="defaultP" margin-top="true">§ 15 overskriften skal lyde:</article><article class="futureLegalArticle" data-name="§15" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Helsesertifikat ved overføring mellom land innenfor EØS</span></span></article> <article class="defaultP" margin-top="true">Ny § 15a skal lyde:</article><article class="futureLegalArticle" data-name="§15a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 15a</span>. <span class="legalArticleTitle">Helsesertifikat ved import fra tredjestater</span></span><article class="legalP" id="kapittel-1-foreslåttparagraf-2-ledd-1">Helsesertifikatet som kreves ved import av hunder, katter og ildrer fra tredjestater jf. § 13 tredje ledd skal:<ul class="defaultList"><li data-li-identifier="1)" data-name="1)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">være utstedt av autorisert eller offentlig veterinær i avsenderlandet på et formular som er i overensstemmelse med modellen vist i vedlegg D,</article></article></li><li data-li-identifier="2)" data-name="2)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">kun omfatte en forsendelse, foreligge i original og følge forsendelsen fram til det endelige bestemmelsesstedet,</article></article></li><li data-li-identifier="3)" data-name="3)"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">godtgjøre at vilkårene i § 13 tredje ledd nr. 1, 2 og 3 er oppfylt, og</article></article></li><li data-li-identifier="4)" data-name="4)"><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">være utstedt i løpet av de siste 24 timer før avsendelse og ikke være eldre enn 10 dager når forsendelsen ankommer EØS for grensekontroll. For videre transport innenfor EØS kan sertifikatet brukes istedenfor pass i 4 måneder etter utstedelse.</article></article></li></ul></article></article> <article class="defaultP" margin-top="true">Nytt vedlegg D skal lyde:</article><span class="futuretitle" id="kapittel-1-foreslåttittel-1">Vedlegg D. Helsesertifikat for import av hunder, katter og ildrer til godkjente institusjoner, institutter og sentra</span><article class="legalP" id="kapittel-1-ledd-3">Trykk her for å se vedlegget: (pdf)</article></section><section class="section" data-name="kapII" id="kapittel-2" data-lovdata-URL="LTI/forskrift/2006-04-20-431/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft den 2. mai 2006.</article></section></main></body></html>