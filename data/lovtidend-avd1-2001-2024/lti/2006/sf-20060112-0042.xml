<!DOCTYPE html><html lang="no"><head><title>Forskrift om sivil fallskjermhopping (BSL D 4-2).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-01-12-42</dd><dt class="dokid">DokumentID</dt><dd class="dokid">LTI/forskrift/2006-01-12-42</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 2 s 164</dd><dt class="dateInForce">I kraft fra</dt><dd class="dateInForce">2006-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1980-01-10-3433</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§15-1</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2006-01-24</dd><dt class="journalNumber">Journalnummer</dt><dd class="journalNumber">2006-0062</dd><dt class="titleShort">Korttittel</dt><dd class="titleShort">Forskrift om sivil fallskjermhopping</dd><dt class="title">Tittel</dt><dd class="title">Forskrift om sivil fallskjermhopping (BSL D 4-2).</dd><dt class="miscInformation">Annet om dokumentet</dt><dd class="miscInformation">Fastsatt av Luftfartstilsynet 12. januar 2006 med hjemmel i lov 11. juni 1993 nr. 101 om luftfart (luftfartsloven) § 15-1 annet ledd, jf. delegeringsvedtak 10. desember 1999 nr. 1273.</dd><dt class="refid">RefID</dt><dd class="refid">forskrift/2006-01-12-42</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sivil fallskjermhopping (BSL D 4-2).<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Godkjennelse av sikkerhetssystem</li><li>§ 5. Krav til utøvere</li><li>§ 6. Forberedelse av fallskjermhopp</li><li>§ 7. Gjennomføring av fallskjermhopp</li><li>§ 8. Fallskjermhopping fra sivilt helikopter</li><li>§ 9. Krav til luftfartøyet</li><li>§ 10. Generelle krav til flyging med fallskjermhoppere</li><li>§ 11. Flyging med avmontert eller åpen dør</li><li>§ 12. Dispensasjon</li><li>§ 13. Straff</li><li>§ 14. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2006-01-12-42" id="dokument"><h1>Forskrift om sivil fallskjermhopping (BSL D 4-2).</h1><article class="legalArticle" data-lovdata-URL="LTI/forskrift/2006-01-12-42/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="numberedLegalP" data-numerator="1" id="paragraf-1-nummer-1">(1) Formålet med denne forskriften er å sikre at sivil fallskjermhopping skjer på en sikker og samfunnstjenlig måte.</article></article><article class="legalArticle" data-lovdata-URL="LTI/forskrift/2006-01-12-42/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="numberedLegalP" data-numerator="1" id="paragraf-2-nummer-1">(1) Denne forskriften gjelder sivile fallskjermhopp fra luftfartøy innenfor norsk område, jf. luftfartsloven § 1-1 og § 1-2.</article></article><article class="legalArticle" data-lovdata-URL="LTI/forskrift/2006-01-12-42/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="numberedLegalP" data-numerator="1" id="paragraf-3-nummer-1">(1) I denne forskriften menes med:<ul class="defaultList"><li data-li-identifier="a)" data-name="a)"><article class="listArticle" id="paragraf-3-nummer-1-punkt-1"><article class="legalP" id="paragraf-3-nummer-1-punkt-1-ledd-1"><i>Fallskjermhopp:</i> Alle former for planlagte utsprang fra luftfartøy i den hensikt å anvende fallskjerm under hele eller deler av nedstigningen.</article></article></li><li data-li-identifier="b)" data-name="b)"><article class="listArticle" id="paragraf-3-nummer-1-punkt-2"><article class="legalP" id="paragraf-3-nummer-1-punkt-2-ledd-1"><i>Fallskjermhopper:</i> Person som gjennomfører eller skal gjennomføre fallskjermhopp.</article></article></li><li data-li-identifier="c)" data-name="c)"><article class="listArticle" id="paragraf-3-nummer-1-punkt-3"><article class="legalP" id="paragraf-3-nummer-1-punkt-3-ledd-1"><i>Hoppfelt:</i> Et område som omfatter landingsområde og de omgivelser hvor det må ventes at hoppere vil kunne komme til å lande.</article></article></li><li data-li-identifier="d)" data-name="d)"><article class="listArticle" id="paragraf-3-nummer-1-punkt-4"><article class="legalP" id="paragraf-3-nummer-1-punkt-4-ledd-1"><i>Faste hoppfelt:</i> Hoppfelt som er kunngjort gjennom AIP NORGE/NORWAY ENR 5.5-4.</article></article></li><li data-li-identifier="e)" data-name="e)"><article class="listArticle" id="paragraf-3-nummer-1-punkt-5"><article class="legalP" id="paragraf-3-nummer-1-punkt-5-ledd-1"><i>Landingsområde:</i> Den del av hoppfeltet der hopperne forutsettes å lande.</article></article></li><li data-li-identifier="f)" data-name="f)"><article class="listArticle" id="paragraf-3-nummer-1-punkt-6"><article class="legalP" id="paragraf-3-nummer-1-punkt-6-ledd-1"><i>Hoppmester:</i> person som har ansvaret for, og kommandoen over hoppere under innlasting i flyet, under flygning og til hopperne har forlatt flyet.</article></article></li><li data-li-identifier="g)" data-name="g)"><article class="listArticle" id="paragraf-3-nummer-1-punkt-7"><article class="legalP" id="paragraf-3-nummer-1-punkt-7-ledd-1"><i>Dropp:</i> Én eller flere fallskjermhoppere som forlater et luftfartøy samtidig, eller flere enn to fallskjermhoppere som forlater mer enn ett luftfartøy i den hensikt å danne en formasjon.</article></article></li></ul></article></article><article class="legalArticle" data-lovdata-URL="LTI/forskrift/2006-01-12-42/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Godkjennelse av sikkerhetssystem</span></h2><article class="numberedLegalP" data-numerator="1" id="paragraf-4-nummer-1">(1) Fallskjermhopp kan bare utføres av fallskjermhopper tilknyttet organisasjon som har fått godkjent et sikkerhetssystem av Luftfartstilsynet.</article><article class="numberedLegalP" data-numerator="2" id="paragraf-4-nummer-2">(2) Sikkerhetssystemet skal inneholde:<ul class="defaultList"><li data-li-identifier="a)" data-name="a)"><article class="listArticle" id="paragraf-4-nummer-2-punkt-1"><article class="legalP" id="paragraf-4-nummer-2-punkt-1-ledd-1">plan for utdannelse av fallskjermhoppere og opprettholdelse av deres ferdigheter,</article></article></li><li data-li-identifier="b)" data-name="b)"><article class="listArticle" id="paragraf-4-nummer-2-punkt-2"><article class="legalP" id="paragraf-4-nummer-2-punkt-2-ledd-1">materiellreglement, innbefattet krav til fallskjermer,</article></article></li><li data-li-identifier="c)" data-name="c)"><article class="listArticle" id="paragraf-4-nummer-2-punkt-3"><article class="legalP" id="paragraf-4-nummer-2-punkt-3-ledd-1">operative instrukser for de forskjellige arter av fallskjermhopp,</article></article></li><li data-li-identifier="d)" data-name="d)"><article class="listArticle" id="paragraf-4-nummer-2-punkt-4"><article class="legalP" id="paragraf-4-nummer-2-punkt-4-ledd-1">system for rapportering av avvik fra pkt. a) t.o.m. c) ovenfor til organisasjon, og</article></article></li><li data-li-identifier="e)" data-name="e)"><article class="listArticle" id="paragraf-4-nummer-2-punkt-5"><article class="legalP" id="paragraf-4-nummer-2-punkt-5-ledd-1">organisering som sikrer utvikling og etterlevelse av pkt. a) t.o.m. d) ovenfor.</article></article></li></ul></article><article class="numberedLegalP" data-numerator="3" id="paragraf-4-nummer-3">(3) Luftfartstilsynet kan sette vilkår for godkjenning av sikkerhetssystem, herunder bl.a. tidsbegrenset godkjenning, vilkår for endringer av sikkerhetssystemet, adgang for Luftfartstilsynet til å gi pålegg om endringer av sikkerhetssystemet mv.</article></article><article class="legalArticle" data-lovdata-URL="LTI/forskrift/2006-01-12-42/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til utøvere</span></h2><article class="numberedLegalP" data-numerator="1" id="paragraf-5-nummer-1">(1) Utøver av fallskjermhopp må ha oppnådd myndighetsalder. Dersom det foreligger tillatelse fra foresatte og fallskjermhoppet skjer i henhold til sikkerhetssystem godkjent i medhold av § 4, kan fallskjermhopp utøves av person som har fylt 16 år.</article><article class="numberedLegalP" data-numerator="2" id="paragraf-5-nummer-2">(2) Utøver av fallskjermhopp må kunne dokumentere at han i løpet av det siste 1 år forut for gjennomføring av aktuelt fallskjermhopp har gjennomgått utdannelse eller opprettholdelse av ferdighet for den aktuelle art fallskjermhopp og for den aktuelle vanskelighetsgrad, slik dette er beskrevet i sikkerhetssystemet, jf. § 4.</article></article><article class="legalArticle" data-lovdata-URL="LTI/forskrift/2006-01-12-42/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Forberedelse av fallskjermhopp</span></h2><article class="numberedLegalP" data-numerator="1" id="paragraf-6-nummer-1">(1) Før fallskjermhopp gjennomføres skal tillatelse til landing i planlagt landingsområde være innhentet fra grunneier eller andre som disponerer dette.</article><article class="numberedLegalP" data-numerator="2" id="paragraf-6-nummer-2">(2) Før fallskjermhopp i forbindelse med offentlige tilstelninger utenfor faste hoppfelt gjennomføres skal tillatelse være innhentet fra lokale politimyndigheter.</article><article class="numberedLegalP" data-numerator="3" id="paragraf-6-nummer-3">(3) Fallskjermhopp i kontrollert luftrom skal planlegges og utføres i samråd med vedkommende enhet av lufttrafikktjenesten.</article><article class="numberedLegalP" data-numerator="4" id="paragraf-6-nummer-4">(4) Melding om fallskjermhopping skal varsles gjennom NOTAM i følgende tilfeller:<ul class="defaultList"><li data-li-identifier="a)" data-name="a)"><article class="listArticle" id="paragraf-6-nummer-4-punkt-1"><article class="legalP" id="paragraf-6-nummer-4-punkt-1-ledd-1">dersom fallskjermhoppingen finner sted utenfor faste hoppfelt uten obligatorisk radiosamband med flygekontrolltjenesten, og hoppingen omfatter mer enn 20 hopp pr. dropp, mer enn 100 hopp i naturlig sammenheng eller aktiviteten varer over 24 timer, eller</article></article></li><li data-li-identifier="b)" data-name="b)"><article class="listArticle" id="paragraf-6-nummer-4-punkt-2"><article class="legalP" id="paragraf-6-nummer-4-punkt-2-ledd-1">dersom fallskjermhoppingen finner sted om natten i områder uten obligatorisk radiosamband med flygekontrolltjenesten.</article></article></li></ul></article><article class="numberedLegalP" data-numerator="5" id="paragraf-6-nummer-5">(5) Melding etter forrige ledd skal omfatte omfang, høyder, tidsrom, hoppfelt og ansvarshavende.</article></article><article class="legalArticle" data-lovdata-URL="LTI/forskrift/2006-01-12-42/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Gjennomføring av fallskjermhopp</span></h2><article class="numberedLegalP" data-numerator="1" id="paragraf-7-nummer-1">(1) Fallskjermhopp skal gjennomføres i overensstemmelse med operative bestemmelser i det godkjente sikkerhetssystemet, jf. § 4 annet ledd bokstav c.</article></article><article class="legalArticle" data-lovdata-URL="LTI/forskrift/2006-01-12-42/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Fallskjermhopping fra sivilt helikopter</span></h2><article class="numberedLegalP" data-numerator="1" id="paragraf-8-nummer-1">(1) Fallskjermhopping fra sivilt helikopter skal kun utføres fra helikopter tilknyttet ervervsmessig virksomhet, og som har en prosedyre for slik hopping som er godkjent av Luftfartstilsynet.</article></article><article class="legalArticle" data-lovdata-URL="LTI/forskrift/2006-01-12-42/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Krav til luftfartøyet</span></h2><article class="numberedLegalP" data-numerator="1" id="paragraf-9-nummer-1">(1) Luftfartøy som benyttes ved fallskjermhopping skal ha prosedyrer godkjent av Luftfartstilsynet for flyging med fallskjermhoppere.</article><article class="numberedLegalP" data-numerator="2" id="paragraf-9-nummer-2">(2) Søknad om godkjennelse av prosedyrer for luftfartøy som skal drive flyging med fallskjermhoppere skal inneholde følgende dokumentasjon:<ul class="defaultList"><li data-li-identifier="a)" data-name="a)"><article class="listArticle" id="paragraf-9-nummer-2-punkt-1"><article class="legalP" id="paragraf-9-nummer-2-punkt-1-ledd-1">flygehåndbok,</article></article></li><li data-li-identifier="b)" data-name="b)"><article class="listArticle" id="paragraf-9-nummer-2-punkt-2"><article class="legalP" id="paragraf-9-nummer-2-punkt-2-ledd-1">oppgave over luftfartøyets tomvekt og tyngdepunkt i den konfigurasjon som skal benyttes ved flyging med fallskjermhoppere,</article></article></li><li data-li-identifier="c)" data-name="c)"><article class="listArticle" id="paragraf-9-nummer-2-punkt-3"><article class="legalP" id="paragraf-9-nummer-2-punkt-3-ledd-1">skisse over fallskjermhoppernes plassering i luftfartøyet med angitte momentarmer,</article></article></li><li data-li-identifier="d)" data-name="d)"><article class="listArticle" id="paragraf-9-nummer-2-punkt-4"><article class="legalP" id="paragraf-9-nummer-2-punkt-4-ledd-1">oppgave over startvekt og tyngdepunkt ved kritisk kombinasjon av drivstoffmengde, antall ombordværende og deres plassering i fartøyet,</article></article></li><li data-li-identifier="e)" data-name="e)"><article class="listArticle" id="paragraf-9-nummer-2-punkt-5"><article class="legalP" id="paragraf-9-nummer-2-punkt-5-ledd-1">teknisk underlag for fastspenning av fallskjermhoppere i tilfeller hvor luftfartøyet ikke skal anvendes i standard konfigurasjon, og</article></article></li><li data-li-identifier="f)" data-name="f)"><article class="listArticle" id="paragraf-9-nummer-2-punkt-6"><article class="legalP" id="paragraf-9-nummer-2-punkt-6-ledd-1">referanse til eventuelle tillegg i fabrikantens flygehåndbok, samt oversikt over fabrikantens standardmodifikasjoner ved flyging med åpen dør.</article></article></li></ul></article><article class="numberedLegalP" data-numerator="3" id="paragraf-9-nummer-3">(3) Modifikasjoner av luftfartøyet skal særskilt godkjennes. Flyging med åpen dør anses ikke som modifikasjon hvis flyet er godkjent for slik flyging.</article><article class="numberedLegalP" data-numerator="4" id="paragraf-9-nummer-4">(4) Godkjennelsen skal fremgå av fartøyets flygehåndbok. Flygehåndboken skal også inneholde operative begrensninger for slik flyging.</article></article><article class="legalArticle" data-lovdata-URL="LTI/forskrift/2006-01-12-42/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Generelle krav til flyging med fallskjermhoppere</span></h2><article class="numberedLegalP" data-numerator="1" id="paragraf-10-nummer-1">(1) Ved flyging med fallskjermhoppere skal følgende begrensninger være innført i flygehåndboken:<ul class="defaultList"><li data-li-identifier="a)" data-name="a)"><article class="listArticle" id="paragraf-10-nummer-1-punkt-1"><article class="legalP" id="paragraf-10-nummer-1-punkt-1-ledd-1">røyking er ikke tillatt,</article></article></li><li data-li-identifier="b)" data-name="b)"><article class="listArticle" id="paragraf-10-nummer-1-punkt-2"><article class="legalP" id="paragraf-10-nummer-1-punkt-2-ledd-1">alt løst utstyr om bord skal være sikret, og</article></article></li><li data-li-identifier="c)" data-name="c)"><article class="listArticle" id="paragraf-10-nummer-1-punkt-3"><article class="legalP" id="paragraf-10-nummer-1-punkt-3-ledd-1">bagasje er ikke tillatt medført i flyet.</article></article></li></ul></article><article class="numberedLegalP" data-numerator="2" id="paragraf-10-nummer-2">(2) Hoppmester skal treffe nødvendige forholdsregler for å hindre utilsiktet åpning av fallskjerm under flyging.</article></article><article class="legalArticle" data-lovdata-URL="LTI/forskrift/2006-01-12-42/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Flyging med avmontert eller åpen dør</span></h2><article class="numberedLegalP" data-numerator="1" id="paragraf-11-nummer-1">(1) Ved flyging med avmontert eller åpen dør skal følgende operative begrensninger være innført i flygehåndboken:<ul class="defaultList"><li data-li-identifier="a)" data-name="a)"><article class="listArticle" id="paragraf-11-nummer-1-punkt-1"><article class="legalP" id="paragraf-11-nummer-1-punkt-1-ledd-1">det er ikke tillatt å fly med mer enn én dør avmontert eller åpen,</article></article></li><li data-li-identifier="b)" data-name="b)"><article class="listArticle" id="paragraf-11-nummer-1-punkt-2"><article class="legalP" id="paragraf-11-nummer-1-punkt-2-ledd-1">maksimal flygehastighet skal ikke overstige største tillatte manøverhastighet eller 70% av største tillatte marsjhastighet,</article></article></li><li data-li-identifier="c)" data-name="c)"><article class="listArticle" id="paragraf-11-nummer-1-punkt-3"><article class="legalP" id="paragraf-11-nummer-1-punkt-3-ledd-1">maksimal tillatt girvinkel er 10° og maksimal tillatt krengningsvinkel er 15°,</article></article></li><li data-li-identifier="d)" data-name="d)"><article class="listArticle" id="paragraf-11-nummer-1-punkt-4"><article class="legalP" id="paragraf-11-nummer-1-punkt-4-ledd-1">alle ombordværende skal være fastspent under start og landing, og ved alle andre faser av flygingen når fartøysjefen anser dette nødvendig av sikkerhetsmessige grunner,</article></article></li><li data-li-identifier="e)" data-name="e)"><article class="listArticle" id="paragraf-11-nummer-1-punkt-5"><article class="legalP" id="paragraf-11-nummer-1-punkt-5-ledd-1">fallskjermhopperens «static lines» skal plasseres og monteres slik at det ikke er mulig å forårsake låsing av rorflater eller flygerens kontroller,</article></article></li><li data-li-identifier="f)" data-name="f)"><article class="listArticle" id="paragraf-11-nummer-1-punkt-6"><article class="legalP" id="paragraf-11-nummer-1-punkt-6-ledd-1">flyging er kun tillatt under VFR-forhold, og</article></article></li><li data-li-identifier="g)" data-name="g)"><article class="listArticle" id="paragraf-11-nummer-1-punkt-7"><article class="legalP" id="paragraf-11-nummer-1-punkt-7-ledd-1">dersom flyet er utstyrt med dørholderclips på vingestenderne eller under vingen, skal disse fjernes før fallskjermhopping utføres.</article></article></li></ul></article><article class="numberedLegalP" data-numerator="2" id="paragraf-11-nummer-2">(2) Dersom luftfartøyfabrikanten har spesifisert særskilte operative begrensninger for flyging med fallskjermhoppere, vil disse erstatte eller gjelde i tillegg til ovennevnte begrensninger.</article></article><article class="legalArticle" data-lovdata-URL="LTI/forskrift/2006-01-12-42/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Dispensasjon</span></h2><article class="numberedLegalP" data-numerator="1" id="paragraf-12-nummer-1">(1) Luftfartstilsynet kan, når særlige grunner tilsier det, dispensere fra bestemmelser gitt i eller i medhold av denne forskrift.</article></article><article class="legalArticle" data-lovdata-URL="LTI/forskrift/2006-01-12-42/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Straff</span></h2><article class="numberedLegalP" data-numerator="1" id="paragraf-13-nummer-1">(1) Overtredelse av bestemmelser gitt i eller i medhold av denne forskrift straffes i henhold til bestemmelser om straff etter luftfartsloven kapittel XIV.</article></article><article class="legalArticle" data-lovdata-URL="LTI/forskrift/2006-01-12-42/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h2><article class="numberedLegalP" data-numerator="1" id="paragraf-14-nummer-1">(1) Denne forskrift gjelder fra 1. mars 2006.</article><article class="numberedLegalP" data-numerator="2" id="paragraf-14-nummer-2">(2) Fra samme tidspunkt oppheves forskrift 10. januar 1980 nr. 3433 om fallskjermhopping.</article></article></main></body></html>