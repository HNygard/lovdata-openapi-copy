<!DOCTYPE html><html lang="no"><head><title>Forskrift om allmenngjøring av tariffavtale for byggeplasser i Norge.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-11-21-1291</dd><dt class="dokid">DokumentID</dt><dd class="dokid">LTI/forskrift/2006-11-21-1291</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 14 s 1787</dd><dt class="dateInForce">I kraft fra</dt><dd class="dateInForce">2007-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-06-26-705</li><li>forskrift/2006-06-26-703</li><li>forskrift/2006-06-26-704</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-04-58/§3</li></ul></dd><dt class="dateOfPublication">Kunngjort</dt><dd class="dateOfPublication">2006-11-24</dd><dt class="journalNumber">Journalnummer</dt><dd class="journalNumber">2006-0941</dd><dt class="titleShort">Korttittel</dt><dd class="titleShort">Forskrift om tariffavtale for byggeplasser</dd><dt class="title">Tittel</dt><dd class="title">Forskrift om allmenngjøring av tariffavtale for byggeplasser i Norge.</dd><dt class="miscInformation">Annet om dokumentet</dt><dd class="miscInformation">Fastsatt av Tariffnemnda 21. november 2006 med hjemmel i lov 4. juni 1993 nr. 58 om allmenngjøring av tariffavtaler m.v. § 3.</dd><dt class="refid">RefID</dt><dd class="refid">forskrift/2006-11-21-1291</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om allmenngjøring av tariffavtale for byggeplasser i Norge.<ul class="tocSubUl"><li>Kap. I. Innledende bestemmelser<ul class="tocSubUl"><li>§ 1. Grunnlaget for allmenngjøring</li><li>§ 2. Hvem forskriften gjelder for</li><li>§ 3. Virksomhetens ansvar</li></ul></li><li>Kap. II. Lønns- og arbeidsvilkår<ul class="tocSubUl"><li>§ 4. Lønnsbestemmelser</li><li>§ 5. Godtgjøring for overtid</li><li>§ 6. Utgifter til reise, kost og losji</li><li>§ 7. Krav til spise- og hvilerom og innkvartering</li><li>§ 8. Arbeidstøy</li></ul></li><li>Kap. III. Fravikelighet m.m.<ul class="tocSubUl"><li>§ 9. Fravikelighet</li><li>§ 10. Lønns- og arbeidsvilkår i lov eller forskrift</li></ul></li><li>Kap. IV. Ikrafttreden m.m.<ul class="tocSubUl"><li>§ 11. Ikrafttreden, opphør og endringer</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2006-11-21-1291" id="dokument"><h1>Forskrift om allmenngjøring av tariffavtale for byggeplasser i Norge.</h1><section class="section" data-name="kapI" id="kapittel-1" data-lovdata-URL="LTI/forskrift/2006-11-21-1291/KAPITTEL_1"><h2>Kap. I. Innledende bestemmelser</h2><article class="legalArticle" data-lovdata-URL="LTI/forskrift/2006-11-21-1291/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Grunnlaget for allmenngjøring</span></h3><article class="legalP" id="kapittel-1-paragraf-1-ledd-1">Denne forskriften er fastsatt på grunnlag av Fellesoverenskomsten for byggfag (FOB) 2006–2008 mellom Næringslivets Hovedorganisasjon og Byggenæringens Landsforening på den ene side og Landsorganisasjonen i Norge og Fellesforbundet på den annen side.</article></article><article class="legalArticle" data-lovdata-URL="LTI/forskrift/2006-11-21-1291/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Hvem forskriften gjelder for</span></h3><article class="legalP" id="kapittel-1-paragraf-2-ledd-1">Forskriften gjelder for faglærte og ufaglærte arbeidstakere som utfører bygningsarbeid på byggeplasser.</article><article class="legalP" id="kapittel-1-paragraf-2-ledd-2">Med faglært arbeidstaker menes en arbeidstaker med offentlig godkjent fag- eller svennebrev eller tilsvarende kompetanse som formelt kan likestilles med fag- eller svennebrev innenfor det fagfelt arbeidstaker utfører arbeid. Ufaglært arbeidstaker har ikke fag- eller svennebrev.</article><article class="legalP" id="kapittel-1-paragraf-2-ledd-3">Forskriften gjelder ikke for lærlinger og personer på arbeidsmarkedstiltak.</article></article><article class="legalArticle" data-lovdata-URL="LTI/forskrift/2006-11-21-1291/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Virksomhetens ansvar</span></h3><article class="legalP" id="kapittel-1-paragraf-3-ledd-1">Virksomhet som utfører arbeidsoppdrag i samsvar med § 2 har ansvar for at bestemmelsene i denne forskriften gjennomføres. Ansvaret gjelder for arbeidsgiver og den som i arbeidsgivers sted leder virksomheten.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2006-11-21-1291/KAPITTEL_2"><h2>Kap. II. Lønns- og arbeidsvilkår</h2><article class="legalArticle" data-lovdata-URL="LTI/forskrift/2006-11-21-1291/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Lønnsbestemmelser</span></h3><article class="legalP" id="kapittel-2-paragraf-1-ledd-1">Arbeidstakere som utfører bygningsarbeid, jf. § 2, skal minst ha en lønn per time på:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">For faglærte: kr 132,25.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">For ufaglærte uten bransjeerfaring: kr 118,-.</article><article class="legalP" id="kapittel-2-paragraf-1-ledd-1-punkt-2-ledd-2">For ufaglærte med minst ett års bransjeerfaring: kr 123,-.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">For arbeidstakere under 18 år: kr 78,50.</article></article></li></ul></article></article><article class="legalArticle" data-lovdata-URL="LTI/forskrift/2006-11-21-1291/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Godtgjøring for overtid</span></h3><article class="legalP" id="kapittel-2-paragraf-2-ledd-1">Det skal betales et tillegg for arbeid utover ordinær arbeidstid med 50% av timesatsen. For arbeid utover ordinær arbeidstid i tidsrommet mellom kl. 21.00 og kl. 06.00 og på søndager og helligdager skal det betales et tillegg på 100% av timesatsen.</article></article><article class="legalArticle" data-lovdata-URL="LTI/forskrift/2006-11-21-1291/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Utgifter til reise, kost og losji</span></h3><article class="legalP" id="kapittel-2-paragraf-3-ledd-1">For arbeidsoppdrag hvor overnatting utenfor hjemmet er nødvendig, skal arbeidsgiver etter nærmere avtale dekke nødvendige reiseutgifter ved arbeidsoppdragets begynnelse og slutt, og for et rimelig antall hjemreiser.</article><article class="legalP" id="kapittel-2-paragraf-3-ledd-2">Før arbeidsgiver sender arbeidstaker på oppdrag utenfor sitt hjemsted, skal det være avtalt ordninger vedrørende kost og losji. Arbeidsgiver skal som hovedregel sørge for kost og losji, men fast diettsats, betaling etter regning, e.l. kan avtales.</article></article><article class="legalArticle" data-lovdata-URL="LTI/forskrift/2006-11-21-1291/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Krav til spise- og hvilerom og innkvartering</span></h3><article class="legalP" id="kapittel-2-paragraf-4-ledd-1">Når et arbeid igangsettes plikter virksomheten å skaffe rommelige spise- og hvilerom med tilfredsstillende oppvarming, for opphold i hviletiden.</article><article class="legalP" id="kapittel-2-paragraf-4-ledd-2">For innkvartering gjelder arbeidsmiljølovens § 4-4 fjerde ledd og bestemmelser gitt i medhold av lovens § 4-4 femte ledd.</article></article><article class="legalArticle" data-lovdata-URL="LTI/forskrift/2006-11-21-1291/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Arbeidstøy</span></h3><article class="legalP" id="kapittel-2-paragraf-5-ledd-1">Arbeidsgiver holder nødvendig arbeidstøy og vernefottøy tilpasset årstiden og arbeidsplassen.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2006-11-21-1291/KAPITTEL_3"><h2>Kap. III. Fravikelighet m.m.</h2><article class="legalArticle" data-lovdata-URL="LTI/forskrift/2006-11-21-1291/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Fravikelighet</span></h3><article class="legalP" id="kapittel-3-paragraf-1-ledd-1">Forskriften kommer ikke til anvendelse dersom arbeidstaker samlet sett er omfattet av gunstigere lønns- og arbeidsvilkår i henhold til avtale eller etter det lands rett som ellers gjelder for arbeidsforholdet.</article></article><article class="legalArticle" data-lovdata-URL="LTI/forskrift/2006-11-21-1291/§10" data-name="§10" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Lønns- og arbeidsvilkår i lov eller forskrift</span></h3><article class="legalP" id="kapittel-3-paragraf-2-ledd-1">Bestemmelser i lov eller andre forskrifter som vanligvis gjelder for arbeidsforhold, kommer også til anvendelse for arbeidsforhold som omfattes av forskriften her, særlig<p class="leddfortsettelse">lov 17. juni 2005 nr. 62 om arbeidsmiljø, arbeidstid og stillingsvern mv.,</p><p class="leddfortsettelse">lov 29. april 1988 nr. 21 om ferie og</p><p class="leddfortsettelse">lov 26. april 1947 nr. 1 om 1. og 17. mai som høgtidsdager.</p></article><article class="legalP" id="kapittel-3-paragraf-2-ledd-2">Forskriften gjelder med de begrensninger som følger av lov 17. juni 2005 nr. 62 om arbeidsmiljø, arbeidstid og stillingsvern mv. § 1-7.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2006-11-21-1291/KAPITTEL_4"><h2>Kap. IV. Ikrafttreden m.m.</h2><article class="legalArticle" data-lovdata-URL="LTI/forskrift/2006-11-21-1291/§11" data-name="§11" id="kapittel-4-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttreden, opphør og endringer</span></h3><article class="legalP" id="kapittel-4-paragraf-1-ledd-1">Forskriften trer i kraft 1. januar 2007.</article><article class="legalP" id="kapittel-4-paragraf-1-ledd-2">Forskriften opphører å gjelde 1 måned etter at Fellesoverenskomsten for byggfag mellom LO og NHO 2006–2008 blir avløst av ny tariffavtale eller hvis Tariffnemnda treffer nytt vedtak om allmenngjøring av tariffavtalen.</article><article class="legalP" id="kapittel-4-paragraf-1-ledd-3">Forskrift 26. juni 2006 nr. 705 om allmenngjøring av tariffavtale for byggeplasser i Hordaland oppheves.</article><article class="legalP" id="kapittel-4-paragraf-1-ledd-4">I forskrift 26. juni 2006 nr. 703 om allmenngjøring av tariffavtaler for enkelte petroleumsanlegg på land gjøres følgende endringer:<p class="leddfortsettelse">§ 1 første ledd nr. 2 oppheves.</p></article> <article class="defaultP" margin-top="true">§ 1 første ledd nåværende nr. 3 blir nr. 2.</article> <article class="defaultP" margin-top="true">§ 3 første ledd punkt b oppheves.</article> <article class="defaultP" margin-top="true">§ 3 første ledd nåværende punkt c blir punkt b.</article> <article class="defaultP" margin-top="true">§ 6 oppheves.</article> <article class="defaultP" margin-top="true">§ 18 andre ledd skal lyde:</article><article class="legalP" id="kapittel-4-paragraf-1-ledd-5">Forskriften opphører å gjelde 1 måned etter at Verkstedsoverenskomsten mellom LO og NHO 2006–2008 og Landsoverenskomsten for elektrofagene mellom LO og NHO 2006–2008 blir avløst av nye tariffavtaler eller hvis Tariffnemnda treffer nytt vedtak om allmenngjøring av disse tariffavtalene.</article><article class="legalP" id="kapittel-4-paragraf-1-ledd-6">I forskrift 26. juni 2006 nr. 704 om allmenngjøring av tariffavtaler for byggeplasser i Osloregionen gjøres følgende endringer:</article> <article class="defaultP" margin-top="true">§ 1 skal lyde:</article><article class="legalP" id="kapittel-4-paragraf-1-ledd-7">Denne forskriften er fastsatt på grunnlag av Landsoverenskomsten for elektrofagene (LOK) 2006–2008 mellom Næringslivets Hovedorganisasjon og Tekniske Entreprenørers Landsforening på den ene side og Landsorganisasjonen i Norge og EL &amp; IT Forbundet på den annen side.</article> <article class="defaultP" margin-top="true">§ 2 første ledd skal lyde:</article><article class="legalP" id="kapittel-4-paragraf-1-ledd-8">Forskriften gjelder for faglærte og ufaglærte arbeidstakere på byggeplasser som utfører installasjon, vedlikehold og reparasjoner på elektro- og automatiseringsanlegg i fylkene Oslo og Akershus.</article> <article class="defaultP" margin-top="true">§ 4 oppheves.</article> <article class="defaultP" margin-top="true">§ 15 andre ledd skal lyde:</article><article class="legalP" id="kapittel-4-paragraf-1-ledd-9">Forskriften opphører å gjelde 1 måned etter at Landsoverenskomsten for elektrofagene mellom LO og NHO 2006–2008 blir avløst av ny tariffavtale eller hvis Tariffnemnda treffer nytt vedtak om allmenngjøring av denne tariffavtalen.</article></article></section></main></body></html>