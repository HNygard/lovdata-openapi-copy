<!DOCTYPE html><html lang="no"><head><title>Forskrift om endring i forskrift om forvaltning av Fond for utøvende kunstnere og om fastsetting av avgift for kringkasting av lydopptak som ikke er vernet etter åndsverkloven.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-11-10-1254</dd><dt class="dokid">DokumentID</dt><dd class="dokid">LTI/forskrift/2006-11-10-1254</dd><dt class="ministry">Departement</dt><dd class="ministry"><ul><li>Kultur- og kirkedepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 14 s 1776</dd><dt class="dateInForce">I kraft fra</dt><dd class="dateInForce">2007-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-12-21-1559</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1956-12-14-4/§5</li><li>forskrift/1991-09-20-619</li></ul></dd><dt class="dateOfPublication">Kunngjort</dt><dd class="dateOfPublication">2006-11-17</dd><dt class="lastupdated">Rettet</dt><dd class="lastupdated">2006-12-07 (§ 3 første ledd)</dd><dt class="journalNumber">Journalnummer</dt><dd class="journalNumber">2006-0913</dd><dt class="titleShort">Korttittel</dt><dd class="titleShort">Endr. forskr. om Fond for utøvende kunstnere mv.</dd><dt class="title">Tittel</dt><dd class="title">Forskrift om endring i forskrift om forvaltning av Fond for utøvende kunstnere og om fastsetting av avgift for kringkasting av lydopptak som ikke er vernet etter åndsverkloven.</dd><dt class="miscInformation">Annet om dokumentet</dt><dd class="miscInformation">Fastsatt av Kultur- og kirkedepartementet 10. november 2006 med hjemmel i lov 14. desember 1956 nr. 4 om avgift på offentlig framføring av utøvende kunstneres prestasjoner m.v. § 5 første ledd, jf. delegeringsvedtak 20. september 1991 nr. 619.</dd><dt class="refid">RefID</dt><dd class="refid">forskrift/2006-11-10-1254</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om forvaltning av Fond for utøvende kunstnere og om fastsetting av avgift for kringkasting av lydopptak som ikke er vernet etter åndsverkloven.<ul class="tocSubUl"><li>I<ul class="tocSubUl"><li>§ 4. Avgift for offentlig framføring av ikke-vernede lydopptak</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-11-10-1254" id="dokument"><h1>Forskrift om endring i forskrift om forvaltning av Fond for utøvende kunstnere og om fastsetting av avgift for kringkasting av lydopptak som ikke er vernet etter åndsverkloven.</h1><section class="section" data-name="kapI" id="kapittel-1" data-lovdata-URL="LTI/forskrift/2006-11-10-1254/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. desember 2001 nr. 1559 om forvaltning av Fond for utøvende kunstnere og om fastsetting av avgift for kringkasting av lydopptak som ikke er vernet etter åndsverkloven gjøres følgende endringer:</article> <article class="defaultP" margin-top="true">Forskriftens tittel skal lyde:<p class="leddfortsettelse"><i>Forskrift om forvaltning av Fond for utøvende kunstnere og om fastsetting av avgift for offentlig framføring av lydopptak som ikke er vernet etter åndsverkloven</i></p></article> <article class="defaultP" margin-top="true">§ 3 første ledd skal lyde:</article><article class="legalP" id="kapittel-1-ledd-2">Styret skal innkreve avgift for offentlig framføring av lydopptak som er avgiftspliktig etter § 3 i lov av 14. desember 1956 nr. 4 om avgift på offentlig framføring av utøvende kunstneres prestasjoner m.v. (fondsloven).</article> <article class="defaultP" margin-top="true">§ 4 med tilhørende overskrift skal lyde:</article><span class="futuretitle" id="kapittel-1-foreslåttittel-1">Avgift for offentlig framføring av lydopptak som ikke er vernet etter åndsverkloven (ikke-vernede lydopptak)</span><article class="futureLegalArticle" data-name="§4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Avgift for offentlig framføring av ikke-vernede lydopptak</span></span><article class="legalP" id="kapittel-1-foreslåttparagraf-1-ledd-1">Avgift for offentlig framføring av ikke-vernede lydopptak skal beregnes slik:<p class="leddfortsettelse">Vederlaget til Gramo etter åndsverkloven § 45b for det enkelte beregningsområde for offentlig framføring av vernede lydopptak deles på den prosentvise andelen vernede lydopptak. Deretter multipliseres dette beløpet med den prosentvise andelen ikke-vernede lydopptak.</p></article><article class="legalP" id="kapittel-1-foreslåttparagraf-1-ledd-2">Før endelig beregning av avgiften foreligger kan styret i avgiftsåret forlodds innkreve inntil 75% av antatt avgift. Antatt avgift beregnes på grunnlag av opplysninger om framføring av lydopptak i en viss periode for beregningsområdet, eller ved beregning av avgiften etter første ledd på grunnlag av siste års beregnede vederlag for beregningsområdet.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2006-11-10-1254/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2007.</article></section></main></body></html>