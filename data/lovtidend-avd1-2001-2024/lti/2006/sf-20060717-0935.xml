<!DOCTYPE html><html lang="no"><head><title>Forskrift om regulering av fisket etter vassild nord for 62° N for fartøy med vassildtråltillatelse i 2006.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-07-17-935</dd><dt class="dokid">DokumentID</dt><dd class="dokid">LTI/forskrift/2006-07-17-935</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 11 s 1479</dd><dt class="dateInForce">I kraft fra</dt><dd class="dateInForce">2006-07-17 – 2006-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1999-03-26-15/§21</li><li>forskrift/2000-02-11-99</li></ul></dd><dt class="dateOfPublication">Kunngjort</dt><dd class="dateOfPublication">2006-07-21</dd><dt class="journalNumber">Journalnummer</dt><dd class="journalNumber">2006-0710</dd><dt class="titleShort">Korttittel</dt><dd class="titleShort">Forskrift om vassildfisket i 2006</dd><dt class="title">Tittel</dt><dd class="title">Forskrift om regulering av fisket etter vassild nord for 62° N for fartøy med vassildtråltillatelse i 2006.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeri- og kystdepartementet 17. juli 2006 med hjemmel i lov 3. juni 1983 nr. 40 om saltvannsfiske m.v. § 4 og § 5 og lov 26. mars 1999 nr. 15 om retten til å delta i fiske og fangst (deltakerloven) § 21, jf. delegeringsvedtak 11. februar 2000 nr. 99.</dd><dt class="refid">RefID</dt><dd class="refid">forskrift/2006-07-17-935</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter vassild nord for 62° N for fartøy med vassildtråltillatelse i 2006.<ul class="tocSubUl"><li>§ 1. Forbud mot fiske</li><li>§ 2. Periodekvote</li><li>§ 3. Maksimalkvote</li><li>§ 4. Bifangst</li><li>§ 5. Bemyndigelse</li><li>§ 6. Straff</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2006-07-17-935" id="dokument"><h1>Forskrift om regulering av fisket etter vassild nord for 62° N for fartøy med vassildtråltillatelse i 2006.</h1><article class="legalArticle" data-lovdata-URL="LTI/forskrift/2006-07-17-935/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forbud mot fiske</span></h2><article class="legalP" id="paragraf-1-ledd-1">Det er forbudt for norske fartøy å fiske og lande vassild i 2006.</article></article><article class="legalArticle" data-lovdata-URL="LTI/forskrift/2006-07-17-935/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Periodekvote</span></h2><article class="legalP" id="paragraf-2-ledd-1">Innenfor en periodekvote på 2.000 tonn kan fartøy med vassildtråltillatelse som har fisket mindre enn 1.000 tonn i 2006 delta i fisket etter vassild i perioden 17. juli til 31. desember 2006.</article></article><article class="legalArticle" data-lovdata-URL="LTI/forskrift/2006-07-17-935/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Maksimalkvote</span></h2><article class="legalP" id="paragraf-3-ledd-1">Det enkelte fartøy med adgang til å delta etter denne forskrift kan totalt fiske og lande inntil 1.000 tonn vassild i 2006.</article></article><article class="legalArticle" data-lovdata-URL="LTI/forskrift/2006-07-17-935/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Bifangst</span></h2><article class="legalP" id="paragraf-4-ledd-1">Fartøy som ikke har adgang til å delta i fisket etter § 2 kan bare fiske vassild som bifangst. Det er tillatt å ha inntil 20% bifangst av vassild i vekt i de enkelte fangster og ved landing.</article></article><article class="legalArticle" data-lovdata-URL="LTI/forskrift/2006-07-17-935/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Bemyndigelse</span></h2><article class="legalP" id="paragraf-5-ledd-1">Fiskeridirektoratet kan stoppe fisket når periodekvoten er beregnet oppfisket. Fiskeridirektoratet kan endre denne forskrift og fastsette nærmere bestemmelser som er nødvendige for å oppnå en rasjonell og hensiktsmessig utøvelse eller gjennomføring av fisket, herunder endre størrelsen på maksimalkvotene.</article></article><article class="legalArticle" data-lovdata-URL="LTI/forskrift/2006-07-17-935/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Straff</span></h2><article class="legalP" id="paragraf-6-ledd-1">Den som forsettlig eller uaktsomt overtrer bestemmelser i denne forskrift straffes i henhold til lov 3. juni 1983 nr. 40 om saltvannsfiske m.v. § 53. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2006-07-17-935/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Denne forskrift trer i kraft straks og gjelder til og med 31. desember 2006.</article></article></main></body></html>