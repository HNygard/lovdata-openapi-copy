<!DOCTYPE html><html lang="no"><head><title>Lov om endringer i lov 17. juni 2005 nr. 67 om betaling og innkreving av skatte- og avgiftskrav.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2006-12-15-85</dd><dt class="dokid">DokumentID</dt><dd class="dokid">LTI/lov/2006-12-15-85</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 15 s 1881</dd><dt class="dateInForce">I kraft fra</dt><dd class="dateInForce">2006-12-15, Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/2005-06-17-67</li></ul></dd><dt class="dateOfPublication">Kunngjort</dt><dd class="dateOfPublication">2006-12-15</dd><dt class="journalNumber">Journalnummer</dt><dd class="journalNumber">2006-1002</dd><dt class="titleShort">Korttittel</dt><dd class="titleShort">Endringslov til skattebetalingsloven 2005</dd><dt class="title">Tittel</dt><dd class="title">Lov om endringer i lov 17. juni 2005 nr. 67 om betaling og innkreving av skatte- og avgiftskrav.</dd><dt class="miscInformation">Annet om dokumentet</dt><dd class="miscInformation">Ot.prp.nr.1 (2006–2007), Innst.O.nr.10 (2006–2007) og Besl.O.nr.30 (2006–2007). Odels- og lagtingsvedtak hhv. 1. og 7. desember 2006. Fremmet av Finansdepartementet.</dd><dt class="refid">RefID</dt><dd class="refid">lov/2006-12-15-85</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 17. juni 2005 nr. 67 om betaling og innkreving av skatte- og avgiftskrav.<ul class="tocSubUl"><li>I<ul class="tocSubUl"><li>§ 10-30. Innenlands merverdiavgift</li><li>§ 10-52. Ansvarskrav</li><li>§ 11-2. Renter ved vedtak om endring, arveavgift betalt etter forfall mv.</li><li>§ 14-2. Forholdet til tvangsfullbyrdelsesloven</li></ul></li><li>II<ul class="tocSubUl"><li>§ 2-2. Skattekontorene – merverdiavgift og arveavgift</li><li>§ 2-3. Skattekontorene – formues- og inntektsskatt for skattytere som ikke har varig tilknytning til riket og sjømenn bosatt i utlandet, artistskatt, petroleumsskatt og svalbardskatt</li><li>§ 9-3. Betaling av petroleumsskatt</li><li>§ 14-3. Forretning for utleggspant</li></ul></li><li>III<ul class="tocSubUl"><li>§ 4-7. Tilleggsforskudd</li></ul></li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2006-12-15-85" id="dokument"><h1>Lov om endringer i lov 17. juni 2005 nr. 67 om betaling og innkreving av skatte- og avgiftskrav.</h1><article class="legalP" id="ledd-1">I lov 17. juni 2005 nr. 67 om betaling og innkreving av skatte- og avgiftskrav gjøres følgende endringer:</article><section class="section" data-name="kapI" id="kapittel-1" data-lovdata-URL="LTI/lov/2006-12-15-85/KAPITTEL_1"><h2 data-text-align="center">I</h2><article class="defaultP">§ 1-1 annet ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">skatt på formue og inntekt og tonnasjeskatt etter skatteloven (formues- og inntektsskatt), skatt på formue og inntekt etter lov 29. november 1996 nr. 68 om skatt til Svalbard (svalbardskatt) og trygdeavgift etter folketrygdloven kapittel 23, herunder forskuddstrekk, forskuddsskatt og restskatt etter kapitlene 5 til 7 i loven her, samt krav på skatt fastsatt ved summarisk fellesoppgjør etter ligningsloven § 9-5 nr. 8</article></article></li></ul></article> <article class="defaultP" margin-top="true">§ 1-1 annet ledd bokstav d skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-1-punkt-2"><article class="legalP" id="kapittel-1-punkt-2-ledd-1">arbeidsgiveravgift etter folketrygdloven kapittel 23, herunder krav fastsatt ved summarisk fellesoppgjør etter ligningsloven § 9-5 nr. 8</article></article></li></ul></article> <article class="defaultP" margin-top="true">§ 1-1 tredje ledd bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-punkt-3"><article class="legalP" id="kapittel-1-punkt-3-ledd-1">tvangsmulkt etter § 5-16, lov 19. juni 1964 nr. 14 om avgift på arv og visse gaver § 43, lov 19. juni 1969 nr. 66 om merverdiavgift § 52 og ligningsloven § 10-6</article></article></li></ul></article> <article class="defaultP" margin-top="true">§ 1-3 nytt annet ledd skal lyde:</article><article class="numberedLegalP" data-numerator="2" id="kapittel-1-nummer-1">(2) Første ledd gjelder tilsvarende når kravet rettes mot panthaver eller den som har fått seg overdratt fordringen. Kravet kan også rettes mot skattyter etter reglene i første ledd.</article> <article class="defaultP" margin-top="true">§ 2-2 annet ledd første punktum skal lyde:</article><article class="numberedLegalP" data-numerator="2" id="kapittel-1-nummer-2">(2) Arveavgift skal betales til og innkreves av skattefogdkontoret for det fylket hvor kravet er fastsatt.</article> <article class="defaultP" margin-top="true">§ 4-1 første ledd bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-nummer-2-punkt-1"><article class="legalP" id="kapittel-1-nummer-2-punkt-1-ledd-1">arbeidsgiver: Den som selv eller ved fullmektig utbetaler lønn eller annen godtgjørelse eller ytelse som det skal foretas forskuddstrekk eller utleggstrekk i.</article></article></li></ul></article> <article class="defaultP" margin-top="true">§ 5-1 tredje ledd skal lyde:</article><article class="numberedLegalP" data-numerator="3" id="kapittel-1-nummer-3">(3) Trekktabeller og skjema for skattekort fastsettes av Skattedirektoratet. Departementet kan i forskrift gi nærmere regler til utfylling av denne paragrafen.</article> <article class="defaultP" margin-top="true">§ 5-2 nytt fjerde ledd skal lyde:</article><article class="numberedLegalP" data-numerator="4" id="kapittel-1-nummer-4">(4) Departementet kan i forskrift gi nærmere regler til utfylling av denne paragrafen.</article> <article class="defaultP" margin-top="true">§ 5-3 nytt tredje ledd skal lyde:</article><article class="numberedLegalP" data-numerator="3" id="kapittel-1-nummer-5">(3) Departementet kan i forskrift gi nærmere regler til utfylling av denne paragrafen.</article> <article class="defaultP" margin-top="true">§ 5-4 nytt fjerde ledd skal lyde:</article><article class="numberedLegalP" data-numerator="4" id="kapittel-1-nummer-6">(4) Departementet kan i forskrift gi nærmere regler til utfylling av denne paragrafen.</article> <article class="defaultP" margin-top="true">§ 5-7 første ledd bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-nummer-6-punkt-1"><article class="legalP" id="kapittel-1-nummer-6-punkt-1-ledd-1">livrente, pensjon, vartpenger, introduksjonsstønad og supplerende stønad til person med kort botid i Norge for desember måned. Fritaket gjelder ikke beløp som først kan heves etter årets utgang.</article></article></li></ul></article> <article class="defaultP" margin-top="true">§ 6-5 første ledd skal lyde:</article><article class="numberedLegalP" data-numerator="1" id="kapittel-1-nummer-7">(1) For upersonlige skattytere fastsettes forskuddsskatten lik den utlignede skatt ved siste ligning.</article> <article class="defaultP" margin-top="true">§ 6-5 fjerde ledd skal lyde:</article><article class="numberedLegalP" data-numerator="4" id="kapittel-1-nummer-8">(4) Ligningskontoret kan etter krav fra skattyteren frafalle forskuddsskatten, når det er overveiende sannsynlig at det ikke vil bli utlignet skatt for vedkommende inntektsår. Dersom det er overveiende sannsynlig at det vil oppstå et større avvik mellom utskrevet forskuddsskatt og utlignet skatt, kan ligningskontoret etter krav fra skattyter endre utskrivningen. Departementet kan i forskrift gi nærmere bestemmelser om hva som i denne sammenheng vil utgjøre et større avvik.</article> <article class="defaultP" margin-top="true">§ 9-1 nytt annet ledd skal lyde:</article><article class="numberedLegalP" data-numerator="2" id="kapittel-1-nummer-9">(2) Krav belastet dagsoppgjørsordningen skal betales kontant. Tollregionen kan bestemme at oppgjøret også kan skje ved elektronisk betaling via bank.</article> <article class="defaultP" margin-top="true">Nåværende § 9-1 annet ledd blir nytt tredje ledd.</article> <article class="defaultP" margin-top="true">§ 10-1 nytt tredje ledd skal lyde:</article><article class="numberedLegalP" data-numerator="3" id="kapittel-1-nummer-10">(3) Annet ledd gjelder ikke utbetalinger etter petroleumsskatteloven § 3 bokstav c femte ledd. Retten til motregning går likevel foran rettigheter stiftet ved pantsettelse eller overdragelse.</article> <article class="defaultP" margin-top="true">§ 10-30 skal lyde:</article><article class="futureLegalArticle" data-name="§10-30" id="kapittel-1-foreslåttparagraf-1"><span class="futureLegalArticleHeader">§ 10-30. <span class="legalArticleTitle">Innenlands merverdiavgift</span></span><article class="legalP" id="kapittel-1-foreslåttparagraf-1-ledd-1">Innenlands merverdiavgift for en periode forfaller til betaling samme dag som det skal leveres omsetningsoppgave til avgiftsmyndighetene etter lov 19. juni 1969 nr. 66 om merverdiavgift §§ 31, 31a, 33 og 40.</article></article> <article class="defaultP" margin-top="true">§ 10-41 første ledd skal lyde:</article><article class="numberedLegalP" data-numerator="1" id="kapittel-1-nummer-11">(1) Toll og avgifter som oppstår ved innførsel, og som ikke belastes tollkreditten eller dagsoppgjørsordningen, jf. § 14-20, forfaller til betaling samtidig med at tollplikten oppstår.</article> <article class="defaultP" margin-top="true">§ 10-41 nytt tredje ledd skal lyde:</article><article class="numberedLegalP" data-numerator="3" id="kapittel-1-nummer-12">(3) Skatte- og avgiftskrav belastet dagsoppgjørsordningen forfaller til betaling første virkedag etter fortolling. Tollregionen kan fastsette en nærmere frist for når på forfallsdagen betaling må ha skjedd.</article> <article class="defaultP" margin-top="true">§ 10-51 bokstav f skal lyde:<ul class="defaultList"><li data-li-identifier="f)" data-name="f)"><article class="listArticle" id="kapittel-1-nummer-12-punkt-1"><article class="legalP" id="kapittel-1-nummer-12-punkt-1-ledd-1">tilleggsskatt etter ligningsloven § 10-2, tilleggsavgift etter lov 19. juni 1969 nr. 66 om merverdiavgift §§ 64 og 73, lov 19. juni 1964 nr. 14 om avgift på arv og visse gaver § 44, lov 19. mai 1933 nr. 11 om særavgifter § 3 og § 4 første ledd, lov 19. juni 1959 nr. 2 om avgifter vedrørende motorkjøretøyer og båter § 3, og tilleggstoll etter tolloven § 69</article></article></li></ul></article> <article class="defaultP" margin-top="true">§ 10-51 ny bokstav g skal lyde:<ul class="defaultList"><li data-li-identifier="g)" data-name="g)"><article class="listArticle" id="kapittel-1-nummer-12-punkt-2"><article class="legalP" id="kapittel-1-nummer-12-punkt-2-ledd-1">tvangsmulkt etter lov 19. juni 1969 nr. 66 om merverdiavgift § 52</article></article></li></ul></article> <article class="defaultP" margin-top="true">§ 10-52 skal lyde:</article><article class="futureLegalArticle" data-name="§10-52" id="kapittel-1-foreslåttparagraf-2"><span class="futureLegalArticleHeader">§ 10-52. <span class="legalArticleTitle">Ansvarskrav</span></span><article class="legalP" id="kapittel-1-foreslåttparagraf-2-ledd-1">Ansvarskrav etter kapittel 16, ansvarskrav etter § 4-1 annet ledd og ansvarskrav etter lov 13. desember 1996 nr. 87 om skatt på honorar til utenlandske artister m.v. § 8 fjerde ledd skal betales senest to uker etter at melding om kravet er sendt, jf. tvangsfullbyrdelsesloven § 4-18.</article></article> <article class="defaultP" margin-top="true">§ 10-60 første ledd skal lyde:</article><article class="numberedLegalP" data-numerator="1" id="kapittel-1-nummer-13">(1) Når det er betalt for mye skatt eller avgift, skal beløpet og renter etter § 11-4 tilbakebetales den skatte- eller avgiftspliktige så snart som mulig, og senest tre uker etter at vedtaket som medførte tilbakebetaling ble truffet, når ikke annet er bestemt i lov eller forskrift. Tilbakebetalingen skal også omfatte renter som er betalt av refusjonsbeløpet. Renter som er påløpt, men ikke betalt, bortfaller.</article> <article class="defaultP" margin-top="true">Overskriften i § 11-2 skal lyde:</article><article class="futureLegalArticle" data-name="§11-2" id="kapittel-1-foreslåttparagraf-3"><span class="futureLegalArticleHeader">§ 11-2. <span class="legalArticleTitle">Renter ved vedtak om endring, arveavgift betalt etter forfall mv.</span></span></article> <article class="defaultP" margin-top="true">§ 11-2 annet ledd skal lyde:</article><article class="numberedLegalP" data-numerator="2" id="kapittel-1-nummer-14">(2) Renten er beregnet fra forfallstidspunktet for kravene etter §§ 10-1 til 10-41, fram til det treffes vedtak om endring mv, med de unntak som følger av tredje til syvende ledd.</article> <article class="defaultP" margin-top="true">§ 11-2 nytt sjette ledd skal lyde:</article><article class="numberedLegalP" data-numerator="6" id="kapittel-1-nummer-15">(6) Dersom arveavgift i medhold av § 10-31 fjerde ledd blir betalt senere enn den forfallstid som følger av § 10-31 første og annet ledd, skal det betales rente av avgiftsbeløpet for tiden fra ordinært forfall og fram til endelig avgiftsfastsettelse skjer.</article> <article class="defaultP" margin-top="true">Nåværende § 11-2 sjette ledd blir nytt syvende ledd.</article> <article class="defaultP" margin-top="true">§ 11-5 første ledd første punktum skal lyde:</article><article class="legalP" id="kapittel-1-ledd-1">Restskatt etter § 7-1 annet ledd tillegges rentetillegg.</article> <article class="defaultP" margin-top="true">§ 11-5 annet ledd oppheves.</article> <article class="defaultP" margin-top="true">Nåværende § 11-5 første ledd tredje punktum blir nytt annet ledd.</article> <article class="defaultP" margin-top="true">§ 14-2 skal lyde:</article><article class="futureLegalArticle" data-name="§14-2" id="kapittel-1-foreslåttparagraf-4"><span class="futureLegalArticleHeader">§ 14-2. <span class="legalArticleTitle">Forholdet til tvangsfullbyrdelsesloven</span></span><article class="legalP" id="kapittel-1-foreslåttparagraf-4-ledd-1">Tvangsfullbyrdelsesloven gjelder tilsvarende så langt den passer ved innkrevingsmyndighetenes gjennomføring av utleggsforretninger. Dette gjelder likevel ikke §§ 5-1 til 5-5 og §§ 7-1 til 7-8.</article></article> <article class="defaultP" margin-top="true">§ 14-5 annet ledd første punktum skal lyde:</article><article class="numberedLegalP" data-numerator="2" id="kapittel-1-nummer-16">(2) Ved utleggstrekk nedlagt av skatteoppkreverne skal arbeidsgivere som har plikt til å ha skattetrekkskonto, følge de reglene som gjelder for oppgjør mv. for forskuddstrekk, jf. kapittel 5.</article> <article class="defaultP" margin-top="true">§ 14-5 tredje ledd skal lyde:</article><article class="numberedLegalP" data-numerator="3" id="kapittel-1-nummer-17">(3) Det beløpet som er trukket går ikke inn i arbeidsgiverens konkursbo, og er heller ikke gjenstand for utlegg eller andre tvangsforføyninger fra enkeltforfølgende fordringshaveres side.</article> <article class="defaultP" margin-top="true">§ 14-11 fjerde ledd annet punktum skal lyde:</article><article class="legalP" id="kapittel-1-ledd-2">Dette gjelder likevel ikke overfor personer som er ansvarlige for avgiften etter §§ 16-40 og 16-41.</article> <article class="defaultP" margin-top="true">§ 16-20 tredje ledd skal lyde:</article><article class="numberedLegalP" data-numerator="3" id="kapittel-1-nummer-18">(3) Felles ansvarskrav fra flere kommuner kan ved motregning, jf. § 16-1 annet ledd, motregnes i krav som arbeidsgiveren har på hver enkelt av skattekreditorene.</article> <article class="defaultP" margin-top="true">§ 19-3 nr. 8 om endringer i lov 19. juni 1969 nr. 66 om merverdiavgift første avsnitt skal lyde:</article><article class="legalP" id="kapittel-1-ledd-3">§ 24 tredje ledd, § 27 annet ledd tredje punktum, §§ 34 til 38, § 52 tredje ledd, § 59 og § 59 a oppheves.</article> <article class="defaultP" margin-top="true">§ 19-3 nr. 10 om endringer i lov 13. juni 1975 nr. 35 om skattlegging av undersjøiske petroleumsforekomster m.v. første avsnitt skal lyde:</article><article class="legalP" id="kapittel-1-ledd-4">§ 3 bokstav c nr. 5 femte til åttende punktum oppheves.</article> <article class="defaultP" margin-top="true">Nåværende § 19-3 nr. 10 første til fjerde avsnitt blir annet til femte avsnitt.</article> <article class="defaultP" margin-top="true">§ 19-3 nr. 15 om endringer i lov 28. februar 1997 nr. 19 om folketrygd (folketrygdloven) nytt første avsnitt skal lyde:</article> <article class="defaultP" margin-top="true">§ 24-1 femte ledd skal lyde:</article><article class="legalP" id="kapittel-1-ledd-5">Når ligningen er avsluttet, beregner Skattedirektoratet tilskott fra kommunen og fylkeskommunen, se skattebetalingsloven § 8-2 første og femte ledd.</article> <article class="defaultP" margin-top="true">Nåværende § 19-3 nr. 15 første avsnitt blir annet avsnitt.</article> <article class="defaultP" margin-top="true">§ 19-3 nr. 15 nytt tredje avsnitt skal lyde:</article> <article class="defaultP" margin-top="true">§ 24-3 tredje ledd skal lyde:</article><article class="legalP" id="kapittel-1-ledd-6">Når det foreligger forhold som nevnt i skattebetalingsloven § 4-1 annet ledd, hviler pliktene etter paragrafen her på den som har plikt til å foreta forkottstrekk.</article> <article class="defaultP" margin-top="true">Nåværende § 19-3 nr. 15 annet til sjette avsnitt blir fjerde til åttende avsnitt.</article></section><section class="section" data-name="kapII" id="kapittel-2" data-lovdata-URL="LTI/lov/2006-12-15-85/KAPITTEL_2"><h2 data-text-align="center">II</h2><article class="defaultP">§ 2-2 skal lyde:</article><article class="futureLegalArticle" data-name="§2-2" id="kapittel-2-foreslåttparagraf-1"><span class="futureLegalArticleHeader">§ 2-2. <span class="legalArticleTitle">Skattekontorene – merverdiavgift og arveavgift</span></span><article class="numberedLegalP" data-numerator="1" id="kapittel-2-foreslåttparagraf-1-nummer-1">(1) Merverdiavgift skal betales til og innkreves av skattekontoret. Se likevel § 2-4 første ledd om merverdiavgift som oppstår ved innførsel.</article><article class="numberedLegalP" data-numerator="2" id="kapittel-2-foreslåttparagraf-1-nummer-2">(2) Arveavgift skal betales til og innkreves av skattekontoret. Ved offentlig skifte skal arveavgift som ikke blir tilbakeholdt av tingretten, innkreves av og betales til skattekontoret.</article></article> <article class="defaultP" margin-top="true">§ 2-3 skal lyde:</article><article class="futureLegalArticle" data-name="§2-3" id="kapittel-2-foreslåttparagraf-2"><span class="futureLegalArticleHeader">§ 2-3. <span class="legalArticleTitle">Skattekontorene – formues- og inntektsskatt for skattytere som ikke har varig tilknytning til riket og sjømenn bosatt i utlandet, artistskatt, petroleumsskatt og svalbardskatt</span></span><article class="numberedLegalP" data-numerator="1" id="kapittel-2-foreslåttparagraf-2-nummer-1">(1) Formues- og inntektsskatt for skattytere som ikke har varig tilknytning til riket og sjømenn bosatt i utlandet skal betales til og innkreves av det skattekontoret departementet bestemmer.</article><article class="numberedLegalP" data-numerator="2" id="kapittel-2-foreslåttparagraf-2-nummer-2">(2) Artistskatt skal betales til og innkreves av det skattekontoret departementet bestemmer.</article><article class="numberedLegalP" data-numerator="3" id="kapittel-2-foreslåttparagraf-2-nummer-3">(3) Petroleumsskatt skal betales til og innkreves av det skattekontoret departementet bestemmer.</article><article class="numberedLegalP" data-numerator="4" id="kapittel-2-foreslåttparagraf-2-nummer-4">(4) Formues- og inntektsskatt til Svalbard og lønnstrekk av inntekt på Svalbard skal betales til og innkreves av det skattekontoret departementet bestemmer.</article></article> <article class="defaultP" margin-top="true">§ 2-8 annet ledd annet punktum skal lyde:</article><article class="legalP" id="kapittel-2-ledd-1">Departementet kan også gi instruks om teknisk og arbeidsmessig samordning av skatteoppkrevernes og skattekontorenes oppgaver.</article> <article class="defaultP" margin-top="true">§ 3-3 nytt femte ledd skal lyde:</article><article class="numberedLegalP" data-numerator="5" id="kapittel-2-nummer-1">(5) Klage over skattekontorets vedtak settes fram for skattekontoret.</article> <article class="defaultP" margin-top="true">§ 4-4 første ledd første punktum skal lyde:</article><article class="legalP" id="kapittel-2-ledd-2">Skattyter plikter å sende de meldinger og å gi de opplysninger som er nødvendige for at skattekontoret skal få fastsatt og regulert forskuddstrekk og forskuddsskatt i samsvar med bestemmelsene i denne del av loven.</article> <article class="defaultP" margin-top="true">§ 4-4 tredje ledd skal lyde:</article><article class="numberedLegalP" data-numerator="3" id="kapittel-2-nummer-2">(3) Skattyter som ikke etterkommer plikten til å sende melding eller pålegg om å gi opplysninger, eller som gir uriktige eller ufullstendige opplysninger, har ikke krav på å få endret skattekontorets avgjørelse vedrørende forskuddstrekk eller forskuddsskatt.</article> <article class="defaultP" margin-top="true">§ 4-5 første til femte ledd oppheves og erstattes av nytt første ledd. Nåværende sjette ledd blir nytt annet ledd.</article> <article class="defaultP" margin-top="true">§ 4-5 første og annet ledd skal lyde:</article><article class="numberedLegalP" data-numerator="1" id="kapittel-2-nummer-3">(1) Forskuddsutskrivingen foretas av skattekontoret.</article><article class="numberedLegalP" data-numerator="2" id="kapittel-2-nummer-4">(2) Skattedirektoratet kan uttøve de funksjoner som tilligger skattekontorene.</article> <article class="defaultP" margin-top="true">§ 5-1 første og annet ledd skal lyde:</article><article class="numberedLegalP" data-numerator="1" id="kapittel-2-nummer-5">(1) Før inntektsårets begynnelse skal skattekontoret skrive ut skattekort som angir forskuddstrekkets størrelse og hvordan forskuddstrekk skal gjennomføres, for alle skattytere som må forutsettes å få trekkpliktig inntekt av betydning. Skattekontoret kan når som helst i løpet av inntektsåret skrive ut nytt skattekort når det er gjort feil ved utskrivingen, eller når andre særlige grunner gjør det urimelig å ikke skrive ut nytt skattekort.</article><article class="numberedLegalP" data-numerator="2" id="kapittel-2-nummer-6">(2) Skattekontoret kan kreve at skattekort som kontoret har skrevet ut, skal leveres tilbake.</article> <article class="defaultP" margin-top="true">§ 5-3 annet ledd første og annet punktum skal lyde:</article><article class="legalP" id="kapittel-2-ledd-3">Skattyteren skal fritas for trekk resten av året når skattekontoret finner det overveiende sannsynlig at det som allerede er innbetalt, er tilstrekkelig til dekning av den skatt og trygdeavgift som vil bli utlignet for inntektsåret. Er inntekten falt bort eller foreligger det andre særlige forhold som gjør det overveiende sannsynlig at det som er innbetalt som forskuddstrekk er vesentlig mer enn den skatt og trygdeavgift som vil bli utlignet for inntektsåret, kan skattekontoret bestemme at det overskytende skal betales tilbake til skattyteren.</article> <article class="defaultP" margin-top="true">§ 5-13 tredje punktum skal lyde:</article><article class="legalP" id="kapittel-2-ledd-4">Også skattekontoret eller Riksrevisjonen kan foreta slike ettersyn og kreve fremlagt dokumenter som nevnt.</article> <article class="defaultP" margin-top="true">§ 5-14 fjerde ledd skal lyde:</article><article class="numberedLegalP" data-numerator="4" id="kapittel-2-nummer-7">(4) Også skattekontoret og den som har fått fullmakt fra skattekontoret eller skatteoppkreveren til å foreta bokettersyn etter § 5-13, kan kreve opplysninger etter første til tredje ledd.</article> <article class="defaultP" margin-top="true">§ 5-16 første ledd skal lyde:</article><article class="numberedLegalP" data-numerator="1" id="kapittel-2-nummer-8">(1) Skattedirektoratet og skattekontoret kan pålegge den som ikke har etterkommet plikten til å gi opplysninger etter § 5-14, å oppfylle sin plikt under en daglig løpende tvangsmulkt.</article> <article class="defaultP" margin-top="true">§ 6-3 fjerde ledd skal lyde:</article><article class="numberedLegalP" data-numerator="4" id="kapittel-2-nummer-9">(4) Skattekontoret kan til enhver tid forhøye eller sette ned forskuddsskatten når det er begått feil ved den opprinnelige utskrivingen.</article> <article class="defaultP" margin-top="true">§ 6-3 sjette ledd skal lyde:</article><article class="numberedLegalP" data-numerator="6" id="kapittel-2-nummer-10">(6) Skattekontoret kan frita skattyter fra plikten til å innbetale gjenstående terminer av forskuddsskatt eller treffe bestemmelse om tilbakebetaling av forskuddsskatt, når vilkårene i § 5-3 annet ledd foreligger.</article> <article class="defaultP" margin-top="true">§ 6-4 første ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-2-nummer-10-punkt-1"><article class="legalP" id="kapittel-2-nummer-10-punkt-1-ledd-1">når skattyter ikke tidligere har vært tatt opp til skattlegging ved skattekontoret, eller</article></article></li></ul></article> <article class="defaultP" margin-top="true">§ 6-5 tredje ledd skal lyde:</article><article class="numberedLegalP" data-numerator="3" id="kapittel-2-nummer-11">(3) Skattekontoret kan forhøye eller sette ned den utskrevne forskuddsskatten når det er gjort feil ved utskrivingen.</article> <article class="defaultP" margin-top="true">§ 6-5 fjerde ledd første punktum skal lyde:</article><article class="numberedLegalP" data-numerator="4" id="kapittel-2-nummer-12">(4) Skattekontoret kan etter krav fra skattyteren frafalle forskuddsskatten, når det er overveiende sannsynlig at det ikke vil bli utlignet skatt for vedkommende inntektsår.</article> <article class="defaultP" margin-top="true">§ 6-6 annet ledd skal lyde:</article><article class="numberedLegalP" data-numerator="2" id="kapittel-2-nummer-13">(2) Skattekontoret kan beslutte at beregningsgrunnlaget for forskuddskatten skal forhøyes eller reduseres med et prosentvis tillegg eller fradag for bestemte grupper skattytere, når det som følge av konjunkturutviklingen eller av andre grunner må ventes en alminnelig stigning eller nedgang i inntekten for denne gruppen i forhold til inntekten ved siste ligning.</article> <article class="defaultP" margin-top="true">§ 9-1 tredje ledd skal lyde:</article><article class="numberedLegalP" data-numerator="3" id="kapittel-2-nummer-14">(3) Departementet kan i forskrift gi nærmere regler om betalingsordningen for skatte- og avgiftskrav, herunder om finansinstitusjoners plikt til å avvise betalingsoppdrag med manglende opplysninger, og om hvor kontant betaling kan skje.</article> <article class="defaultP" margin-top="true">§ 9-3 skal lyde:</article><article class="futureLegalArticle" data-name="§9-3" id="kapittel-2-foreslåttparagraf-3"><span class="futureLegalArticleHeader">§ 9-3. <span class="legalArticleTitle">Betaling av petroleumsskatt</span></span><article class="numberedLegalP" data-numerator="1" id="kapittel-2-foreslåttparagraf-3-nummer-1">(1) Petroleumsskatt skal betales ved overføring av beløpet til konto for petroleumsskatt hos det skattekontor departementet bestemmer. Bestemmelsene i § 9-1 gjelder ikke.</article><article class="numberedLegalP" data-numerator="2" id="kapittel-2-foreslåttparagraf-3-nummer-2">(2) Betaling anses for å være skjedd når beløpet er godskrevet skattekontorets bank, jf. første ledd. Ved overføring innen samme bank anses betaling for å være skjedd når beløpet er godskrevet skattekontorets konto. En fastsatt betalingsfrist anses for å være avbrutt når beløpet er godskrevet skattekontorets konto. Bestemmelsene i § 9-2 gjelder ikke.</article></article> <article class="defaultP" margin-top="true">§ 14-3 skal lyde:</article><article class="futureLegalArticle" data-name="§14-3" id="kapittel-2-foreslåttparagraf-4"><span class="futureLegalArticleHeader">§ 14-3. <span class="legalArticleTitle">Forretning for utleggspant</span></span><article class="numberedLegalP" data-numerator="1" id="kapittel-2-foreslåttparagraf-4-nummer-1">(1) Skattekontorene kan holde forretning for utleggspant for skatte- og avgiftskrav som de har innkrevingsansvaret for. Skatteoppkreverne kan holde forretning for utleggspant i sitt distrikt for skatte- og avgiftskrav som de har innkrevingsansvaret for.</article><article class="numberedLegalP" data-numerator="2" id="kapittel-2-foreslåttparagraf-4-nummer-2">(2) En skatteoppkrever kan på anmodning holde forretning for utleggspant for skatte- og avgiftskrav som en annen skatteoppkrever eller et skattekontor har innkrevingsansvaret for. På tilsvarende måte kan et skattekontor holde utleggsforretninger for skatteoppkrevere.</article></article> <article class="defaultP" margin-top="true">§ 14-4 første ledd skal lyde:</article><article class="numberedLegalP" data-numerator="1" id="kapittel-2-nummer-15">(1) Skatteoppkreverne og skattekontorene kan nedlegge utleggstrekk i hele landet for skatte- og avgiftskrav som de har innkrevingsansvaret for.</article> <article class="defaultP" margin-top="true">§ 14-5 første ledd første punktum skal lyde:</article><article class="legalP" id="kapittel-2-ledd-5">Utleggstrekk nedlagt av skatteoppkreverne og skattekontorene gjelder også for det organet som utbetaler dagpenger under arbeidsløshet etter folketrygdloven kapittel 4 og sykepenger etter folketrygdloven kapittel 8.</article> <article class="defaultP" margin-top="true">§ 14-6 annet ledd annet punktum skal lyde:</article><article class="legalP" id="kapittel-2-ledd-6">Skattyteren kan kreve at skattekontoret beregner størrelsen på det beløpet som skal betales.</article> <article class="defaultP" margin-top="true">§ 15-1 tredje ledd skal lyde:</article><article class="numberedLegalP" data-numerator="3" id="kapittel-2-nummer-16">(3) I skattesaker treffes avgjørelser etter første ledd av skatteutvalget etter innstilling fra skatteoppkreveren. I saker som gjelder ettergivelse av skatt for mer enn 200 000 kroner, blir likevel avgjørelsen å treffe av departementet etter forslag fra skatteutvalget. Departementet fastsetter hvilket utvalg den enkelte kommune hører under, og kan i forskrift gi bestemmelser om den enkelte kommunes representasjon i skatteutvalget. For skattytere som utelukkende skal betale statsskatt, kan departementet bestemme at avgjørelse som nevnt i dette ledd kan legges til andre organer.</article> <article class="defaultP" margin-top="true">§ 17-2 første ledd skal lyde:</article><article class="numberedLegalP" data-numerator="1" id="kapittel-2-nummer-17">(1) Rettslig prøving av andre avgjørelser etter skattebetalingsloven rettes mot staten som saksøkt. Søksmål anlegges for retten i det distriktet hvor det angrepne vedtak er truffet i første instans når skatteoppkrever eller tollregion er innkrevingsmyndighet. Søksmål i saker hvor skattekontorene er innkrevingsmyndighet, skal anlegges ved saksøkers alminnelige verneting etter reglene i lov 17. juni 2005 nr. 90 om mekling og rettergang i sivile tvister (tvisteloven). Statens partsstilling utøves av innkrevingsmyndigheten for kravet. Bestemmelsene i § 17-1 tredje og sjette ledd gjelder tilsvarende.</article></section><section class="section" data-name="kapIII" id="kapittel-3" data-lovdata-URL="LTI/lov/2006-12-15-85/KAPITTEL_3"><h2 data-text-align="center">III</h2><article class="defaultP">§ 4-7 skal lyde:</article><article class="futureLegalArticle" data-name="§4-7" id="kapittel-3-foreslåttparagraf-1"><span class="futureLegalArticleHeader">§ 4-7. <span class="legalArticleTitle">Tilleggsforskudd</span></span><article class="legalP" id="kapittel-3-foreslåttparagraf-1-ledd-1">Forskudd på skatt kan innbetales med høyere beløp enn det som er utskrevet når det utskrevne forskudd må antas å bli utilstrekkelig til dekning av den skatt som vil bli fastsatt ved ligningen. Slik innbetaling kan foretas også etter utløpet av inntektsåret, men ikke senere enn 31. mai i ligningsåret. For skattytere som får utskrevet forhåndsutfylt selvangivelse etter ligningsloven § 4-7 nr. 2, må tilleggsforskudd være innbetalt innen 30. april.</article></article> <article class="defaultP" margin-top="true">Nåværende § 4-7 blir ny § 4-8.</article> <article class="defaultP" margin-top="true">§ 7-1 første ledd skal lyde:</article><article class="numberedLegalP" data-numerator="1" id="kapittel-3-nummer-1">(1) Når ligningen er gjennomført, skal forskuddstrekk, utskrevet forskuddsskatt og tilleggsforskudd innbetalt innen fristene i § 4-7 i ligningsåret gå til fradrag i utlignet skatt. Avregningen foretas av skatteoppkreveren for den kommunen hvor ligningen skal skje, jf. ligningsloven § 8-6.</article></section><section class="section" data-name="kapIV" id="kapittel-4" data-lovdata-URL="LTI/lov/2006-12-15-85/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Endringene under I trer i kraft straks.</article><article class="legalP" id="kapittel-4-ledd-2">Endringene under II gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid. Departementet kan gi overgangsbestemmelser.</article><article class="legalP" id="kapittel-4-ledd-3">Endringene under III trer i kraft fra den tid Kongen bestemmer.</article></section></main></body></html>