<!DOCTYPE html><html lang="no"><head><title>Forskrift (Nr. 131) om overgangsregler ved beregning av forhøyet merverdiavgift på næringsmidler fra 1. januar 2007.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-11-29-1321</dd><dt class="dokid">DokumentID</dt><dd class="dokid">LTI/forskrift/2006-11-29-1321</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 14 s 1807</dd><dt class="dateInForce">I kraft fra</dt><dd class="dateInForce">2006-11-29</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1969-06-19-66/§75</li><li>forskrift/1992-12-18-4336</li></ul></dd><dt class="dateOfPublication">Kunngjort</dt><dd class="dateOfPublication">2006-12-01</dd><dt class="journalNumber">Journalnummer</dt><dd class="journalNumber">2006-0961</dd><dt class="titleShort">Korttittel</dt><dd class="titleShort">Forskrift om overgangsregler for matmoms i 2007</dd><dt class="title">Tittel</dt><dd class="title">Forskrift (Nr. 131) om overgangsregler ved beregning av forhøyet merverdiavgift på næringsmidler fra 1. januar 2007.</dd><dt class="miscInformation">Annet om dokumentet</dt><dd class="miscInformation">Fastsatt av Skattedirektoratet 29. november 2006 med hjemmel i lov 19. juni 1969 nr. 66 om merverdiavgift § 75 og delegeringsvedtak 18. desember 1992 nr. 4336.</dd><dt class="refid">RefID</dt><dd class="refid">forskrift/2006-11-29-1321</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift (Nr. 131) om overgangsregler ved beregning av forhøyet merverdiavgift på næringsmidler fra 1. januar 2007.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTI/forskrift/2006-11-29-1321" id="dokument"><h1>Forskrift (Nr. 131) om overgangsregler ved beregning av forhøyet merverdiavgift på næringsmidler fra 1. januar 2007.</h1><article class="legalArticle" data-lovdata-URL="LTI/forskrift/2006-11-29-1321/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Det skal beregnes 14 prosent merverdiavgift av næringsmidler som leveres eller uttas etter 31. desember 2006. Dette gjelder selv om faktura i henhold til bokføringsforskriften § 5-2-7 utstedes før 1. januar 2007.</article><article class="legalP" id="paragraf-1-ledd-2">Det skal beregnes 13 prosent merverdiavgift av næringsmidler som leveres eller uttas før 1. januar 2007. Dette gjelder selv om faktura utstedes etter 31. desember 2006, jf. bokføringsforskriften § 5-2-2.</article></article><article class="legalArticle" data-lovdata-URL="LTI/forskrift/2006-11-29-1321/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Næringsdrivende må i regnskapet eller i særskilte notater pr. 31. desember 2006 foreta slik registrering av kreditt- og kontantomsetningen at det kan foretas riktig beregning av avgift på omsetning av næringsmidler som er levert henholdsvis før 1. januar 2007 og etter 31. desember 2006.</article></article><article class="legalArticle" data-lovdata-URL="LTI/forskrift/2006-11-29-1321/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Næringsdrivende som pr. 31. desember 2006 har levert næringsmidler uten at faktura er sendt, skal utarbeide en oppstilling over leverte, ikke fakturerte næringsmidler pr. 31. desember 2006.</article><article class="legalP" id="paragraf-3-ledd-2">Oppstillingen skal vise leveringsdato, kundens navn, adresse, varens art og avtalt vederlag. Oppstillingen skal oppbevares i 10 år.</article><article class="legalP" id="paragraf-3-ledd-3">Den næringsdrivende skal senest innen utgangen av januar 2007 fakturere de leverte, ikke fakturerte næringsmidlene pr. 31. desember 2006. Omsetningen, som skal avgiftsberegnes med 13 prosent, skal medtas i den ordinære omsetningsoppgave.</article></article><article class="legalArticle" data-lovdata-URL="LTI/forskrift/2006-11-29-1321/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Ved bokføring etter 31. desember 2006 må omsetning som gjelder leverte, ikke fakturerte næringsmidler pr. 31. desember 2006 skilles ut. Dette kan gjøres ved føring av beløpene på egne konti, ved særskilt merking av beløpene eller ved særskilte noteringer.</article></article><article class="legalArticle" data-lovdata-URL="LTI/forskrift/2006-11-29-1321/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Korreksjoner som følge av heving av kjøp, tap på utestående fordringer, innbetalinger på tidligere avskrevne fordringer o.l., etter 31. desember 2006 som gjelder omsetning av næringsmidler før 1. januar 2007, skal medtas i den ordinære omsetningsoppgave. Andre korreksjoner etter 31. desember 2006 som følge av feil i omsetningsoppgaven i tiden før 1. januar 2007 skal oppgis i egen oppgave (tilleggsoppgave).</article></article><article class="legalArticle" data-lovdata-URL="LTI/forskrift/2006-11-29-1321/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Ved bokføring etter 31. desember 2006 må korreksjoner som gjelder omsetning av næringsmidler før 1. januar 2007 skilles ut. Dette kan gjøres ved føring av beløpene på egne konti, ved særskilt merking av beløpene eller ved særskilte noteringer.</article></article><article class="legalArticle" data-lovdata-URL="LTI/forskrift/2006-11-29-1321/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Denne forskrift trer i kraft straks.</article></article></main></body></html>