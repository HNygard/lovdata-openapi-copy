<!DOCTYPE html><html lang="no"><head><title>Forskrift om edle metallvarers finhet og stempling mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-02-16-244</dd><dt class="dokid">DokumentID</dt><dd class="dokid">LTI/forskrift/2006-02-16-244</dd><dt class="ministry">Departement</dt><dd class="ministry"><ul><li>Barne- og likestillingsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 4 s 344</dd><dt class="dateInForce">I kraft fra</dt><dd class="dateInForce">Ved ikraftr. av endringer i konvensjon 15. november 1972 nr. 1</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-11-29-1997</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1891-06-06-2/§2</li><li>lov/1891-06-06-2/§4</li><li>forskrift/1983-06-10-1099</li></ul></dd><dt class="dateOfPublication">Kunngjort</dt><dd class="dateOfPublication">2006-02-28</dd><dt class="journalNumber">Journalnummer</dt><dd class="journalNumber">2006-0153</dd><dt class="titleShort">Korttittel</dt><dd class="titleShort">Forskrift om edle metallers finhet og stempling</dd><dt class="title">Tittel</dt><dd class="title">Forskrift om edle metallvarers finhet og stempling mv.</dd><dt class="miscInformation">Annet om dokumentet</dt><dd class="miscInformation">Fastsatt av Barne- og likestillingsdepartementet 16. februar 2006 med hjemmel i lov 6. juni 1891 nr. 2 om Guld-, Sølv- og Platinavarers Finhed og Stempling m.v. § 2 annet ledd og § 4, jf. delegeringsvedtak 10. juni 1983 nr. 1099.</dd><dt class="refid">RefID</dt><dd class="refid">forskrift/2006-02-16-244</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om edle metallvarers finhet og stempling mv.<ul class="tocSubUl"><li>Kapittel I – Varer av edelt metall<ul class="tocSubUl"><li>A. Alminnelige regler<ul class="tocSubUl"><li>§ 1. Finhetsstandard</li><li>§ 2. Bruk av loddemetall</li><li>§ 3. Kontroll av edle metallers finhet</li><li>§ 4. Merking med finhetsstempel og ansvarsmerke</li><li>§ 5. Merking med finhetsstempel og ansvarsmerke på varer bestående av ulike edelmetallegeringer</li></ul></li><li>B. Særregler for varer som skal stemples med det felles kontrollmerke (CCM) under Wienkonvensjonen av 15. november 1972 nr. 1 for kontroll og stempling av edelmetallvarer<ul class="tocSubUl"><li>§ 6. Regler som gjelder for varer som stemples med det felles kontrollmerke (CCM)</li><li>§ 7. Bruk av komponenter av uedle metaller</li><li>§ 8. Bruk av ikke-metalliske substanser</li><li>§ 9. Stempling med det felles kontrollmerke</li></ul></li></ul></li><li>Kapittel II – Varer pålagt edelt metall<ul class="tocSubUl"><li>§ 10. Belegging av artikler av edelt metall</li><li>§ 11. Forgylling, forsølving eller platinering</li><li>§ 12. Doublé</li><li>§ 13. Plett</li></ul></li><li>Kapittel III – Gjensidig godkjennelse – Straff – Ikrafttredelse<ul class="tocSubUl"><li>§ 14. Gjensidig godkjennelse</li><li>§ 15. Straff</li><li>§ 16. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2006-02-16-244" id="dokument"><h1>Forskrift om edle metallvarers finhet og stempling mv.</h1><section class="section" data-name="kapI" id="kapittel-1" data-lovdata-URL="LTI/forskrift/2006-02-16-244/KAPITTEL_1"><h2>Kapittel I – Varer av edelt metall</h2><section class="section" data-name="kapA" id="kapittel-1-kapittel-1" data-lovdata-URL="LTI/forskrift/2006-02-16-244/KAPITTEL_1-1"><h3>A. Alminnelige regler</h3><article class="legalArticle" data-lovdata-URL="LTI/forskrift/2006-02-16-244/§1" data-name="§1" id="kapittel-1-kapittel-1-paragraf-1"><h4 class="legalArticleHeader"><span class="legalArticleValue">§ 1</span>. <span class="legalArticleTitle">Finhetsstandard</span></h4><article class="legalP" id="kapittel-1-kapittel-1-paragraf-1-ledd-1">Med en vares finhet menes det antall vektenheter edelt metall (rent gull, sølv eller platina) som finnes pr. tusen vektenheter legering.</article><article class="legalP" id="kapittel-1-kapittel-1-paragraf-1-ledd-2">Følgende finhetsstandarder tillates stemplet:<ul class="defaultList"><li data-li-identifier="a)" data-name="a)"><article class="listArticle" id="kapittel-1-kapittel-1-paragraf-1-ledd-2-punkt-1"><article class="legalP" id="kapittel-1-kapittel-1-paragraf-1-ledd-2-punkt-1-ledd-1">for gull, 916, 750 og 585</article></article></li><li data-li-identifier="b)" data-name="b)"><article class="listArticle" id="kapittel-1-kapittel-1-paragraf-1-ledd-2-punkt-2"><article class="legalP" id="kapittel-1-kapittel-1-paragraf-1-ledd-2-punkt-2-ledd-1">for sølv, 925 og 830</article></article></li><li data-li-identifier="c)" data-name="c)"><article class="listArticle" id="kapittel-1-kapittel-1-paragraf-1-ledd-2-punkt-3"><article class="legalP" id="kapittel-1-kapittel-1-paragraf-1-ledd-2-punkt-3-ledd-1">for platina, 950.</article></article></li></ul></article><article class="legalP" id="kapittel-1-kapittel-1-paragraf-1-ledd-3">Finhetsstandarden for en vare av edelt metall med en finhet som ligger mellom to definerte standarder for metallet, skal anses å være den nærmeste lavere definerte standard.</article><article class="legalP" id="kapittel-1-kapittel-1-paragraf-1-ledd-4">Kun varer som tilfredsstiller de ovenfor nevnte krav får betegnes som gull, sølv eller platina.</article></article><article class="legalArticle" data-lovdata-URL="LTI/forskrift/2006-02-16-244/§2" data-name="§2" id="kapittel-1-kapittel-1-paragraf-2"><h4 class="legalArticleHeader"><span class="legalArticleValue">§ 2</span>. <span class="legalArticleTitle">Bruk av loddemetall</span></h4><article class="legalP" id="kapittel-1-kapittel-1-paragraf-2-ledd-1">På varer av gull, sølv eller platina skal det anvendes loddemetall med følgende finheter:<ul class="defaultList"><li data-li-identifier="a)" data-name="a)"><article class="listArticle" id="kapittel-1-kapittel-1-paragraf-2-ledd-1-punkt-1"><span class="miscHeadline"><i>Gull</i></span><article class="legalP" id="kapittel-1-kapittel-1-paragraf-2-ledd-1-punkt-1-ledd-1">Loddemetallet for varer av gull skal være av samme finhetsstandard som vedkommende vare, med følgende unntak: Ved filigransarbeider og urkapsler med finhet 750 skal det anvendes loddemetall med finhet av minst 740 tusendeler gull.</article></article></li><li data-li-identifier="b)" data-name="b)"><article class="listArticle" id="kapittel-1-kapittel-1-paragraf-2-ledd-1-punkt-2"><span class="miscHeadline"><i>Sølv</i></span><article class="legalP" id="kapittel-1-kapittel-1-paragraf-2-ledd-1-punkt-2-ledd-1">Loddemetall for varer av sølv med finhet 925 skal inneholde minst 650 tusendeler sølv. Loddemetall for varer av sølv med finhet 830 skal inneholde minst 550 tusendeler sølv.</article></article></li><li data-li-identifier="c)" data-name="c)"><article class="listArticle" id="kapittel-1-kapittel-1-paragraf-2-ledd-1-punkt-3"><span class="miscHeadline"><i>Platina</i></span><article class="legalP" id="kapittel-1-kapittel-1-paragraf-2-ledd-1-punkt-3-ledd-1">Loddemetall for varer av platina skal inneholde minst 995 tusendeler av gull, sølv, platina eller palladium.</article><article class="legalP" id="kapittel-1-kapittel-1-paragraf-2-ledd-1-punkt-3-ledd-2">Loddemetall som har lavere finhetsstandard enn gjenstanden forøvrig skal kun benyttes i de mengder som er nødvendig for sammenføyning. Slikt loddemetall skal ikke benyttes til forsterkning, tyngdeøkning eller fylling.</article></article></li></ul></article></article><article class="legalArticle" data-lovdata-URL="LTI/forskrift/2006-02-16-244/§3" data-name="§3" id="kapittel-1-kapittel-1-paragraf-3"><h4 class="legalArticleHeader"><span class="legalArticleValue">§ 3</span>. <span class="legalArticleTitle">Kontroll av edle metallers finhet</span></h4><article class="legalP" id="kapittel-1-kapittel-1-paragraf-3-ledd-1">Ved kontroll av edle metallers finhet, skal følgende analysemetoder brukes:<ul class="defaultList"><li data-li-identifier="a)" data-name="a)"><article class="listArticle" id="kapittel-1-kapittel-1-paragraf-3-ledd-1-punkt-1"><article class="legalP" id="kapittel-1-kapittel-1-paragraf-3-ledd-1-punkt-1-ledd-1">for gull – kupellering eller spektrofotometrisk metode</article></article></li><li data-li-identifier="b)" data-name="b)"><article class="listArticle" id="kapittel-1-kapittel-1-paragraf-3-ledd-1-punkt-2"><article class="legalP" id="kapittel-1-kapittel-1-paragraf-3-ledd-1-punkt-2-ledd-1">for sølv – volumetrisk (potensiometrisk) metode med bruk av kaliumbromid eller volumetrisk (potensiometrisk) metode med bruk av natriumklorid eller kaliumklorid</article></article></li><li data-li-identifier="c)" data-name="c)"><article class="listArticle" id="kapittel-1-kapittel-1-paragraf-3-ledd-1-punkt-3"><article class="legalP" id="kapittel-1-kapittel-1-paragraf-3-ledd-1-punkt-3-ledd-1">for platina – gravimetrisk metode etter felling med diammoniumheksakloroplatinat, gravimetrisk metode ved reduksjon med kvikksølvsublimat, spektrofotometrisk metode eller atomabsorbsjon</article></article></li><li data-li-identifier="d)" data-name="d)"><article class="listArticle" id="kapittel-1-kapittel-1-paragraf-3-ledd-1-punkt-4"><article class="legalP" id="kapittel-1-kapittel-1-paragraf-3-ledd-1-punkt-4-ledd-1">Edelmetallkontrollen kan benytte strekprøving på probersten eller røntgenfluoresens spektrometer for egnede legeringer.</article></article></li></ul></article><article class="legalP" id="kapittel-1-kapittel-1-paragraf-3-ledd-2">Det antall prøver som tas og analyseres skal være tilstrekkelig til at Edelmetallkontrollen skal kunne overbevise seg om at alle deler av alle de kontrollerte gjenstander fyller de oppstilte finhetskrav.</article></article><article class="legalArticle" data-lovdata-URL="LTI/forskrift/2006-02-16-244/§4" data-name="§4" id="kapittel-1-kapittel-1-paragraf-4"><h4 class="legalArticleHeader"><span class="legalArticleValue">§ 4</span>. <span class="legalArticleTitle">Merking med finhetsstempel og ansvarsmerke</span></h4><article class="legalP" id="kapittel-1-kapittel-1-paragraf-4-ledd-1">Varer som er i samsvar med de foran definerte finhetsstandarder kan påføres et registrert ansvarsmerke og et finhetsmerke med nummer i arabiske tall som viser finheten i tusendeler. Finhetsmerke for varer av sølv kan inneholde bokstaven S etter tallet som indikerer finhetsgraden. Finhetsmerke for varer av platina skal inneholde bokstavene Pt etter tallet som indikerer finhetsgraden.</article><article class="legalP" id="kapittel-1-kapittel-1-paragraf-4-ledd-2">Andre merker kan påføres såfremt de ikke kan forveksles med de ovenfor nevnte merker.</article><article class="legalP" id="kapittel-1-kapittel-1-paragraf-4-ledd-3">Ansvarsmerker, som skal være registrert i Norge, skal bestå av fremstillerens navn, en forkortelse av dette, eller et symbol. Registrering av ansvarsmerker foretas av Styret for det industrielle rettsvern, jf. forskrift 24. juni 2005 nr. 718 om registrering av ansvarsmerker.</article><article class="legalP" id="kapittel-1-kapittel-1-paragraf-4-ledd-4">Når Edelmetallkontrollen skal påføre et finhetsstempel, må også Edelmetallkontrollens ansvarsstempel påføres. Edelmetallkontrollens ansvarsstempel er en stående løve med øks, omgitt av en sirkel.</article></article><article class="legalArticle" data-lovdata-URL="LTI/forskrift/2006-02-16-244/§5" data-name="§5" id="kapittel-1-kapittel-1-paragraf-5"><h4 class="legalArticleHeader"><span class="legalArticleValue">§ 5</span>. <span class="legalArticleTitle">Merking med finhetsstempel og ansvarsmerke på varer bestående av ulike edelmetallegeringer</span></h4><article class="legalP" id="kapittel-1-kapittel-1-paragraf-5-ledd-1">Dersom en vare består av ulike edelmetallegeringer der farge og omfang av hver av legeringene klart kan skilles fra hverandre skal finhets- og ansvarsmerke påføres den ene av legeringene og korresponderende finhetsmerke de(n) andre.</article><article class="legalP" id="kapittel-1-kapittel-1-paragraf-5-ledd-2">Dersom en vare består av ulike edelmetallegeringer men der farge og omfang av hver av legeringene ikke klart kan skilles fra hverandre, skal finhets- og ansvarsmerke påføres den minst edle av legeringene. Finhetsmerke for de(n) edlere legeringen(e) skal ikke påføres.</article></article></section><section class="section" data-name="kapB" id="kapittel-1-kapittel-2" data-lovdata-URL="LTI/forskrift/2006-02-16-244/KAPITTEL_1-2"><h3>B. Særregler for varer som skal stemples med det felles kontrollmerke (CCM) under Wienkonvensjonen av 15. november 1972 nr. 1 for kontroll og stempling av edelmetallvarer</h3><article class="legalArticle" data-lovdata-URL="LTI/forskrift/2006-02-16-244/§6" data-name="§6" id="kapittel-1-kapittel-2-paragraf-1"><h4 class="legalArticleHeader"><span class="legalArticleValue">§ 6</span>. <span class="legalArticleTitle">Regler som gjelder for varer som stemples med det felles kontrollmerke (CCM)</span></h4><article class="legalP" id="kapittel-1-kapittel-2-paragraf-1-ledd-1">Foruten de alminnelige regler, gjelder bestemmelsene i § 7 t.o.m. § 9 for varer som skal stemples med det felles kontrollmerke (CCM).</article><article class="legalP" id="kapittel-1-kapittel-2-paragraf-1-ledd-2">Land som er tilsluttet Wienkonvensjonen skal normalt ikke utføre importkontroll på varer som er påført dette stempel.</article></article><article class="legalArticle" data-lovdata-URL="LTI/forskrift/2006-02-16-244/§7" data-name="§7" id="kapittel-1-kapittel-2-paragraf-2"><h4 class="legalArticleHeader"><span class="legalArticleValue">§ 7</span>. <span class="legalArticleTitle">Bruk av komponenter av uedle metaller</span></h4><article class="legalP" id="kapittel-1-kapittel-2-paragraf-2-ledd-1">Bruk av uedle komponenter i varer av edelt metall skal ikke være tillatt, med følgende unntak:<ul class="defaultList"><li data-li-identifier="a)" data-name="a)"><article class="listArticle" id="kapittel-1-kapittel-2-paragraf-2-ledd-1-punkt-1"><article class="legalP" id="kapittel-1-kapittel-2-paragraf-2-ledd-1-punkt-1-ledd-1">bevegelige deler i kulepenner, klokker og armbåndsur, innvendige deler av mekanismen i sigarettennere, og liknende mekanismer der edle metaller av tekniske grunner er uegnet;</article></article></li><li data-li-identifier="b)" data-name="b)"><article class="listArticle" id="kapittel-1-kapittel-2-paragraf-2-ledd-1-punkt-2"><article class="legalP" id="kapittel-1-kapittel-2-paragraf-2-ledd-1-punkt-2-ledd-1">knivblader samt deler av flaskeåpnere, korketrekkere og liknende artikler der edle metaller av tekniske grunner er uegnet;</article></article></li><li data-li-identifier="c)" data-name="c)"><article class="listArticle" id="kapittel-1-kapittel-2-paragraf-2-ledd-1-punkt-3"><article class="legalP" id="kapittel-1-kapittel-2-paragraf-2-ledd-1-punkt-3-ledd-1">fjærer;</article></article></li><li data-li-identifier="d)" data-name="d)"><article class="listArticle" id="kapittel-1-kapittel-2-paragraf-2-ledd-1-punkt-4"><article class="legalP" id="kapittel-1-kapittel-2-paragraf-2-ledd-1-punkt-4-ledd-1">tråd for sammenføyning av hengsler i sølv;</article></article></li><li data-li-identifier="e)" data-name="e)"><article class="listArticle" id="kapittel-1-kapittel-2-paragraf-2-ledd-1-punkt-5"><article class="legalP" id="kapittel-1-kapittel-2-paragraf-2-ledd-1-punkt-5-ledd-1">nåler i sølvbrosjer.</article></article></li></ul></article><article class="legalP" id="kapittel-1-kapittel-2-paragraf-2-ledd-2">Komponenter av uedelt metall skal, såfremt det er praktisk mulig, stemples eller graveres «METAL» eller med spesifikk betegnelse på metallet; i de tilfeller dette ikke er mulig, skal delene ha en farge som klart skiller seg fra det edle metallet. Kravet gjelder ikke bevegelige deler i klokker eller armbåndsur. Uedelt metall skal ikke benyttes til forsterkning, vektøkning eller fylling.</article></article><article class="legalArticle" data-lovdata-URL="LTI/forskrift/2006-02-16-244/§8" data-name="§8" id="kapittel-1-kapittel-2-paragraf-3"><h4 class="legalArticleHeader"><span class="legalArticleValue">§ 8</span>. <span class="legalArticleTitle">Bruk av ikke-metalliske substanser</span></h4><article class="legalP" id="kapittel-1-kapittel-2-paragraf-3-ledd-1">Bruk av ikke-metalliske substanser er tillatt såfremt disse klart kan skilles fra det edle metallet, ikke er belagt eller farget for å etterlikne det edle metallet og utstrekningen de er brukt er klart synlig.</article></article><article class="legalArticle" data-lovdata-URL="LTI/forskrift/2006-02-16-244/§9" data-name="§9" id="kapittel-1-kapittel-2-paragraf-4"><h4 class="legalArticleHeader"><span class="legalArticleValue">§ 9</span>. <span class="legalArticleTitle">Stempling med det felles kontrollmerke</span></h4><article class="legalP" id="kapittel-1-kapittel-2-paragraf-4-ledd-1">For varer som skal stemples med det felles kontrollmerke (CCM) tillates ingen minustoleranse ut over grensen for anerkjente unøyaktigheter ved analysemetodene nevnt under § 3 a)-c).</article><article class="legalP" id="kapittel-1-kapittel-2-paragraf-4-ledd-2">Varer som blir funnet i orden, og som er påført et registrert ansvarsmerke og et finhetsmerke (jf. § 4), kan stemples med Edelmetallkontrollens merke og med det felles kontrollmerke (CCM) i overensstemmelse med Wienkonvensjonens regler.</article><article class="legalP" id="kapittel-1-kapittel-2-paragraf-4-ledd-3">Såfremt det er mulig, skal alle merker plasseres i umiddelbar nærhet av hverandre. Det registrerte ansvarsmerket og finhetsmerket kan være stemplet, gravert eller støpt inn i varen. Edelmetallkontrollens ansvarsmerke og det felles kontrollmerke skal stemples inn i varen.</article><article class="legalP" id="kapittel-1-kapittel-2-paragraf-4-ledd-4">Hvis en vare består av en eller flere deler som er hengslet, eller som lett kan fjernes fra varens hoveddel, skal de foran nevnte merker bare påføres hoveddelen. Dersom det er praktisk mulig skal det felles kontrollmerket påføres de øvrige deler.</article><article class="legalP" id="kapittel-1-kapittel-2-paragraf-4-ledd-5">Medlemsstatenes fellesmerke (CCM) skal bestå av en skålvekt sammen med arabiske tall som viser gjenstandens finhet i tusendeler. Vekten og tallene skal stå i relieff på en oppstreket bakgrunn, og skal være omgitt av en geometrisk grenselinje (skjold) som symboliserer det aktuelle edelmetall:<ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-2-paragraf-4-ledd-5-punkt-1"><article class="legalP" id="kapittel-1-kapittel-2-paragraf-4-ledd-5-punkt-1-ledd-1">For gjenstander av gull:<br /><img height="44" src="static/LTI/sf-20060216-0244-01-01.gif" width="74" /></article></article></li><li data-li-identifier="-" data-name="-"><article class="listArticle" id="kapittel-1-kapittel-2-paragraf-4-ledd-5-punkt-2"><article class="legalP" id="kapittel-1-kapittel-2-paragraf-4-ledd-5-punkt-2-ledd-1">For gjenstander av sølv:<br /><img height="47" src="static/LTI/sf-20060216-0244-02-01.gif" width="72" /></article></article></li><li data-li-identifier="-" data-name="-"><article class="listArticle" id="kapittel-1-kapittel-2-paragraf-4-ledd-5-punkt-3"><article class="legalP" id="kapittel-1-kapittel-2-paragraf-4-ledd-5-punkt-3-ledd-1">For gjenstander av platina:<br /><img height="42" src="static/LTI/sf-20060216-0244-03-01.gif" width="79" /></article></article></li></ul></article></article></section></section><section class="section" data-name="kapII" id="kapittel-2" data-lovdata-URL="LTI/forskrift/2006-02-16-244/KAPITTEL_2"><h2>Kapittel II – Varer pålagt edelt metall</h2><article class="legalArticle" data-lovdata-URL="LTI/forskrift/2006-02-16-244/§10" data-name="§10" id="kapittel-2-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Belegging av artikler av edelt metall</span></h3><article class="legalP" id="kapittel-2-paragraf-1-ledd-1">Belegg av edelt metall må minst ha samme finhet som den belagte artikkelen eller være av et edlere metall.</article></article><article class="legalArticle" data-lovdata-URL="LTI/forskrift/2006-02-16-244/§11" data-name="§11" id="kapittel-2-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Forgylling, forsølving eller platinering</span></h3><article class="legalP" id="kapittel-2-paragraf-2-ledd-1">En vare kan betegnes som forgylt, forsølvet eller platinert hvis varen med elektrokjemisk metode er påført et lag av henholdsvis gull, sølv eller platina.</article></article><article class="legalArticle" data-lovdata-URL="LTI/forskrift/2006-02-16-244/§12" data-name="§12" id="kapittel-2-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Doublé</span></h3><article class="legalP" id="kapittel-2-paragraf-3-ledd-1">En vare kan betegnes som gulldoublé hvis varen er påført et lag av gull med en tykkelse av minst 10 μ (μ = ti tusendels millimeter).</article><article class="legalP" id="kapittel-2-paragraf-3-ledd-2">Urkasser kan betegnes som doublé dersom det er påført et lag av gull med en tykkelse av minst 5 μ.</article></article><article class="legalArticle" data-lovdata-URL="LTI/forskrift/2006-02-16-244/§13" data-name="§13" id="kapittel-2-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Plett</span></h3><article class="legalP" id="kapittel-2-paragraf-4-ledd-1">En vare kan betegnes som plett hvis varen er påført en 40 grams forsølvning som for bestikkvarer medfører at varen skal være påført minst 1,67 gram sølv pr. kvadratdesimeter tilsvarende en tykkelse på 15,9 μ og korpusvarer skal være påført minst 1,07 gram sølv pr. kvadratdesimeter tilsvarende en tykkelse på 10,2 μ.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2006-02-16-244/KAPITTEL_3"><h2>Kapittel III – Gjensidig godkjennelse – Straff – Ikrafttredelse</h2><article class="legalArticle" data-lovdata-URL="LTI/forskrift/2006-02-16-244/§14" data-name="§14" id="kapittel-3-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Gjensidig godkjennelse</span></h3><article class="legalP" id="kapittel-3-paragraf-1-ledd-1">Varer av edle metaller lovlig produsert i en EØS-stat og som inneholder samme nivå av forbrukerinformasjon godtas i Norge.</article></article><article class="legalArticle" data-lovdata-URL="LTI/forskrift/2006-02-16-244/§15" data-name="§15" id="kapittel-3-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Straff</span></h3><article class="legalP" id="kapittel-3-paragraf-2-ledd-1">Forsettlig eller uaktsom overtredelse av bestemmelsene i denne forskrift straffes etter straffelovens § 375 hvis ikke strengere straffebestemmelser kommer til anvendelse.</article></article><article class="legalArticle" data-lovdata-URL="LTI/forskrift/2006-02-16-244/§16" data-name="§16" id="kapittel-3-paragraf-3"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Ikrafttredelse</span></h3><article class="legalP" id="kapittel-3-paragraf-3-ledd-1">Denne forskrift trer i kraft når endringene av 9. januar 2001 i Konvensjonen om kontroll og merking av artikler av edle metaller av 15. november 1972 nr. 1 trer i kraft. Samtidig oppheves forskrift 29. november 1985 nr. 1997 om hvordan finheten av varer av edelt metall skal bestemmes, om bruk av loddemetall, om stempling m.v., om varer pålagt edelt metall.</article></article></section></main></body></html>