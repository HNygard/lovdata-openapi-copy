<!DOCTYPE html><html lang="no"><head><title>Forskrift om garantiordning for skadeforsikring.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-12-22-1617</dd><dt class="dokid">DokumentID</dt><dd class="dokid">LTI/forskrift/2006-12-22-1617</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 1 s 23</dd><dt class="dateInForce">I kraft fra</dt><dd class="dateInForce">2007-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-12-06-75/§2a-1</li><li>lov/1996-12-06-75/§2a-2</li><li>lov/1996-12-06-75/§2a-3</li><li>lov/1996-12-06-75/§2a-4</li><li>lov/1996-12-06-75/§2a-5</li><li>lov/1996-12-06-75/§2a-6</li><li>lov/1996-12-06-75/§2a-7</li><li>forskrift/2006-12-22-1609</li></ul></dd><dt class="dateOfPublication">Kunngjort</dt><dd class="dateOfPublication">2007-01-04</dd><dt class="journalNumber">Journalnummer</dt><dd class="journalNumber">2006-1253</dd><dt class="titleShort">Korttittel</dt><dd class="titleShort">Forskrift om garantiordning for skadeforsikring</dd><dt class="title">Tittel</dt><dd class="title">Forskrift om garantiordning for skadeforsikring.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 22. desember 2006 med hjemmel i lov 6. desember 1996 nr. 75 om sikringsordninger for banker, forsikringsselskapenes garantiordninger og offentlig administrasjon m.v. av finansinstitusjoner § 2A-1 annet ledd annet punktum, tredje ledd og fjerde ledd, § 2A-2 fjerde ledd annet punktum, § 2A-3 tredje ledd, § 2A-4 første ledd annet punktum og annet ledd, § 2A-5 annet ledd, § 2A-6 annet ledd og § 2A-7, jf. delegeringsvedtak 22. desember 2006 nr. 1609.</dd><dt class="refid">RefID</dt><dd class="refid">forskrift/2006-12-22-1617</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om garantiordning for skadeforsikring.<ul class="tocSubUl"><li>Kapittel 1. Garantiordningens virkeområde<ul class="tocSubUl"><li>§ 1-1. Forsikret risiko som består her i riket</li><li>§ 1-2. Forsikret risiko som ikke dekkes av garantiordningen</li><li>§ 1-3. Anvendelse av offentlighetsloven og forvaltningsloven</li></ul></li><li>Kapittel 2. Medlemskap i garantiordningen<ul class="tocSubUl"><li>§ 2-1. Medlemskap</li><li>§ 2-2. Unntak for filialer av forsikringsselskap med hovedsete i annen EØS-stat</li></ul></li><li>Kapittel 3. Medlemmenes opplysningsplikt overfor forsikringstakeren<ul class="tocSubUl"><li>§ 3-1. Opplysningsplikt</li></ul></li><li>Kapittel 4. Medlemmenes ansvar overfor garantiordningen<ul class="tocSubUl"><li>§ 4-1. Beregningsgrunnlaget for medlemmenes ansvar</li><li>§ 4-2. Medlemmenes avsetninger</li></ul></li><li>Kapittel 5. Utbetaling fra garantiordningen<ul class="tocSubUl"><li>§ 5-1. Grunnlaget for garantiordningens vedtak om utbetaling</li><li>§ 5-2. Utbetaling gjennom administrasjonsboet</li><li>§ 5-3. Garantiordningens dekning av krav</li></ul></li><li>Kapittel 6. Garantiordningens styre og dets arbeid<ul class="tocSubUl"><li>§ 6-1. Styresekretariat</li><li>§ 6-2. Kredittilsynets adgang til å sammenkalle styret</li><li>§ 6-3. Adgang til å etablere rammekreditt og oppta likviditetslån</li><li>§ 6-4. Regnskapsplikt</li></ul></li><li>Kapittel 7. Gjennomføring av filialers medlemskap og samordning med andre garantiordninger og hjemstatens myndigheter<ul class="tocSubUl"><li>§ 7-1. Rapporteringsplikt for filialer av selskap med hovedsete i annen EØS-stat</li><li>§ 7-2. Avtale mellom forsikringsselskapenes garantiordning og hjemstatens garantiordning</li><li>§ 7-3. Kredittilsynets rolle i en administrasjons- eller konkurssituasjon</li></ul></li><li>Kapittel 8. Ikraftsettings- og overgangsbestemmelser<ul class="tocSubUl"><li>§ 8-1. Ikraftsettings- og overgangsbestemmelser</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2006-12-22-1617" id="dokument"><h1>Forskrift om garantiordning for skadeforsikring.</h1><section class="section" data-name="kap1" id="kapittel-1" data-lovdata-URL="LTI/forskrift/2006-12-22-1617/KAPITTEL_1"><h2>Kapittel 1. Garantiordningens virkeområde</h2><article class="legalArticle" data-lovdata-URL="LTI/forskrift/2006-12-22-1617/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Forsikret risiko som består her i riket</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Garantiordningen dekker bare krav som gjelder en forsikret risiko som består her i riket.</article><article class="numberedLegalP" data-numerator="2" id="kapittel-1-paragraf-1-nummer-2">(2) En forsikret risiko anses for å bestå her i riket ved<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-1-nummer-2-punkt-1"><article class="legalP" id="kapittel-1-paragraf-1-nummer-2-punkt-1-ledd-1">forsikring av fast eiendom eller fast eiendom med innbo som er dekket av samme avtale, når eiendommen ligger her i riket,</article></article></li><li data-li-identifier="b)" data-name="b)"><article class="listArticle" id="kapittel-1-paragraf-1-nummer-2-punkt-2"><article class="legalP" id="kapittel-1-paragraf-1-nummer-2-punkt-2-ledd-1">forsikring av transportmidler, når transportmidlet er registrert her i riket,</article></article></li><li data-li-identifier="c)" data-name="c)"><article class="listArticle" id="kapittel-1-paragraf-1-nummer-2-punkt-3"><article class="legalP" id="kapittel-1-paragraf-1-nummer-2-punkt-3-ledd-1">forsikring som dekker risikoer i forbindelse med reiser eller ferier, dersom forsikringen er tegnet her i riket og avtalen har en varighet på maksimalt fire måneder, eller</article></article></li><li data-li-identifier="d)" data-name="d)"><article class="listArticle" id="kapittel-1-paragraf-1-nummer-2-punkt-4"><article class="legalP" id="kapittel-1-paragraf-1-nummer-2-punkt-4-ledd-1">annen forsikring enn forsikring som nevnt i bokstav a, b og c, når forsikringen dekker forsikringstaker eller sikret som har sitt vanlige bosted her i riket eller, dersom forsikringstaker eller sikret er en juridisk person, når den virksomhet som avtalen gjelder befinner seg her i riket.</article></article></li></ul></article></article><article class="legalArticle" data-lovdata-URL="LTI/forskrift/2006-12-22-1617/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Forsikret risiko som ikke dekkes av garantiordningen</span></h3><article class="numberedLegalP" data-numerator="1" id="kapittel-1-paragraf-2-nummer-1">(1) Garantiordningen dekker ikke:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-nummer-1-punkt-1"><article class="legalP" id="kapittel-1-paragraf-2-nummer-1-punkt-1-ledd-1">kredittforsikring,</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-nummer-1-punkt-2"><article class="legalP" id="kapittel-1-paragraf-2-nummer-1-punkt-2-ledd-1">livsforsikringer som nevnt i lov 10. juni 2005 nr. 44 om forsikringsselskaper, pensjonsforetak og deres virksomhet mv. § 1-3 annet ledd annet punktum, som skadeforsikringsselskaper kan tilby etter tillatelse fra Kredittilsynet,</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-nummer-1-punkt-3"><article class="legalP" id="kapittel-1-paragraf-2-nummer-1-punkt-3-ledd-1">energiforsikringer,</article></article></li><li data-li-identifier="d)" data-name="d)"><article class="listArticle" id="kapittel-1-paragraf-2-nummer-1-punkt-4"><article class="legalP" id="kapittel-1-paragraf-2-nummer-1-punkt-4-ledd-1">luftfartsforsikringer,</article></article></li><li data-li-identifier="e)" data-name="e)"><article class="listArticle" id="kapittel-1-paragraf-2-nummer-1-punkt-5"><article class="legalP" id="kapittel-1-paragraf-2-nummer-1-punkt-5-ledd-1">sjøforsikring, unntatt når forsikringen gjelder skip som ikke er registreringspliktige jf. lov 24. juni 1994 nr. 39 om sjøfarten (sjøloven) § 11 annet ledd, eller fiskefartøyer opp til og med 50 bruttotonn som er registrert i Skipsregisteret, jf. sjøloven § 11 første ledd første punktum,</article></article></li><li data-li-identifier="f)" data-name="f)"><article class="listArticle" id="kapittel-1-paragraf-2-nummer-1-punkt-6"><article class="legalP" id="kapittel-1-paragraf-2-nummer-1-punkt-6-ledd-1">næringslivsforsikringer, når forsikringen gjelder foretak som ved avtaleinngåelsen eller senere fornyelser oppfyller minst to av følgende vilkår <ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-2-nummer-1-punkt-6-ledd-1-punkt-1"><article class="legalP" id="kapittel-1-paragraf-2-nummer-1-punkt-6-ledd-1-punkt-1-ledd-1">har flere enn 250 ansatte,</article></article></li><li data-li-identifier="-" data-name="-"><article class="listArticle" id="kapittel-1-paragraf-2-nummer-1-punkt-6-ledd-1-punkt-2"><article class="legalP" id="kapittel-1-paragraf-2-nummer-1-punkt-6-ledd-1-punkt-2-ledd-1">har en omsetning på minst 100 millioner kroner i følge siste årsoppgjør, eller</article></article></li><li data-li-identifier="-" data-name="-"><article class="listArticle" id="kapittel-1-paragraf-2-nummer-1-punkt-6-ledd-1-punkt-3"><article class="legalP" id="kapittel-1-paragraf-2-nummer-1-punkt-6-ledd-1-punkt-3-ledd-1">har eiendeler i følge siste balanse på minst 50 millioner kroner,</article></article></li></ul></article></article></li><li data-li-identifier="g)" data-name="g)"><article class="listArticle" id="kapittel-1-paragraf-2-nummer-1-punkt-7"><article class="legalP" id="kapittel-1-paragraf-2-nummer-1-punkt-7-ledd-1">forsikringskrav som er reassurert i selskap som nevnt i lov 10. juni 2005 nr. 44 om forsikringsselskaper, pensjonskasser og deres virksomhet mv. § 15-8 (egenforsikringsselskap) når forsikringsavtalen er inngått av en som tilhører den krets som egenforsikringsselskapet er opprettet for,</article></article></li><li data-li-identifier="h)" data-name="h)"><article class="listArticle" id="kapittel-1-paragraf-2-nummer-1-punkt-8"><article class="legalP" id="kapittel-1-paragraf-2-nummer-1-punkt-8-ledd-1">forsikringskrav fra offentlige organer.</article></article></li></ul></article><article class="numberedLegalP" data-numerator="2" id="kapittel-1-paragraf-2-nummer-2">(2) Garantiordningen dekker likevel ansvarsforsikring tegnet for å oppfylle pålegg gitt i eller i medhold av lov (tvungen ansvarsforsikring).</article><article class="numberedLegalP" data-numerator="3" id="kapittel-1-paragraf-2-nummer-3">(3) Garantiordningen skal ikke dekke mer enn 90 prosent av hvert enkelt krav. Krav etter forsikringer som gjelder bolig og tvungen ansvarsforsikring skal likevel dekkes med 100 prosent.</article><article class="numberedLegalP" data-numerator="4" id="kapittel-1-paragraf-2-nummer-4">(4) Garantiordningen skal ikke dekke forsikringskrav utover 20 millioner kroner for hvert krav for hver sikret for hvert skadetilfelle, jf. lov 16. juni 1989 nr. 69 om forsikringsavtaler § 1-2 bokstav c første punktum.</article></article><article class="legalArticle" data-lovdata-URL="LTI/forskrift/2006-12-22-1617/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Anvendelse av offentlighetsloven og forvaltningsloven</span></h3><article class="numberedLegalP" data-numerator="1" id="kapittel-1-paragraf-3-nummer-1">(1) Lov 19. juni 1970 nr. 69 om offentlighet i forvaltningen (offentlighetsloven) får anvendelse for garantiordningens virksomhet.</article><article class="numberedLegalP" data-numerator="2" id="kapittel-1-paragraf-3-nummer-2">(2) Lov 10. februar 1967 om behandlingsmåten i forvaltningssaker (forvaltningsloven) kapittel II, § 13 til § 13f, § 18 til § 21 og § 35 gjelder for garantiordningens virksomhet. I forhold til vedtak om utbetaling fra garantiordningen gjelder § 23 – § 25 og § 27, samt kapittel VI så langt de passer.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2006-12-22-1617/KAPITTEL_2"><h2>Kapittel 2. Medlemskap i garantiordningen</h2><article class="legalArticle" data-lovdata-URL="LTI/forskrift/2006-12-22-1617/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Medlemskap</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Forsikringsselskap som er gitt tillatelse til å drive direkte skadeforsikring her i riket, skal være medlem av garantiordningen. Det samme gjelder livsforsikringsselskap med tillatelse til å tilby skadeforsikring som nevnt i forskrift 18. september 1995 nr. 797 om inndeling i forsikringsklasser som grunnlag for konsesjonstildeling § 2 klasse nr. 1 og 2, jf. § 7.</article><article class="numberedLegalP" data-numerator="2" id="kapittel-2-paragraf-1-nummer-2">(2) Norsk filial av forsikringsselskap med hovedsete i annen EØS-stat som driver direkte skadeforsikring her i riket skal være medlem av garantiordningen.</article><article class="numberedLegalP" data-numerator="3" id="kapittel-2-paragraf-1-nummer-3">(3) Følgende selskaper skal ikke være medlem av garantiordningen<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-nummer-3-punkt-1"><article class="legalP" id="kapittel-2-paragraf-1-nummer-3-punkt-1-ledd-1">selskaper som nevnt i lov 10. juni 2005 nr. 44 om forsikringsselskaper, pensjonsforetak og deres virksomhet mv. § 15-8, (egenforsikringsselskap),</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-nummer-3-punkt-2"><article class="legalP" id="kapittel-2-paragraf-1-nummer-3-punkt-2-ledd-1">gjensidige selskaper som har rett til og årlig foretar etteravregning overfor forsikringstakerne, og</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-nummer-3-punkt-3"><article class="legalP" id="kapittel-2-paragraf-1-nummer-3-punkt-3-ledd-1">selskaper som ikke dekker risiko som faller innenfor garantiordningens dekningsområde jf. banksikringsloven § 2A-1 og denne forskrift § 1-1 og § 1-2.</article></article></li></ul></article><article class="numberedLegalP" data-numerator="4" id="kapittel-2-paragraf-1-nummer-4">(4) Selskaper som nevnt i tredje ledd skal likevel være medlem av garantiordningen hvis de dekker ansvarsforsikring tegnet for å oppfylle pålegg gitt i eller i medhold av lov (tvungen ansvarsforsikring).</article></article><article class="legalArticle" data-lovdata-URL="LTI/forskrift/2006-12-22-1617/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Unntak for filialer av forsikringsselskap med hovedsete i annen EØS-stat</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Norsk filial av forsikringsselskap med hovedsete i annen EØS-stat som driver direkte skadeforsikring her i riket er unntatt fra plikten til medlemskap i garantiordningen dersom forsikringsselskapet er medlem av en garantiordning for skadeforsikring i hjemlandet og filialen dokumenterer at ordningen i tilnærmet samme utstrekning dekker forsikringer som faller inn under den norske garantiordningen.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2006-12-22-1617/KAPITTEL_3"><h2>Kapittel 3. Medlemmenes opplysningsplikt overfor forsikringstakeren</h2><article class="legalArticle" data-lovdata-URL="LTI/forskrift/2006-12-22-1617/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Opplysningsplikt</span></h3><article class="legalP" id="kapittel-3-paragraf-1-ledd-1">Kredittilsynet gir regler om opplysningsplikt for medlemmene av garantiordningen om hvilken garantiordning som gjelder for virksomheten og om hvilken garanti for forsikringsforpliktelsene ordningen gir.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2006-12-22-1617/KAPITTEL_4"><h2>Kapittel 4. Medlemmenes ansvar overfor garantiordningen</h2><article class="legalArticle" data-lovdata-URL="LTI/forskrift/2006-12-22-1617/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Beregningsgrunnlaget for medlemmenes ansvar</span></h3><article class="legalP" id="kapittel-4-paragraf-1-ledd-1">I beregningsgrunnlaget for medlemmenes ansvar overfor garantiordningen etter banksikringsloven § 2A-4 første ledd første punktum, skal det gjøres fradrag for premieinntekter fra energiforsikringer, luftfartsforsikringer, sjøforsikringer unntatt kystkasko og forsikret risiko som ikke består her i riket, jf. denne forskrift § 1-1 og § 1-2 første ledd bokstav c til e.</article></article><article class="legalArticle" data-lovdata-URL="LTI/forskrift/2006-12-22-1617/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Medlemmenes avsetninger</span></h3><article class="numberedLegalP" data-numerator="1" id="kapittel-4-paragraf-2-nummer-1">(1) Hvert medlem skal på egen passivapost i balanseregnskapet avsette 1 prosent årlig av direkte opptjent brutto premie som omfattes av § 4-1 inntil summen av avsatte midler utgjør 1,5 prosent av summen av slik opptjent brutto premieinntekt i de siste 3 år.</article><article class="numberedLegalP" data-numerator="2" id="kapittel-4-paragraf-2-nummer-2">(2) For senere år skal det avsettes manglende beløp, eller avsetningen eventuelt reduseres, slik at den samlede avsetning til enhver tid tilsvarer det volum som nevnt i første ledd.</article><article class="numberedLegalP" data-numerator="3" id="kapittel-4-paragraf-2-nummer-3">(3) Etter innkalling av midler etter banksikringsloven § 2A-5 gir Kredittilsynet regler om gjenoppretting av volumet.</article><article class="numberedLegalP" data-numerator="4" id="kapittel-4-paragraf-2-nummer-4">(4) Avkastning av de avsatte midler skal tilfalle selskapet.</article><article class="numberedLegalP" data-numerator="5" id="kapittel-4-paragraf-2-nummer-5">(5) Første til fjerde ledd gjelder ikke for filial av forsikringsselskap med hovedsete i annen EØS-stat, jf. § 2-1 annet ledd.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2006-12-22-1617/KAPITTEL_5"><h2>Kapittel 5. Utbetaling fra garantiordningen</h2><article class="legalArticle" data-lovdata-URL="LTI/forskrift/2006-12-22-1617/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Grunnlaget for garantiordningens vedtak om utbetaling</span></h3><article class="legalP" id="kapittel-5-paragraf-1-ledd-1">Garantiordningens styre kan basere sitt vedtak om utbetaling på at forsikringskravet er prøvet og godkjent i administrasjonsboet i henhold til reglene i banksikringsloven § 4-10 annet ledd jf. konkursloven kapittel VIII flg. Dersom forsikringskravet bestrides av forsikringsselskapet eller dets administrasjonsbo, kan den som fremsetter kravet henvises til å reise sak mot forsikringsselskapet eller boet.</article></article><article class="legalArticle" data-lovdata-URL="LTI/forskrift/2006-12-22-1617/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Utbetaling gjennom administrasjonsboet</span></h3><article class="legalP" id="kapittel-5-paragraf-2-ledd-1">Garantiordningens styre kan inngå avtale med administrasjonsboet om at boet skal foreta utbetalinger på garantiordningens vegne. Innbetalinger fra garantiordningen til administrasjonsboet for videreformidling til dekningsberettigede inngår ikke i administrasjonsboets formuesmasse.</article></article><article class="legalArticle" data-lovdata-URL="LTI/forskrift/2006-12-22-1617/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Garantiordningens dekning av krav</span></h3><article class="numberedLegalP" data-numerator="1" id="kapittel-5-paragraf-3-nummer-1">(1) Garantiordningen dekker ikke rentekrav. Dette gjelder likevel ikke rentekrav knyttet til forsikring som gjelder bolig og ansvarsforsikring tegnet for å oppfylle pålegg gitt i eller i medhold av lov (tvungen ansvarsforsikring), jf. denne forskrift § 1-2 annet ledd.</article><article class="numberedLegalP" data-numerator="2" id="kapittel-5-paragraf-3-nummer-2">(2) Styret kan fastsette terminer for utbetaling. Ved utbetaling fra garantiordningen til dekning av forsikringsforpliktelser kan styret beslutte først å dekke inntil 5 millioner kroner, inkludert renter, av hvert krav for hver sikret for hvert skadetilfelle, jf. denne forskrift § 1-2 fjerde ledd. Dersom styret finner det nødvendig kan det beslutte å bare dekke deler av et krav (avkortning). I vurderingen av om krav skal avkortes og i hvilket omfang tas det hensyn til den dekningsberettigede, type forsikring og forholdene for øvrig.</article><article class="numberedLegalP" data-numerator="3" id="kapittel-5-paragraf-3-nummer-3">(3) Vedtak om utbetaling fra garantiordningen kan påklages til Finansdepartementet.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2006-12-22-1617/KAPITTEL_6"><h2>Kapittel 6. Garantiordningens styre og dets arbeid</h2><article class="legalArticle" data-lovdata-URL="LTI/forskrift/2006-12-22-1617/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Styresekretariat</span></h3><article class="legalP" id="kapittel-6-paragraf-1-ledd-1">Kredittilsynet er styresekretariat for garantiordningen.</article></article><article class="legalArticle" data-lovdata-URL="LTI/forskrift/2006-12-22-1617/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Kredittilsynets adgang til å sammenkalle styret</span></h3><article class="legalP" id="kapittel-6-paragraf-2-ledd-1">Kredittilsynet kan sammenkalle styret når det finner det nødvendig. Kredittilsynet skal sammenkalle styret når det er grunn til å frykte for at et medlem av garantiordningen ikke vil være i stand til å oppfylle sine forpliktelser etter forsikringskontraktene.</article></article><article class="legalArticle" data-lovdata-URL="LTI/forskrift/2006-12-22-1617/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Adgang til å etablere rammekreditt og oppta likviditetslån</span></h3><article class="numberedLegalP" data-numerator="1" id="kapittel-6-paragraf-3-nummer-1">(1) For å sikre garantiordningens likviditet, kan styret etablere en rammekreditt.</article><article class="numberedLegalP" data-numerator="2" id="kapittel-6-paragraf-3-nummer-2">(2) Dersom innbetalingene fra medlemmene ikke er tilstrekkelig til å dekke garantiordningens ansvar, kan det tas opp et likviditetslån for å kunne utbetale det som følger av ansvaret.</article></article><article class="legalArticle" data-lovdata-URL="LTI/forskrift/2006-12-22-1617/§6-4" data-name="§6-4" id="kapittel-6-paragraf-4"><h3 class="legalArticleHeader"><span class="legalArticleValue">§ 6-4</span>. <span class="legalArticleTitle">Regnskapsplikt</span></h3><article class="legalP" id="kapittel-6-paragraf-4-ledd-1">Garantiordningen er regnskapspliktig, jf. lov 17. juli 1998 nr. 56 om årsregnskap m.v. § 1-2 første ledd nr. 12.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2006-12-22-1617/KAPITTEL_7"><h2>Kapittel 7. Gjennomføring av filialers medlemskap og samordning med andre garantiordninger og hjemstatens myndigheter</h2><article class="legalArticle" data-lovdata-URL="LTI/forskrift/2006-12-22-1617/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Rapporteringsplikt for filialer av selskap med hovedsete i annen EØS-stat</span></h3><article class="legalP" id="kapittel-7-paragraf-1-ledd-1">Norsk filial av forsikringsselskap med hovedsete i annen EØS-stat som driver direkte skadeforsikring her i riket, jf. denne forskrift § 2-1 annet ledd, skal årlig rapportere til Kredittilsynet brutto opptjent premie i den norske filialen knyttet til direkte skadeforsikring som omfattes av garantiordningen.</article></article><article class="legalArticle" data-lovdata-URL="LTI/forskrift/2006-12-22-1617/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Avtale mellom forsikringsselskapenes garantiordning og hjemstatens garantiordning</span></h3><article class="legalP" id="kapittel-7-paragraf-2-ledd-1">Dersom en filial av utenlandsk forsikringsselskap er medlem av en garantiordning i hjemstaten, skal den norske garantiordningen søke å inngå en avtale med hjemstatens garantiordning der det blant annet fremgår<ul class="defaultList"><li data-li-identifier="a)" data-name="a)"><article class="listArticle" id="kapittel-7-paragraf-2-ledd-1-punkt-1"><article class="legalP" id="kapittel-7-paragraf-2-ledd-1-punkt-1-ledd-1">hvilke krav som er dekket av henholdsvis den norske garantiordningen og hjemstatens garantiordning,</article></article></li><li data-li-identifier="b)" data-name="b)"><article class="listArticle" id="kapittel-7-paragraf-2-ledd-1-punkt-2"><article class="legalP" id="kapittel-7-paragraf-2-ledd-1-punkt-2-ledd-1">at garantiordningen sikres informasjon fra hjemstatens garantiordning som er nødvendig for å kunne beregne den norske garantiordningens dekningsforpliktelser i situasjoner der slike forpliktelser utløses,</article></article></li><li data-li-identifier="c)" data-name="c)"><article class="listArticle" id="kapittel-7-paragraf-2-ledd-1-punkt-3"><article class="legalP" id="kapittel-7-paragraf-2-ledd-1-punkt-3-ledd-1">hvordan ansvaret for dekning av krav fordeles mellom garantiordningene.</article></article></li></ul></article></article><article class="legalArticle" data-lovdata-URL="LTI/forskrift/2006-12-22-1617/§7-3" data-name="§7-3" id="kapittel-7-paragraf-3"><h3 class="legalArticleHeader"><span class="legalArticleValue">§ 7-3</span>. <span class="legalArticleTitle">Kredittilsynets rolle i en administrasjons- eller konkurssituasjon</span></h3><article class="numberedLegalP" data-numerator="1" id="kapittel-7-paragraf-3-nummer-1">(1) I en administrasjons- eller konkurssituasjon, jf. banksikringsloven § 4-5, skal Kredittilsynet sikre at interessene til forsikringstakerne i filial her i riket blir ivaretatt.</article><article class="numberedLegalP" data-numerator="2" id="kapittel-7-paragraf-3-nummer-2">(2) I en administrasjons- eller konkurssituasjon kan filialen her i riket ikke tegne nye eller fornye forsikringer uten Kredittilsynets tillatelse, jf. banksikringsloven § 4-11 første ledd.</article><article class="numberedLegalP" data-numerator="3" id="kapittel-7-paragraf-3-nummer-3">(3) Kredittilsynet skal konsultere hjemlandets tilsynsmyndigheter før Kredittilsynet godkjenner utbetaling til forsikringstakerne i medhold av banksikringsloven § 4-6 første ledd bokstav d.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2006-12-22-1617/KAPITTEL_8"><h2>Kapittel 8. Ikraftsettings- og overgangsbestemmelser</h2><article class="legalArticle" data-lovdata-URL="LTI/forskrift/2006-12-22-1617/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">Ikraftsettings- og overgangsbestemmelser</span></h3><article class="numberedLegalP" data-numerator="1" id="kapittel-8-paragraf-1-nummer-1">(1) Forskriften gjelder fra og med 1. januar 2007. Garantiordningen for skadeforsikring overtar samtidig skadeforsikringsselskapenes garantiordnings rettigheter og plikter.</article><article class="numberedLegalP" data-numerator="2" id="kapittel-8-paragraf-1-nummer-2">(2) Bestemmelsene om garantiordningens dekningsområde og om garantiordningens utbetalinger gjelder for administrasjonsboer der vedtaket om offentlig administrasjon er truffet fra og med 1. januar 2007.</article></article></section></main></body></html>