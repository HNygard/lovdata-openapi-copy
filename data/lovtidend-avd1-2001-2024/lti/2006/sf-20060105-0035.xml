<!DOCTYPE html><html lang="no"><head><title>Forskrift om endring i forskrift om legemidler (legemiddelforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-01-05-35</dd><dt class="dokid">DokumentID</dt><dd class="dokid">LTI/forskrift/2006-01-05-35</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 2 s 162</dd><dt class="dateInForce">I kraft fra</dt><dd class="dateInForce">2006-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-12-22-1559</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-12-04-132</li><li>forskrift/1995-06-08-521</li></ul></dd><dt class="dateOfPublication">Kunngjort</dt><dd class="dateOfPublication">2006-01-20</dd><dt class="journalNumber">Journalnummer</dt><dd class="journalNumber">2006-0053</dd><dt class="titleShort">Korttittel</dt><dd class="titleShort">Endr. i legemiddelforskriften</dd><dt class="title">Tittel</dt><dd class="title">Forskrift om endring i forskrift om legemidler (legemiddelforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Helse- og omsorgsdepartementet 5. januar 2006 med hjemmel i lov 4. desember 1992 nr. 132 om legemidler m.v. (legemiddelloven), jf. delegeringsvedtak 8. juni 1995 nr. 521.</dd><dt class="refid">RefID</dt><dd class="refid">forskrift/2006-01-05-35</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om legemidler (legemiddelforskriften).<ul class="tocSubUl"><li>I<ul class="tocSubUl"><li>§ 3-5. Legemiddel unntatt fra kravet om markedsføringstillatelse</li><li>§ 3-8. Retningslinjer</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-01-05-35" id="dokument"><h1>Forskrift om endring i forskrift om legemidler (legemiddelforskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2006-01-05-35/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. desember 1999 nr. 1559 om legemidler (legemiddelforskriften) gjøres følgende endringer:</article> <article class="defaultP" margin-top="true">§ 3-5 skal lyde:</article><article class="futureLegalArticle" data-name="§3-5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-5</span>. <span class="legalArticleTitle">Legemiddel unntatt fra kravet om markedsføringstillatelse</span></span><article class="legalP" id="kapittel-1-foreslåttparagraf-1-ledd-1">Lege eller tannlege kan på dennes personlige ansvar rekvirere et legemiddel uten markedsføringstillatelse dersom<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">legemidlet har markedsføringstillatelse innenfor EØS-området eller i USA, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">legemidlet har markedsføringstillatelse i et tredjeland som er medlem av PIC/S,<sup class="footnotereference" data-footnotereferencevalue="1" data-unique-footnote-counter="1">1</sup> eller</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">legemidlet har markedsføringstillatelse i et tredjeland og det er inngått en MRA-avtale<sup class="footnotereference" data-footnotereferencevalue="2" data-unique-footnote-counter="2">2</sup> på legemiddelområdet mellom Norge og tredjelandet.</article></article></li></ul></article><article class="legalP" id="kapittel-1-foreslåttparagraf-1-ledd-2">Statens legemiddelverk fastsetter i egen liste hvilke legemidler som ikke omfattes av bestemmelsen i første ledd.</article><article class="legalP" id="kapittel-1-foreslåttparagraf-1-ledd-3">Lege eller tannlege kan på dennes personlige ansvar rekvirere vaksiner og biologiske legemidler uten markedsføringstillatelse dersom legemidlet er oppført på egen liste fastsatt av Statens legemiddelverk.</article><article class="legalP" id="kapittel-1-foreslåttparagraf-1-ledd-4">Apoteket notifiserer Statens legemiddelverk om hver enkelt rekvirering og utlevering som er foretatt etter bestemmelsene i første og tredje ledd.</article><article class="legalP" id="kapittel-1-foreslåttparagraf-1-ledd-5">Statens legemiddelverk kan etter grunngitt søknad fra lege eller tannlege og på dennes personlige ansvar gjøre unntak fra kravet om markedsføringstillatelse for<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-5-punkt-1"><article class="legalP" id="kapittel-1-foreslåttparagraf-1-ledd-5-punkt-1-ledd-1">legemiddel som ikke er omfattet av notifiseringsordningen i første ledd, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-5-punkt-2"><article class="legalP" id="kapittel-1-foreslåttparagraf-1-ledd-5-punkt-2-ledd-1">legemiddel som er oppført på listen som nevnt i andre ledd, eller</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-5-punkt-3"><article class="legalP" id="kapittel-1-foreslåttparagraf-1-ledd-5-punkt-3-ledd-1">vaksiner og biologiske legemidler som ikke er oppført på listen som nevnt i tredje ledd.</article></article></li></ul></article><article class="legalP" id="kapittel-1-foreslåttparagraf-1-ledd-6">Rekvirering etter denne bestemmelsen kan gjøres for et bestemt legemiddel til navngitt pasient eller til bruk i rekvirentens praksis, eller til et bestemt legemiddel som skal brukes på sykehus og/eller dets poliklinikk. Ved bruk i sykehus eller poliklinikk skal samtykke innhentes av den ansvarlige overlege ved vedkommende avdeling.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Pharmaceutical Inspection Cooperation Scheme. Består av følgende medlemsland: Australia, Østerrike, Belgia, Canada, Tsjekkia, Danmark, Finland, Frankrike, Tyskland, Hellas, Ungarn, Island, Irland, Italia, Latvia, Liechtenstein, Malaysia, Nederland, Norge, Portugal, Romania, Singapore, Slovakia, Spania, Sverige, Sveits og Storbritannia.</article><article class="footnote" data-name="2" data-unique-footnote-counter="2"><span class="footnoteLabel">2</span> Mutual Recognition Agreement. Avtale med New Zealand, Australia, Canada og Sveits.</article></footer></article> <article class="defaultP" margin-top="true">§ 3-8 skal lyde:</article><article class="futureLegalArticle" data-name="§3-8" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-8</span>. <span class="legalArticleTitle">Retningslinjer</span></span><article class="legalP" id="kapittel-1-foreslåttparagraf-2-ledd-1">Statens legemiddelverk kan fastsette nærmere retningslinjer om legemidler unntatt fra kravet om markedsføringstillatelse, herunder administreringen av notifiseringsordningen i § 3-5 første og tredje ledd.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2006-01-05-35/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. mars 2006.</article></section></main></body></html>