<!DOCTYPE html><html lang="no"><head><title>Forskrift om opptak og krav til master i militære studier og stabsstudiet, studieprogram på henholdsvis 120 og 60 studiepoeng ved Forsvarets skolesenter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-09-11-1056</dd><dt class="dokid">DokumentID</dt><dd class="dokid">LTI/forskrift/2006-09-11-1056</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 12 s 1627</dd><dt class="dateInForce">I kraft fra</dt><dd class="dateInForce">2006-09-11</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>forskrift/2005-12-16-1575/§2</li></ul></dd><dt class="dateOfPublication">Kunngjort</dt><dd class="dateOfPublication">2006-09-15</dd><dt class="journalNumber">Journalnummer</dt><dd class="journalNumber">2006-0790</dd><dt class="titleShort">Korttittel</dt><dd class="titleShort">Forskrift om mastergrad og stabsstudiet ved FSS</dd><dt class="title">Tittel</dt><dd class="title">Forskrift om opptak og krav til master i militære studier og stabsstudiet, studieprogram på henholdsvis 120 og 60 studiepoeng ved Forsvarets skolesenter.</dd><dt class="miscInformation">Annet om dokumentet</dt><dd class="miscInformation">Fastsatt av Forsvarsdepartementet 11. september 2006 med hjemmel i lov 1. april 2005 nr. 15 om universiteter og høyskoler § 3-6 femte ledd, jf. forskrift 16. desember 2005 nr. 1575 om delvis innlemming av Forsvarets høyskoler under lov 1. april 2005 nr. 15 om universiteter og høyskoler § 2 første ledd.</dd><dt class="refid">RefID</dt><dd class="refid">forskrift/2006-09-11-1056</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak og krav til master i militære studier og stabsstudiet, studieprogram på henholdsvis 120 og 60 studiepoeng ved Forsvarets skolesenter.<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Opptak av studenter til stabs- og mastergradsstudier ved FSS</li><li>§ 4. Krav til opptak på mastergradsstudier</li><li>§ 5. Krav til opptak på stabsstudiet og enkeltemner</li><li>§ 6. Fordeling av studieplasser</li><li>§ 7. Rangeringsregler for militære søkere til stabs- og masterstudier</li><li>§ 8. Godkjenning av grad eller utdanning fra utenlandsk eller norsk institusjon</li><li>§ 9. Vitnemål og vitnemålstillegg</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2006-09-11-1056" id="dokument"><h1>Forskrift om opptak og krav til master i militære studier og stabsstudiet, studieprogram på henholdsvis 120 og 60 studiepoeng ved Forsvarets skolesenter.</h1><article class="legalArticle" data-lovdata-URL="LTI/forskrift/2006-09-11-1056/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for opptak til og tildeling av mastergrad ved Forsvarets skolesenter (FSS), samt for opptak til og bestemmelser om ettårig stabsstudium ved FSS.</article></article><article class="legalArticle" data-lovdata-URL="LTI/forskrift/2006-09-11-1056/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1"><table><tbody><tr><td data-text-align="left" data-vertical-align="top"><i>Studieprogram:</i></td><td data-text-align="left" data-vertical-align="top">Studieløp med et definert innhold iht. studieplan som offiserer/studenter tas opp til, og som fører frem til avsluttende eksamen, grad eller vitnemål om gjennomført studium.</td></tr><tr><td data-text-align="left" data-vertical-align="top"><i>Studieplan:</i></td><td data-text-align="left" data-vertical-align="top">En nærmere konkretisering av studiet der mål, innhold og gjennomføring av studiet er beskrevet.</td></tr><tr><td data-text-align="left" data-vertical-align="top"><i>Emnebeskrivelse:</i></td><td data-text-align="left" data-vertical-align="top">Beskrivelse av hvert emne i detalj der mål, innhold og gjennomføring av emnet er fastsatt.</td></tr><tr><td data-text-align="left" data-vertical-align="top"><i>Studiepoeng:</i></td><td data-text-align="left" data-vertical-align="top">Måleenhet for normalarbeidsbelastning i studiet. Ett studieår med fulltidsstudium tilsvarer en arbeidsbelastning på 60 studiepoeng.</td></tr></tbody></table></article></article><article class="legalArticle" data-lovdata-URL="LTI/forskrift/2006-09-11-1056/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Opptak av studenter til stabs- og mastergradsstudier ved FSS</span></h2><article class="legalP" id="paragraf-3-ledd-1">Uttak av kandidater foretas iht. prosedyrer beskrevet i Forsvarets personellhåndbok del B kapittel 2, Tjenestereglement for Forsvaret klasse 4 og bestemmelser gitt i denne forskriften.</article></article><article class="legalArticle" data-lovdata-URL="LTI/forskrift/2006-09-11-1056/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til opptak på mastergradsstudier</span></h2><ul class="defaultList"><li data-li-identifier="(1)" data-name="(1)"><article class="listArticle" id="paragraf-4-punkt-1"><article class="legalP" id="paragraf-4-punkt-1-ledd-1">Graden master i militære studier blir tildelt på grunnlag av eksamen i fag eller emner av et omfang på til sammen 120 studiepoeng, inkludert selvstendig arbeid på 30 studiepoeng, og ett av følgende fullførte utdanningsløp før opptak: <ul class="defaultList"><li data-li-identifier="-" data-name="-"><article class="listArticle" id="paragraf-4-punkt-1-ledd-1-punkt-1"><article class="legalP" id="paragraf-4-punkt-1-ledd-1-punkt-1-ledd-1">militær bachelorgrad eller relevant sivil bachelorgrad;</article></article></li><li data-li-identifier="-" data-name="-"><article class="listArticle" id="paragraf-4-punkt-1-ledd-1-punkt-2"><article class="legalP" id="paragraf-4-punkt-1-ledd-1-punkt-2-ledd-1">relevant cand.mag.-grad;</article></article></li><li data-li-identifier="-" data-name="-"><article class="listArticle" id="paragraf-4-punkt-1-ledd-1-punkt-3"><article class="legalP" id="paragraf-4-punkt-1-ledd-1-punkt-3-ledd-1">annen relevant grad eller yrkesutdanning av minimum tre års omfang;</article></article></li><li data-li-identifier="-" data-name="-"><article class="listArticle" id="paragraf-4-punkt-1-ledd-1-punkt-4"><article class="legalP" id="paragraf-4-punkt-1-ledd-1-punkt-4-ledd-1">militær eller relevant sivil utdanning som i henhold til § 3-4 i lov om universiteter og høyskoler er godkjent som jevngod med ovennevnte grader eller utdanningsløp.</article></article></li></ul></article></article></li><li data-li-identifier="(2)" data-name="(2)"><article class="listArticle" id="paragraf-4-punkt-2"><article class="legalP" id="paragraf-4-punkt-2-ledd-1">Utdanningen nevnt ovenfor skal omfatte dokumentert utdanning i stabsmetodikk av et omfang på minst tre studiepoeng, og i samfunnsvitenskaplig metode av et omfang på minst 12 studiepoeng. Dersom utdanningen ikke tilfredsstiller dette kravet, må denne kompetansen være dokumentert ved annen utdanning før opptak.</article></article></li><li data-li-identifier="(3)" data-name="(3)"><article class="listArticle" id="paragraf-4-punkt-3"><article class="legalP" id="paragraf-4-punkt-3-ledd-1">I tillegg kreves minst to års relevant tjenesteerfaring. FSS Kompetansenemnd vurderer hva som er relevant tjenesteerfaring.</article></article></li><li data-li-identifier="(4)" data-name="(4)"><article class="listArticle" id="paragraf-4-punkt-4"><article class="legalP" id="paragraf-4-punkt-4-ledd-1">FSS kan i spesielle tilfeller godkjenne andre dokumenterte kvalifikasjoner som helt eller delvis likeverdige med utdanningsløpene nevnt ovenfor. Dersom det er tvil om søkere oppfyller opptakskravene, vurderes dette av FSS Kompetansenemnd.</article></article></li><li data-li-identifier="(5)" data-name="(5)"><article class="listArticle" id="paragraf-4-punkt-5"><article class="legalP" id="paragraf-4-punkt-5-ledd-1">Kravene for opptak av internasjonale gjestestudenter bestemmes gjennom avtaler mellom samarbeidende institusjoner/nasjoner og FSS. Før opptak forutsettes det gjennomført utdanning tilsvarende bachelorgrad.</article></article></li></ul></article><article class="legalArticle" data-lovdata-URL="LTI/forskrift/2006-09-11-1056/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til opptak på stabsstudiet og enkeltemner</span></h2><article class="legalP" id="paragraf-5-ledd-1">Opptakskravene for ettårig studieprogram på 60 studiepoeng, stabsstudiet, og for studenter som tar enkeltemner, er de samme som for opptak til mastergradsstudiet.</article></article><article class="legalArticle" data-lovdata-URL="LTI/forskrift/2006-09-11-1056/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Fordeling av studieplasser</span></h2><ul class="defaultList"><li data-li-identifier="(1)" data-name="(1)"><article class="listArticle" id="paragraf-6-punkt-1"><article class="legalP" id="paragraf-6-punkt-1-ledd-1">For å sikre behovet for kompetanse på dette utdanningsnivået i hele Forsvarets militære organisasjon, skal fordeling av studieplasser gjøres i henhold til årlig produksjonsplan.</article></article></li><li data-li-identifier="(2)" data-name="(2)"><article class="listArticle" id="paragraf-6-punkt-2"><article class="legalP" id="paragraf-6-punkt-2-ledd-1">Tildeling av studieplasser til sivile og internasjonale militære søkere er avhengig av utdanningskapasitet.</article></article></li></ul></article><article class="legalArticle" data-lovdata-URL="LTI/forskrift/2006-09-11-1056/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Rangeringsregler for militære søkere til stabs- og masterstudier</span></h2><article class="legalP" id="paragraf-7-ledd-1">Søkerne rangeres forsvarsgrenvis etter felles uttakskriterier. Rangeringen baseres på hovedkriteriene; tjenesteerfaring, utdanning, dyktighet og potensial etter følgende bestemmelser:<ul class="defaultList"><li data-li-identifier="-" data-name="-"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">Tjenesteerfaring vurderes på bakgrunn av kvalifiserende tjeneste (sjefstjeneste, tjenesteplaner, og tjeneste fra operativ avdeling) og belastende tjeneste (tjeneste fra ulike geografiske områder og profilerte stillinger). Videre vektlegges internasjonal tjeneste.</article></article></li><li data-li-identifier="-" data-name="-"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">Det gis uttelling for gjennomført utdanning utover opptakskrav. Vurdering av oppnådd utdanningsresultat blir vektlagt i vurderingen av potensial.</article></article></li><li data-li-identifier="-" data-name="-"><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">Dyktighet fastsettes på bakgrunn av resultater gjennom hele karrieren. Det legges spesielt vekt på tjenesteuttalelser fra de fem siste stillingene.</article></article></li><li data-li-identifier="-" data-name="-"><article class="listArticle" id="paragraf-7-ledd-1-punkt-4"><article class="legalP" id="paragraf-7-ledd-1-punkt-4-ledd-1">Potensial fastsettes etter en samlet vurdering av personellets realkompetanse, anbefaling fra egen generalinspektør og oppnådde resultater fra tidligere utdanning.</article></article></li></ul></article></article><article class="legalArticle" data-lovdata-URL="LTI/forskrift/2006-09-11-1056/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Godkjenning av grad eller utdanning fra utenlandsk eller norsk institusjon</span></h2><ul class="defaultList"><li data-li-identifier="(1)" data-name="(1)"><article class="listArticle" id="paragraf-8-punkt-1"><article class="legalP" id="paragraf-8-punkt-1-ledd-1">Det tilligger FSS å avgjøre søknader om godkjenning av utdanning som faglig jevngod med grad, del av grad, eller emner som det undervises i ved FSS.</article></article></li><li data-li-identifier="(2)" data-name="(2)"><article class="listArticle" id="paragraf-8-punkt-2"><article class="legalP" id="paragraf-8-punkt-2-ledd-1">Søknader om å få godkjent utdanning som faglig jevngod med graden master i militære studier, del av denne, eller emner som gis ved FSS, behandles i FSS Kompetansenemnd. FSS Kompetansenemnd gir sin tilråding til sjef FSS, som avgjør søknadene. Det forutsettes at utdanningen er relevant for utdanningsmål angitt for master i militære studier.</article></article></li><li data-li-identifier="(3)" data-name="(3)"><article class="listArticle" id="paragraf-8-punkt-3"><article class="legalP" id="paragraf-8-punkt-3-ledd-1">FSS Kompetansenemnd består av sjef Forsvarets stabsskole (FSTS) som leder, studieansvarlig (dekan), og representanter for fagavdelingene ved FSTS og for instituttene ved FSS. Ved behov innkalles representanter fra krigsskolene, eller andre faginstitusjoner.</article></article></li><li data-li-identifier="(4)" data-name="(4)"><article class="listArticle" id="paragraf-8-punkt-4"><article class="legalP" id="paragraf-8-punkt-4-ledd-1">For godkjenning av annen utdanning som kan inngå i master i militære studier, gjelder: <ul class="defaultList"><li data-li-identifier="-" data-name="-"><article class="listArticle" id="paragraf-8-punkt-4-ledd-1-punkt-1"><article class="legalP" id="paragraf-8-punkt-4-ledd-1-punkt-1-ledd-1">emner/fag på norsk masternivå, eller høyere, eller godkjent tilsvarende høyere utdanning fra andre land;</article></article></li><li data-li-identifier="-" data-name="-"><article class="listArticle" id="paragraf-8-punkt-4-ledd-1-punkt-2"><article class="legalP" id="paragraf-8-punkt-4-ledd-1-punkt-2-ledd-1">frittstående emner/fag som kan inngå i graden, må ha et omfang på minimum det antall studiepoeng som emnet det erstatter;</article></article></li><li data-li-identifier="-" data-name="-"><article class="listArticle" id="paragraf-8-punkt-4-ledd-1-punkt-3"><article class="legalP" id="paragraf-8-punkt-4-ledd-1-punkt-3-ledd-1">utdanning fra andre utdanningsinstitusjoner kan inngå i graden med et omfang på inntil 50 studiepoeng. Internasjonal og/eller nasjonal militær utdanning kan tilsi at begrensningen på 50 studiepoeng kan fravikes.</article></article></li></ul></article></article></li></ul></article><article class="legalArticle" data-lovdata-URL="LTI/forskrift/2006-09-11-1056/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Vitnemål og vitnemålstillegg</span></h2><article class="legalP" id="paragraf-9-ledd-1">Ved oppnådd mastergrad utferdiger FSS vitnemål på norsk. Vitnemålet skal angi gradens faglige innhold. Et eget vitnemålstillegg (Diploma Supplement) skal gi en nærmere beskrivelse på engelsk av kandidatenes utdanning og av det høyere utdanningssystemet i Norge. Etter gjennomført og bestått stabsstudium utstedes vitnemål på norsk sammen med et eget vitnemålstillegg på engelsk med tilsvarende opplysninger som for mastergrad.</article></article><article class="legalArticle" data-lovdata-URL="LTI/forskrift/2006-09-11-1056/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft straks.</article></article></main></body></html>