<!DOCTYPE html><html lang="no"><head><title>Vedtak om endring i Stortingets forretningsorden</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-06-16-1734</dd><dt class="dokid">DokumentID</dt><dd class="dokid">LTI/forskrift/2006-06-16-1734</dd><dt class="ministry">Departement</dt><dd class="ministry"><ul><li>Stortinget</li></ul></dd><dt class="publishedIn">Publisert i</dt><dd class="publishedIn">I 2009 hefte 1 s 39</dd><dt class="dateInForce">I kraft fra</dt><dd class="dateInForce">2006-06-16, 2006-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1966-04-21-4296</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">2009-01-23 15:00</dd><dt class="journalNumber">Journalnummer</dt><dd class="journalNumber">2009-0056</dd><dt class="titleShort">Korttittel</dt><dd class="titleShort">Endr. i Stortingets forretningsorden</dd><dt class="title">Tittel</dt><dd class="title">Vedtak om endring i Stortingets forretningsorden</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Vedtatt av Stortinget 16. juni 2006, jf. Innst.S.nr.230 (2005–2006).</dd><dt class="refid">RefID</dt><dd class="refid">forskrift/2006-06-16-1734</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om endring i Stortingets forretningsorden<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2006-06-16-1734" id="dokument"><h1>Vedtak om endring i Stortingets forretningsorden</h1><section class="section" data-name="kapI" id="kapittel-1" data-lovdata-URL="LTI/forskrift/2006-06-16-1734/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I vedtak 21. april 1966 nr. 4296 om Stortingets forretningsorden gjøres følgende endringer:</article> <article class="defaultP" margin-top="true">§ 12 annet ledd nr. 10 bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">regjeringens årlige melding om oppfølgingen av stortingsvedtak som inneholder en anmodning til regjeringen, og om behandlingen av representantforslag som er vedtatt oversendt regjeringen til utredning og uttalelse,</article></article></li></ul></article> <article class="defaultP" margin-top="true">§ 18 femte ledd første punktum skal lyde:</article><article class="legalP" id="kapittel-1-ledd-2">Forslag som omhandles og utformes i innstillingen, jf. § 30 første ledd, skal stilles opp summarisk og i nummerorden i et eget avsnitt i innstillingens premisser.</article> <article class="defaultP" margin-top="true">§ 25 første punktum skal lyde:</article><article class="legalP" id="kapittel-1-ledd-3">Tingmøter og komitémøter holdes i regelen på hverdager mellom kl. 10 og 16, lørdager mellom kl. 10 og 13.</article> <article class="defaultP" margin-top="true">§ 28 første og annet ledd skal lyde:</article><article class="legalP" id="kapittel-1-ledd-4">Overbringelse av kongelige proposisjoner og fremsettelse av grunnlovsforslag og representantforslag bør i alminnelighet skje ved begynnelsen eller slutten av et møte. Grunnlovsforslag og representantforslag innleveres til Stortingets administrasjon senest kl. 09.00 den dag forslaget skal fremsettes i møte.</article><article class="legalP" id="kapittel-1-ledd-5">Presidentskapet foreslår behandlingsmåten for de kongelige proposisjoner og meldinger samt representantforslag og søknader når de er kommet inn til vedkommende ting.</article> <article class="defaultP" margin-top="true">§ 29 første ledd skal lyde:</article><article class="legalP" id="kapittel-1-ledd-6">Grunnlovsforslag og representantforslag – sammen med eventuell begrunnelse – skal snarest gjøres tilgjengelig for representantene i papirutgave eller elektronisk form.</article> <article class="defaultP" margin-top="true">§ 29 annet ledd første punktum skal lyde:</article><article class="legalP" id="kapittel-1-ledd-7">Når et representantforslag er sendt til en komité, avgir komiteen innstilling om det til vedkommende ting.</article> <article class="defaultP" margin-top="true">§ 31 tredje ledd første punktum skal lyde:</article><article class="legalP" id="kapittel-1-ledd-8">Representantforslag kan tas tilbake ved at forslagsstilleren melder dette skriftlig til Stortingets administrasjon og i tillegg muntlig til det ting der forslaget ble satt fram.</article> <article class="defaultP" margin-top="true">§ 33 femte ledd skal lyde:</article><article class="legalP" id="kapittel-1-ledd-9">Representantforslag og søknader som er satt fram på et foregående storting i samme valgperiode, men ikke avgjort der, står fremdeles for tur til å bli behandlet, hvis ikke forslagsstilleren har tatt forbehold om det motsatte. Representantforslag som ikke er blitt ferdig behandlet i den valgperiode der de ble satt fram, bortfaller.</article></section><section class="section" data-name="kapII" id="kapittel-2" data-lovdata-URL="LTI/forskrift/2006-06-16-1734/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I vedlegg «Reglement for åpne kontrollhøringer» vedtatt av Stortinget 11. juni 2001, gjøres følgende endringer:</article> <article class="defaultP" margin-top="true">§ 2 første ledd annet punktum skal lyde:</article><article class="legalP" id="kapittel-2-ledd-2">Etter forretningsorden § 12 nr. 10 femte ledd kan likevel en tredjedel av medlemmene i kontroll- og konstitusjonskomiteen kreve at det avholdes komitéhøring i kontrollsaker.</article> <article class="defaultP" margin-top="true">§ 4 første ledd tredje punktum skal lyde:</article><article class="legalP" id="kapittel-2-ledd-3">Når komitélederen skal stille spørsmål, bør møteledelsen overlates til første nestleder, eventuelt annen nestleder.</article></section><section class="section" data-name="kapIII" id="kapittel-3" data-lovdata-URL="LTI/forskrift/2006-06-16-1734/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene under I for så vidt gjelder forretningsordenen § 18 og endringene under II trer i kraft straks. Øvrige endringer under I trer i kraft 1. oktober 2006.</article></section></main></body></html>