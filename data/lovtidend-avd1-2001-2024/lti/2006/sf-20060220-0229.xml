<!DOCTYPE html><html lang="no"><head><title>Forskrift om journal for dyrehelsepersonell.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-02-20-229</dd><dt class="dokid">DokumentID</dt><dd class="dokid">LTI/forskrift/2006-02-20-229</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 3 s 328</dd><dt class="dateInForce">I kraft fra</dt><dd class="dateInForce">2007-03-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2001-06-15-75/§24</li></ul></dd><dt class="dateOfPublication">Kunngjort</dt><dd class="dateOfPublication">2006-02-24</dd><dt class="lastupdated">Rettet</dt><dd class="lastupdated">2006-03-31 (se nederst)</dd><dt class="journalNumber">Journalnummer</dt><dd class="journalNumber">2006-0172</dd><dt class="titleShort">Korttittel</dt><dd class="titleShort">Forskrift om journal for dyrehelsepersonell</dd><dt class="title">Tittel</dt><dd class="title">Forskrift om journal for dyrehelsepersonell.</dd><dt class="miscInformation">Annet om dokumentet</dt><dd class="miscInformation">Fastsatt av Landbruks- og matdepartementet 20. februar 2006 med hjemmel i lov 15. juni 2001 nr. 75 om veterinærer og annet dyrehelsepersonell § 24 sjette ledd. Jf. EØS-avtalen vedlegg II (direktiv 2001/82/EF og direktiv 2004/28/EF).</dd><dt class="refid">RefID</dt><dd class="refid">forskrift/2006-02-20-229</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om journal for dyrehelsepersonell.<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Journalplikten</li><li>§ 4. Journalens innhold</li><li>§ 5. Journalens form, språk og autentisitet</li><li>§ 6. Oppbevaring, behandling og overføring av journalen</li><li>§ 7. Innsyn i journalen</li><li>§ 8. Retting</li><li>§ 9. Pålegg om sletting</li><li>§ 10. Tilsyn og vedtak</li><li>§ 11. Dispensasjon</li><li>§ 12. Ikrafttredelse</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2006-02-20-229" id="dokument"><h1>Forskrift om journal for dyrehelsepersonell.</h1><article class="legalArticle" data-lovdata-URL="LTI/forskrift/2006-02-20-229/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften skal bidra til at dyrehelsepersonell som yter dyrehelsehjelp, dokumenterer virksomheten sin på en forsvarlig måte og dermed bidrar til god dyrehelse, forsvarlig dyrevern, trygg mat og ivaretakelse av miljøhensyn.</article></article><article class="legalArticle" data-lovdata-URL="LTI/forskrift/2006-02-20-229/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskriften gjelder følgende definisjoner:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>Journal:</i> Samling eller sammenstilling av nedtegnede, registrerte opplysninger om dyrehelsehjelp. Alle skriftlige og visuelle dokumenter som inneholder slike opplysninger, inngår i journalen.</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>Dyrehelsehjelp:</i> Dyrehelsefaglig undersøkelse, vurdering og behandling av dyr, herunder rådgivning for å få undersøkt, vurdert og behandlet dyr. Begrepet omfatter både offentlig og privat virksomhet.</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>Dyrehelsepersonell:</i> Veterinærer, fiskehelsebiologer og dyrepleiere.</article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1"><i>Pasient:</i> Et dyr som får eller har fått dyrehelsehjelp.</article></article></li><li data-li-identifier="e)" data-name="e)"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1"><i>Pasientbesetning:</i> Flokk eller annen avgrenset gruppe med dyr hvor ett eller flere dyr er pasienter.</article></article></li></ul></article></article><article class="legalArticle" data-lovdata-URL="LTI/forskrift/2006-02-20-229/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Journalplikten</span></h2><article class="legalP" id="paragraf-3-ledd-1">Dyrehelsepersonell som yter dyrehelsehjelp, skal føre en journal som oppfyller kravene i § 4 og § 5. To eller flere dyrehelsepersonell kan føre felles journal dersom det dokumenteres hvem som har utført hele eller deler av dyrehelsehjelpen, jf. § 4 bokstav c.</article><article class="legalP" id="paragraf-3-ledd-2">Dyrehelsepersonell som utfører dyrehelsehjelp i forbindelse med utøvelse av offentlig myndighet, kan oppfylle journalplikten ved å sørge for at rapporter, vedtak og andre dokumenter oppfyller kravene i § 4 og § 5.</article></article><article class="legalArticle" data-lovdata-URL="LTI/forskrift/2006-02-20-229/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Journalens innhold</span></h2><article class="legalP" id="paragraf-4-ledd-1">Journalen skal inneholde opplysninger om:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">Pasientenes art, antall og identitet, eventuelt tilhørighet til identifiserbar pasientbesetning dersom dyret ikke kan identifiseres på annen måte.</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">Navnet på og adressen til pasientens eier eller innehaver, samt nødvendig opplysninger om andre som eventuelt har rekvirert dyrehelsehjelpen eller har representert eier eller innehaver i forbindelse med dyrehelsehjelpen.</article></article></li><li data-li-identifier="c)" data-name="c)"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">Hvilket dyrehelsepersonell som har hatt ansvaret for dyrehelsehjelpen og hvilket annet dyrehelsepersonell som har deltatt i dyrehelsehjelpen.</article></article></li><li data-li-identifier="d)" data-name="d)"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">Tidspunktene for henvendelser om dyrehelsehjelp, dyrehelsehjelpen og journalføringen.</article></article></li><li data-li-identifier="e)" data-name="e)"><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">Henvendelser om dyrehelsehjelp og dyrehelsepersonellets svar på slike henvendelser.</article></article></li><li data-li-identifier="f)" data-name="f)"><article class="listArticle" id="paragraf-4-ledd-1-punkt-6"><article class="legalP" id="paragraf-4-ledd-1-punkt-6-ledd-1">Anamnese, undersøkelser, kliniske funn, diagnoser og behandling.</article></article></li><li data-li-identifier="g)" data-name="g)"><article class="listArticle" id="paragraf-4-ledd-1-punkt-7"><article class="legalP" id="paragraf-4-ledd-1-punkt-7-ledd-1">Rekvirering og bruk av legemidler, herunder legemidlets navn og varenummer, dosering og varigheten av legemiddelbruken.</article></article></li><li data-li-identifier="h)" data-name="h)"><article class="listArticle" id="paragraf-4-ledd-1-punkt-8"><article class="legalP" id="paragraf-4-ledd-1-punkt-8-ledd-1">Pleie og annen oppfølging som ledd i dyrehelsehjelpen, herunder planer og instruksjoner om videre behandling.</article></article></li><li data-li-identifier="i)" data-name="i)"><article class="listArticle" id="paragraf-4-ledd-1-punkt-9"><article class="legalP" id="paragraf-4-ledd-1-punkt-9-ledd-1">Tilbakeholdelsestider for kjøtt, melk, egg og fisk som dyrehelsepersonellet har fastsatt ved bruk av legemidler.</article></article></li><li data-li-identifier="j)" data-name="j)"><article class="listArticle" id="paragraf-4-ledd-1-punkt-10"><article class="legalP" id="paragraf-4-ledd-1-punkt-10-ledd-1">Om pasientens eier eller innehaver har nektet dyrehelsehjelp.</article></article></li><li data-li-identifier="k)" data-name="k)"><article class="listArticle" id="paragraf-4-ledd-1-punkt-11"><article class="legalP" id="paragraf-4-ledd-1-punkt-11-ledd-1">Om pasientens eier eller innehaver har krevd innsyn eller retting og om kravene har blitt innfridd. Manglende innfrielse av kravene skal begrunnes.</article></article></li><li data-li-identifier="l)" data-name="l)"><article class="listArticle" id="paragraf-4-ledd-1-punkt-12"><article class="legalP" id="paragraf-4-ledd-1-punkt-12-ledd-1">Forhold som svekker velferden til pasienten eller andre dyr.</article></article></li><li data-li-identifier="m)" data-name="m)"><article class="listArticle" id="paragraf-4-ledd-1-punkt-13"><article class="legalP" id="paragraf-4-ledd-1-punkt-13-ledd-1">At dyrehelsepersonellet har gitt politiet, Mattilsynet eller dyrevernnemnda opplysninger fra journalen.</article></article></li><li data-li-identifier="n)" data-name="n)"><article class="listArticle" id="paragraf-4-ledd-1-punkt-14"><article class="legalP" id="paragraf-4-ledd-1-punkt-14-ledd-1">Opplysninger om dyr og dyrehelsehjelp som dyrehelsepersonellet er forpliktet til å dokumentere eller rapportere til offentlig myndighet.</article></article></li></ul></article></article><article class="legalArticle" data-lovdata-URL="LTI/forskrift/2006-02-20-229/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Journalens form, språk og autentisitet</span></h2><article class="legalP" id="paragraf-5-ledd-1">Journalen skal være samlet, skriftlig og utformet på en måte som gjør de journalførte opplysningene lett tilgjengelige for dyrehelsepersonellet, pasientens eier og innehaver og Mattilsynet. Det skal være enkelt å finne og hente ut de samlede opplysningene knyttet til bestemte pasienter, pasientbesetninger, dyrehelsepersonell, eiere og innehavere. Opplysningene skal kunne framstilles kronologisk.</article><article class="legalP" id="paragraf-5-ledd-2">Journalen skal fortrinnsvis skrives på norsk. Dansk, svensk og engelsk kan benyttes i den utstrekning det er forsvarlig. Det samme gjelder bruk av latinske faguttrykk og alminnelige, faglige forkortelser. I særlige tilfeller kan Mattilsynet gi tillatelse til å benytte annet språk.</article><article class="legalP" id="paragraf-5-ledd-3">Nedtegnelsene i journalen skal gjøres uten ugrunnet opphold etter at dyrehelsehjelpen er gitt. Hver nedtegnelse skal signeres.</article></article><article class="legalArticle" data-lovdata-URL="LTI/forskrift/2006-02-20-229/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Oppbevaring, behandling og overføring av journalen</span></h2><article class="legalP" id="paragraf-6-ledd-1">Dyrehelsepersonellet skal oppbevare journalen hos seg og behandle den slik at den ikke kommer til skade eller blir ødelagt og slik at uvedkommende ikke får adgang til den.</article><article class="legalP" id="paragraf-6-ledd-2">Journalopplysninger skal oppbevares av dyrehelsepersonellet i ti år og etter det så lenge pasienten må antas å være i live. Dette gjelder ikke dersom dyrehelsepersonellet blir pålagt av Mattilsynet å slette opplysninger, jf. § 9.</article><article class="legalP" id="paragraf-6-ledd-3">Hele eller deler av journalen kan før oppbevaringsplikten etter første ledd er falt bort, bli overført til annet dyrehelsepersonell hvis eierne av pasientene om mulig er informert om overføringen på forhånd og ikke motsetter seg den, og det andre dyrehelsepersonellet bekrefter å ha overtatt ansvaret for journalen. Hvis det ikke er aktuelt å overføre journalen til annet dyrehelsepersonell, og dyrehelsepersonellet ikke selv kan ta vare på den, kan den avleveres til offentlig arkivdepot, deponeres i annen oppbevaringsinstitusjon eller leveres til Mattilsynet.</article></article><article class="legalArticle" data-lovdata-URL="LTI/forskrift/2006-02-20-229/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Innsyn i journalen</span></h2><article class="legalP" id="paragraf-7-ledd-1">Pasientens eier og innehaver har rett til å gjøre seg kjent med de journalførte opplysningene om pasienten. Dette gjelder også opplysninger journalført før vedkommende ble eier av pasienten. Annet dyrehelsepersonell har også begrenset innsynsrett, jf. dyrehelsepersonelloven § 24 femte ledd.</article><article class="legalP" id="paragraf-7-ledd-2">Dyrehelsepersonellet kan kreve en rimelig betaling for utlevering av kopi eller utskrift av journal til pasientens eier.</article></article><article class="legalArticle" data-lovdata-URL="LTI/forskrift/2006-02-20-229/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Retting</span></h2><article class="legalP" id="paragraf-8-ledd-1">Etter krav fra pasientens eier, eller av eget tiltak, skal dyrehelsepersonellet rette feilaktige, mangelfulle eller utilbørlige opplysninger eller utsagn i journalen. Retting skal være etterrettelig og skal ikke skje ved at opplysninger eller utsagn slettes. Retting skal dateres og signeres.</article></article><article class="legalArticle" data-lovdata-URL="LTI/forskrift/2006-02-20-229/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Pålegg om sletting</span></h2><article class="legalP" id="paragraf-9-ledd-1">Dersom det er ubetenkelig ut fra allmenne hensyn og ikke er i strid med regelverket om arkiv, kan Mattilsynet pålegge dyrehelsepersonellet å slette utsagn og opplysninger som<ul class="defaultList"><li data-li-identifier="a)" data-name="a)"><article class="listArticle" id="paragraf-9-ledd-1-punkt-1"><article class="legalP" id="paragraf-9-ledd-1-punkt-1-ledd-1">kan slettes i samsvar med regelverket om arkiv og uten at det er betenkelig ut fra allmenne hensyn, og</article></article></li><li data-li-identifier="b)" data-name="b)"><article class="listArticle" id="paragraf-9-ledd-1-punkt-2"><article class="legalP" id="paragraf-9-ledd-1-punkt-2-ledd-1">er feilaktige eller misvisende og føles belastende for den de gjelder, eller</article></article></li><li data-li-identifier="c)" data-name="c)"><article class="listArticle" id="paragraf-9-ledd-1-punkt-3"><article class="legalP" id="paragraf-9-ledd-1-punkt-3-ledd-1">åpenbart ikke er nødvendige for å yte dyrehelsehjelp.</article></article></li></ul></article><article class="legalP" id="paragraf-9-ledd-2">Det skal framgå av journalen at sletting har skjedd.</article></article><article class="legalArticle" data-lovdata-URL="LTI/forskrift/2006-02-20-229/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Tilsyn og vedtak</span></h2><article class="legalP" id="paragraf-10-ledd-1">Mattilsynet kan kreve innsyn i journalen og for øvrig føre tilsyn og fatte enkeltvedtak for å gjennomføre forskriften.</article><article class="legalP" id="paragraf-10-ledd-2">Mattilsynet kan kreve innsyn i og bruke journalen dersom den kan inneholde opplysninger av betydning for Mattilsynets tilsyn med dyrehelsepersonell og annet tilsyn.</article></article><article class="legalArticle" data-lovdata-URL="LTI/forskrift/2006-02-20-229/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Dispensasjon</span></h2><article class="legalP" id="paragraf-11-ledd-1">Mattilsynet kan i særlige tilfeller dispensere fra bestemmelsene i denne forskriften.</article></article><article class="legalArticle" data-lovdata-URL="LTI/forskrift/2006-02-20-229/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" id="paragraf-12-ledd-1">Forskriften trer i kraft 1. mars 2007.</article></article><section class="section" id="kapittel-1" data-lovdata-URL="LTI/forskrift/2006-02-20-229/KAPITTEL_1"><h2>Rettelser</h2><article class="defaultP" data-text-size="small"><strong>Publisert:</strong> I 2006 hefte 4 (Rettelse)</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">Henvisningen i hjemmelsfeltet til «direktiv 2004/28/EF» tas ut.</article></section></main></body></html>