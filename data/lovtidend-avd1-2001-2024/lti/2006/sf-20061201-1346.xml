<!DOCTYPE html><html lang="no"><head><title>Forskrift om endring i forskrift om grossistvirksomhet med legemidler og forskrift om omsetning mv. av visse reseptfrie legemidler utenom apotek.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-12-01-1346</dd><dt class="dokid">DokumentID</dt><dd class="dokid">LTI/forskrift/2006-12-01-1346</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 14 s 1851</dd><dt class="dateInForce">I kraft fra</dt><dd class="dateInForce">2007-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-12-21-1219</li><li>forskrift/2003-08-14-1053</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-12-04-132/§14</li><li>lov/1992-12-04-132/§15</li><li>lov/1992-12-04-132/§16</li><li>lov/1992-12-04-132/§17</li><li>lov/1992-12-04-132/§18</li><li>lov/2000-06-23-56/§2-2</li><li>forskrift/1995-06-08-521</li></ul></dd><dt class="dateOfPublication">Kunngjort</dt><dd class="dateOfPublication">2006-12-07</dd><dt class="journalNumber">Journalnummer</dt><dd class="journalNumber">2006-1007</dd><dt class="titleShort">Korttittel</dt><dd class="titleShort">Endr. i to forskrifter om legemidler</dd><dt class="title">Tittel</dt><dd class="title">Forskrift om endring i forskrift om grossistvirksomhet med legemidler og forskrift om omsetning mv. av visse reseptfrie legemidler utenom apotek.</dd><dt class="miscInformation">Annet om dokumentet</dt><dd class="miscInformation">Fastsatt av Helse- og omsorgsdepartementet 1. desember 2006 med hjemmel i lov 4. desember 1992 nr. 132 om legemidler m.v. (legemiddelloven) § 14, § 15, § 16, § 17 og § 18 og lov 23. juni 2000 nr. 56 om helsemessig og sosial beredskap § 2-2, jf. delegeringsvedtak 8. juni 1995 nr. 521.</dd><dt class="refid">RefID</dt><dd class="refid">forskrift/2006-12-01-1346</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om grossistvirksomhet med legemidler og forskrift om omsetning mv. av visse reseptfrie legemidler utenom apotek.<ul class="tocSubUl"><li>I<ul class="tocSubUl"><li>§ 26. Virkeområde</li><li>§ 27a. Plikt til å betale omsetningsavgift (legemidler utenom apotek)</li><li>§ 28a. Avgiftspliktig omsetning (legemidler utenom apotek)</li><li>§ 30. Beregning av legemiddelavgift og omsetningsavgift for utsalgssteder utenom apotek</li><li>§ 31. Innkreving av avgifter</li></ul></li><li>II<ul class="tocSubUl"><li>§ 3. Krav om tillatelse</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2006-12-01-1346" id="dokument"><h1>Forskrift om endring i forskrift om grossistvirksomhet med legemidler og forskrift om omsetning mv. av visse reseptfrie legemidler utenom apotek.</h1><section class="section" data-name="kapI" id="kapittel-1" data-lovdata-URL="LTI/forskrift/2006-12-01-1346/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. desember 1993 nr. 1219 om grossistvirksomhet med legemidler gjøres følgende endringer:</article> <article class="defaultP" margin-top="true">Kapittel VI overskriften skal lyde:</article><span class="futuretitle" id="kapittel-1-foreslåttittel-1">Kap. VI. Legemiddelavgift og omsetningsavgift for salg av legemidler utenom apotek</span> <article class="defaultP" margin-top="true">§ 26 skal lyde:</article><article class="futureLegalArticle" data-name="§26" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 26</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Forskriften i dette kapittel gjelder beregning og innkreving av legemiddelavgift forutsatt at det ikke i Stortingets budsjettvedtak for det enkelte år er truffet annen bestemmelse.</article><article class="legalP" id="kapittel-1-foreslåttparagraf-1-ledd-2">§ 27a, 28a, § 30, § 31 og § 33 i dette kapittelet gjelder også beregning og innkrevning av omsetningsavgift fastsatt i medhold av forskrift 14. august 2003 nr. 1053 om omsetning mv. av visse reseptfrie legemidler utenom apotek § 3 tredje ledd.</article><article class="legalP" id="kapittel-1-foreslåttparagraf-1-ledd-3">Det kalenderåret som Stortingets vedtak gjelder, kalles avgiftsåret.</article></article> <article class="defaultP" margin-top="true">Ny § 27a skal lyde:</article><article class="futureLegalArticle" data-name="§27a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 27a</span>. <span class="legalArticleTitle">Plikt til å betale omsetningsavgift (legemidler utenom apotek)</span></span><article class="legalP" id="kapittel-1-foreslåttparagraf-2-ledd-1">Plikt til å betale omsetningsavgift har grossister som selger legemidler til utsalgssteder som omsetter legemidler i henhold til forskrift 14. august 2003 nr. 1053 om omsetning mv. av visse reseptfrie legemidler utenom apotek. Avgiften innberettes og innbetales til Statens legemiddelverk samtidig med legemiddelavgiften jf. § 33.</article></article> <article class="defaultP" margin-top="true">Ny § 28a skal lyde:</article><article class="futureLegalArticle" data-name="§28a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 28a</span>. <span class="legalArticleTitle">Avgiftspliktig omsetning (legemidler utenom apotek)</span></span><article class="legalP" id="kapittel-1-foreslåttparagraf-3-ledd-1">Avgiftspliktig omsetning er grossistens netto salg med fradrag av merverdiavgift og rabatter til utsalgssteder utenom apotek av legemidler som forutsetter særskilt tillatelse gitt i medhold av forskrift om omsetning mv. av visse reseptfrie legemidler utenom apotek § 3.</article></article> <article class="defaultP" margin-top="true">§ 30 og § 31 skal lyde:</article><article class="futureLegalArticle" data-name="§30" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 30</span>. <span class="legalArticleTitle">Beregning av legemiddelavgift og omsetningsavgift for utsalgssteder utenom apotek</span></span><article class="legalP" id="kapittel-1-foreslåttparagraf-4-ledd-1">Legemiddelavgiften for hvert avgiftsår beregnes av den avgiftspliktige omsetningen etter avgiftssatser vedtatt av Stortinget.</article><article class="legalP" id="kapittel-1-foreslåttparagraf-4-ledd-2">Omsetningsavgift for utsalgssteder utenom apotek fastsettes av departementet i henhold til forskrift 14. august 2003 nr. 1053 om omsetning mv. av visse reseptfrie legemidler utenom apotek § 3 tredje ledd.</article></article><article class="futureLegalArticle" data-name="§31" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 31</span>. <span class="legalArticleTitle">Innkreving av avgifter</span></span><article class="legalP" id="kapittel-1-foreslåttparagraf-5-ledd-1">Den avgiftspliktige skal kreve legemiddelavgift og omsetningsavgift i henhold til § 30 dekket fra virksomheter som detaljomsetter legemidlet, samt andre sluttbrukere.</article><article class="legalP" id="kapittel-1-foreslåttparagraf-5-ledd-2">Grunnlaget for krav etter første ledd skal være netto legemiddelomsetning til den enkelte kunde, den av Stortinget fastsatte avgiftssats for avgiftsåret og den av departementet fastsatte avgift jf. § 30 annet ledd.</article><article class="legalP" id="kapittel-1-foreslåttparagraf-5-ledd-3">Den avgiftspliktige skal føre legemiddelavgiften og omsetningsavgiften på særskilte konti.</article></article> <article class="defaultP" margin-top="true">§ 33 nytt siste ledd skal lyde:</article><article class="legalP" id="kapittel-1-ledd-2">Bestemmelsen gjelder også innberetning og innbetaling av omsetningsavgift etter dette kapittelet så langt den passer. Departementet kan gi nærmere bestemmelser om innberetning og innbetaling av omsetningsavgiften.</article></section><section class="section" data-name="kapII" id="kapittel-2" data-lovdata-URL="LTI/forskrift/2006-12-01-1346/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 14. august 2003 nr. 1053 om omsetning mv. av visse reseptfrie legemidler utenom apotek gjøres følgende endring:</article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Krav om tillatelse</span></span><article class="legalP" id="kapittel-2-foreslåttparagraf-1-ledd-1">Virksomhet som skal omsette legemidler må ha tillatelse gitt av Statens legemiddelverk, med mindre det gjelder omsetning av:<ul class="defaultList"><li data-li-identifier="a)" data-name="a)"><article class="listArticle" id="kapittel-2-foreslåttparagraf-1-ledd-1-punkt-1"><article class="legalP" id="kapittel-2-foreslåttparagraf-1-ledd-1-punkt-1-ledd-1">legemidler som er godkjent av Statens legemiddelverk etter retningslinjer for godkjenning av naturlegemidler av 21. januar 1994 (naturlegemidler), og</article></article></li><li data-li-identifier="b)" data-name="b)"><article class="listArticle" id="kapittel-2-foreslåttparagraf-1-ledd-1-punkt-2"><article class="legalP" id="kapittel-2-foreslåttparagraf-1-ledd-1-punkt-2-ledd-1">legemidler med innhold av inntil 2 mg nikotin per bruksferdig dose til bruk ved røykeavvenning.</article></article></li></ul></article><article class="legalP" id="kapittel-2-foreslåttparagraf-1-ledd-2">Søkeren har rett til tillatelse, dersom søkeren dokumenterer sine rutiner som en del av søknaden, og slik viser at forskriftskravene vil oppfylles.</article><article class="legalP" id="kapittel-2-foreslåttparagraf-1-ledd-3">Statens legemiddelverk kan kreve inn årlig omsetningsavgift for å dekke utgifter til forvaltning og tilsyn med ordningen. Størrelsen på omsetningsavgiften fastsettes av departementet og tilfaller statskassen.</article><article class="legalP" id="kapittel-2-foreslåttparagraf-1-ledd-4">Søknad sendes på skjema fastsatt av Statens legemiddelverk. Statens legemiddelverk kan fastsette nærmere bestemmelser for søknadsbehandlingen, herunder bestemmelser om saksbehandlingstid og gjennomføring av konsesjonsrunder.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2006-12-01-1346/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene trer i kraft 1. januar 2007.</article></section></main></body></html>