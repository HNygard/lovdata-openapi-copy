<!DOCTYPE html><html lang="no"><head><title>Forskrift om endring i forskrift om administrative tollnedsettelser for landbruksvarer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-11-28-1678</dd><dt class="dokid">DokumentID</dt><dd class="dokid">LTI/forskrift/2006-11-28-1678</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2007 hefte 2 s 257</dd><dt class="dateInForce">I kraft fra</dt><dd class="dateInForce">2007-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-12-22-1723</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1966-06-10-5</li><li>forskrift/1985-12-06-2107/§5</li><li>forskrift/1995-06-30-600</li></ul></dd><dt class="dateOfPublication">Kunngjort</dt><dd class="dateOfPublication">2007-02-02</dd><dt class="journalNumber">Journalnummer</dt><dd class="journalNumber">2007-0097</dd><dt class="titleShort">Korttittel</dt><dd class="titleShort">Endr. i forskrift om tollnedsettelser</dd><dt class="title">Tittel</dt><dd class="title">Forskrift om endring i forskrift om administrative tollnedsettelser for landbruksvarer.</dd><dt class="miscInformation">Annet om dokumentet</dt><dd class="miscInformation">Fastsatt av Landbruks- og matdepartementet 28. november 2006 med hjemmel i tolltariffens innledende bestemmelser § 5, samt delegeringsvedtak 30. juni 1995 nr. 600.</dd><dt class="refid">RefID</dt><dd class="refid">forskrift/2006-11-28-1678</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om administrative tollnedsettelser for landbruksvarer.<ul class="tocSubUl"><li>I<ul class="tocSubUl"><li>§ 25a. Særlige bestemmelser for fjørfekjøtt (kylling) og egg til utklekking av dyr for produksjon av slakt omfattet av vedlegg 9</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-11-28-1678" id="dokument"><h1>Forskrift om endring i forskrift om administrative tollnedsettelser for landbruksvarer.</h1><section class="section" data-name="kapI" id="kapittel-1" data-lovdata-URL="LTI/forskrift/2006-11-28-1678/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. desember 2005 nr. 1723 om administrative tollnedsettelser for landbruksvarer gjøres følgende endringer:</article> <article class="defaultP" margin-top="true">§ 4 skal lyde:</article><article class="legalP" id="kapittel-1-ledd-2">I denne forskriften menes med:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1"><i>generell tollnedsettelse:</i> Fritakelse eller nedsettelse av den tariffbestemte innførselstoll der tollnedsettelsen gis innenfor begrensede tidsperioder, for fastsatte varenummer i tolltariffen, og uten kvantitative begrensninger.</article></article></li><li data-li-identifier="2)" data-name="2)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1"><i>målpris:</i> I denne forskriften forstås målpriser identisk med definisjonen i gjeldende jordbruksavtale.</article></article></li><li data-li-identifier="3)" data-name="3)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1"><i>noteringspris:</i> Pris oppnådd i markedet på representantvaren på det punkt i verdikjeden som målprisen og referanseprisen er definert på. Målepunktet er enten på produsentnivå eller engrosnivå, og fremgår av gjeldende jordbruksavtale.</article></article></li><li data-li-identifier="4)" data-name="4)"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1"><i>representantvare:</i> I denne forskriften forstås representantvare identisk med definisjonen i gjeldende jordbruksavtale.</article></article></li><li data-li-identifier="5)" data-name="5)"><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1"><i>øvre prisgrense:</i> I denne forskriften forstås øvre prisgrense identisk med definisjonen i gjeldende jordbruksavtale.</article></article></li><li data-li-identifier="6)" data-name="6)"><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1"><i>individuell tollnedsettelse:</i> Fritakelse eller nedsettelse av den tariffbestemte innførselstoll innrømmet et foretak eller enkeltperson av en bestemt vare og en angitt mengde innenfor en fastsatt periode.</article></article></li><li data-li-identifier="7)" data-name="7)"><article class="listArticle" id="kapittel-1-ledd-2-punkt-7"><article class="legalP" id="kapittel-1-ledd-2-punkt-7-ledd-1"><i>korn:</i> Hvete, rug, rughvete, bygg, havre, oljefrø og andre arter fastsatt av Statens landbruksforvaltning samt krysninger og formalingsprodukter av disse kornslagene, eller blandingsprodukter som har disse kornslagene som en vesentlig bestanddel.</article></article></li><li data-li-identifier="8)" data-name="8)"><article class="listArticle" id="kapittel-1-ledd-2-punkt-8"><article class="legalP" id="kapittel-1-ledd-2-punkt-8-ledd-1"><i>kraftfôr:</i> Et formalingsprodukt til husdyrfôr som kan bestå av et eller flere fôrmidler.</article></article></li></ul></article> <article class="defaultP" margin-top="true">§ 7 skal lyde:</article><article class="legalP" id="kapittel-1-ledd-3">Generelle tollnedsettelser under målprissystemet skal innrømmes dersom noteringspris i to påfølgende uker ligger over øvre prisgrense i henhold til jordbruksavtalen.</article><article class="legalP" id="kapittel-1-ledd-4">Generelle tollnedsettelser kan også innrømmes<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">for å holde noteringsprisen som gjennomsnitt for året på nivå med målpris,</article></article></li><li data-li-identifier="2." data-name="2."><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">for å hindre alvorlige markedsforstyrrelser, eller</article></article></li><li data-li-identifier="3." data-name="3."><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">i perioden utenom målprisperioden.</article></article></li></ul></article> <article class="defaultP" margin-top="true">§ 18 skal lyde:</article><article class="legalP" id="kapittel-1-ledd-5">Det kan innrømmes tollfritak ved import av innsatsvarer som omfattes av vedlegg 6 dersom innsatsvaren skal inngå i produksjon av industrielt bearbeidede landbruksvarer innenfor protokoll 3 tabell 1 til EØS-avtalen, og dersom den etter næringspolitiske vurderinger ikke konkurrerer med norske landbruksvarer.</article><article class="legalP" id="kapittel-1-ledd-6">Det kan også innrømmes tollnedsettelse ved import av olje som innsatsvare dersom den omfattes av vedlegg 6 og skal inngå<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">indirekte i produksjon av industrielt bearbeidede landbruksvarer innenfor protokoll 3 tabell 1 til EØS-avtalen, eller</article></article></li><li data-li-identifier="b)" data-name="b)"><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">i bearbeidede fiskeprodukter, eller</article></article></li><li data-li-identifier="c)" data-name="c)"><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">i andre ferdigprodukter som kan importeres tollfritt.</article></article></li></ul><p class="leddfortsettelse">Innrømmelse av tollnedsettelse etter bokstav a-c skal kun skje dersom innsatsvaren etter næringspolitiske vurderinger ikke konkurrerer med norske landbruksvarer.</p></article> <article class="defaultP" margin-top="true">Ny § 25a skal lyde:</article><article class="futureLegalArticle" data-name="§25a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 25a</span>. <span class="legalArticleTitle">Særlige bestemmelser for fjørfekjøtt (kylling) og egg til utklekking av dyr for produksjon av slakt omfattet av vedlegg 9</span></span><article class="legalP" id="kapittel-1-foreslåttparagraf-1-ledd-1">Generelle tollnedsettelser for import av fjørfekjøtt (kylling) skal innrømmes dersom noteringspris i to påfølgende uker ligger over øvre prisgrense i henhold til jordbruksavtalen.</article><article class="legalP" id="kapittel-1-foreslåttparagraf-1-ledd-2">Generelle tollnedsettelser for import av fjørfekjøtt (kylling) kan innrømmes for å hindre alvorlige markedsforstyrrelser. Utnyttelsen av internasjonale kvoterettigheter skal tas hensyn til ved innrømmelse av tollnedsettelser etter dette ledd.</article><article class="legalP" id="kapittel-1-foreslåttparagraf-1-ledd-3">Individuelle tollnedsettelser for import av egg til utklekking av dyr for produksjon av slakt kan innrømmes for å hindre alvorlige markedsforstyrrelser.</article><article class="legalP" id="kapittel-1-foreslåttparagraf-1-ledd-4">For fjørfekjøtt (kylling) settes tollsatsen som regel ned til et nivå som gir importmuligheter til priser som tilsvarer referansepris for fjørfekjøtt (kylling). Referansepris skal forstås identisk med definisjonen i gjeldende jordbruksavtale.</article><article class="legalP" id="kapittel-1-foreslåttparagraf-1-ledd-5">Tollnedsettelse for fjørfekjøtt (kylling) etter første og annet ledd gis med samme relative nedsettelse på alle varenumre som er knyttet til representantvaren, med mindre Statens landbruksforvaltning finner at særlige grunner foreligger. I tilfeller hvor tollnedsettelsen ikke gis med samme relative nedsettelse på alle varenummer som omfattes, skal norskprodusert vare med størst beskyttelsesbehov innenfor hvert varenummer legges til grunn ved beregning av tollsats for varenummer hvor representantvaren ikke omfattes.</article><article class="legalP" id="kapittel-1-foreslåttparagraf-1-ledd-6">Ved tollnedsettelse for import av egg til utklekking av dyr for produksjon av slakt etter tredje ledd skal en tollsats på 12,59 kr/kg anvendes.</article></article> <article class="defaultP" margin-top="true">Nytt vedlegg 9 skal lyde:</article><span class="futuretitle" id="kapittel-1-foreslåttittel-1">Vedlegg 9. Fjørfekjøtt (kylling) og egg til utklekking som det kan innvilges tollnedsettelse for i henhold til § 25a:</span><article class="defaultP"><table><thead><tr><th data-text-align="left" data-vertical-align="top" /><th data-text-align="left" data-vertical-align="top"><i>Representantvare</i></th><th data-text-align="left" data-vertical-align="top"><i>Tolltariffens posisjon/varenummer for tollnedsettelse</i></th></tr></thead><tbody><tr><td data-text-align="left" data-vertical-align="top">Fjørfekjøtt (kylling)</td><td data-text-align="left" data-vertical-align="top">Fersk kylling, oppb. 900-1200 g uten innmat</td><td data-text-align="left" data-vertical-align="top">02.07.1100/1200/1300/1490</td></tr><tr><td data-text-align="left" data-vertical-align="top">Egg til utklekking av dyr for produksjon av slakt</td><td data-text-align="left" data-vertical-align="top" /><td data-text-align="left" data-vertical-align="top">04.07.0011</td></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2006-11-28-1678/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2007.</article></section></main></body></html>