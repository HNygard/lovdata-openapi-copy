<!DOCTYPE html><html lang="no"><head><title>Lov om endringer i lov 16. januar 1970 nr. 1 om folkeregistrering.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2006-12-15-74</dd><dt class="dokid">DokumentID</dt><dd class="dokid">LTI/lov/2006-12-15-74</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 15 s 1865</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1970-01-16-1</li></ul></dd><dt class="dateOfPublication">Kunngjort</dt><dd class="dateOfPublication">2006-12-15</dd><dt class="journalNumber">Journalnummer</dt><dd class="journalNumber">2006-0991</dd><dt class="titleShort">Korttittel</dt><dd class="titleShort">Endringslov til folkeregisterloven</dd><dt class="title">Tittel</dt><dd class="title">Lov om endringer i lov 16. januar 1970 nr. 1 om folkeregistrering.</dd><dt class="miscInformation">Annet om dokumentet</dt><dd class="miscInformation">Ot.prp.nr.1 (2006–2007), Innst.O.nr.10 (2006–2007) og Besl.O.nr.19 (2006–2007). Odels- og lagtingsvedtak hhv. 1. og 7. desember 2006. Fremmet av Finansdepartementet.</dd><dt class="refid">RefID</dt><dd class="refid">lov/2006-12-15-74</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 16. januar 1970 nr. 1 om folkeregistrering.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2006-12-15-74" id="dokument"><h1>Lov om endringer i lov 16. januar 1970 nr. 1 om folkeregistrering.</h1><article class="legalP" id="ledd-1">I lov 16. januar 1970 nr. 1 om folkeregistrering gjøres følgende endringer:</article><section class="section" data-name="kapI" id="kapittel-1" data-lovdata-URL="LTI/lov/2006-12-15-74/KAPITTEL_1"><h2 data-text-align="center">I</h2><article class="defaultP">Ny § 1 skal lyde:</article><article class="legalP" id="kapittel-1-ledd-1">Det skal være ett sentralt folkeregister for Norge. I Det sentrale folkeregister registreres alle personer som:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">er eller har vært bosatt i Norge,</article></article></li><li data-li-identifier="b)" data-name="b)"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">er født i Norge,</article></article></li><li data-li-identifier="c)" data-name="c)"><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">har fått tildelt fødselsnummer eller D-nummer.</article></article></li></ul></article> <article class="defaultP" margin-top="true">§ 2 skal lyde:</article><article class="legalP" id="kapittel-1-ledd-2">Staten sørger for folkeregistreringen og bærer kostnadene ved denne virksomheten.</article> <article class="defaultP" margin-top="true">Ny § 3 skal lyde:</article><article class="legalP" id="kapittel-1-ledd-3">Skattekontoret er folkeregistermyndighet i første instans. Departementet fordeler oppgaver mellom skattekontorene.</article><article class="legalP" id="kapittel-1-ledd-4">Skattedirektoratet er sentral folkeregistermyndighet.</article> <article class="defaultP" margin-top="true">§ 4 tredje punktum skal lyde:</article><article class="legalP" id="kapittel-1-ledd-5">Departementet gir nærmere regler om tildeling og endring av fødselsnummer og D-nummer.</article> <article class="defaultP" margin-top="true">§ 5 skal lyde:</article><article class="legalP" id="kapittel-1-ledd-6">Departementet kan bestemme at det skal iverksettes landsomfattende eller lokale undersøkelser med sikte på å kontrollere, revidere og supplere opplysningene i folkeregisteret.</article> <article class="defaultP" margin-top="true">§ 6 skal lyde:</article><article class="legalP" id="kapittel-1-ledd-7">Ved undersøkelser som nevnt i § 5, plikter enhver som er bosatt eller er midlertidig tilstede i en kommune, å gi registermyndigheten følgende opplysninger om seg selv og sin husstand: Fullt navn, fødselsdato, fødested, kjønn og sivilstand, foreldreansvar for barn, utdanning, yrke, arbeidsgiver, bosted i kommunen (for midlertidig tilstedeværende også i hvilken kommune de er bosatt), trossamfunn, statsborgerforhold og for personer som er tilflyttet kommunen i løpet av de siste fem år, også når og hvorfra de er flyttet inn. Opplysning om tilhørighet i Den norske Kirke kan tas inn i det sentrale register som nevnt i § 1 første ledd.</article><article class="legalP" id="kapittel-1-ledd-8">Enhver som avgir hus eller husrom til beboelse for andre, plikter videre å gi oppgave til registermyndigheten over de personer han avgir hus eller husrom til, antall leiligheter, deres størrelse og husleien. Det samme plikter gårdens bestyrer eller forretningsfører.</article><article class="legalP" id="kapittel-1-ledd-9">Etter departementets nærmere bestemmelse kan også andre opplysninger kreves gitt om forhold som står i nær tilknytning til opplysningsplikten i første og annet ledd.</article> <article class="defaultP" margin-top="true">Ny § 7 skal lyde:</article><article class="legalP" id="kapittel-1-ledd-10">Den som endrer bosted i Norge, plikter innen 8 dager etter flyttingen å melde dette til Skattekontoret.</article> <article class="defaultP" margin-top="true">§ 8 skal lyde:</article><article class="legalP" id="kapittel-1-ledd-11">Når en person som er bosatt eller som har oppholdt seg i Norge minst 6 måneder flytter til utlandet for å bosette seg der eller for å oppholde seg der i minst 6 måneder, skal han før utreisen melde fra til skattekontoret. Den som har meldt fravær, plikter også å melde fra til skattekontoret når han vender tilbake.</article><article class="legalP" id="kapittel-1-ledd-12">Den som kommer fra utlandet for å bosette seg i Norge, skal innen 8 dager etter ankomsten personlig melde seg for skattekontoret og vise fram pass eller annet legitimasjonspapir. Det samme gjelder personer som kommer fra utlandet for å oppholde seg her i minst 6 måneder. Den meldepliktige kan pålegges å skaffe og levere inn flytteattest. Departementet kan bestemme at det helt eller delvis kan gjøres unntak fra denne meldeplikten for utlendinger (enhver som ikke er norsk statsborger) som ved innreisen også har meldeplikt til annen offentlig myndighet.</article> <article class="defaultP" margin-top="true">§ 9 oppheves.</article> <article class="defaultP" margin-top="true">§ 10 første ledd annet punktum skal lyde:</article><article class="legalP" id="kapittel-1-ledd-13">Denne plikt faller bort når den som flytter, viser bevitnelse fra skattekontoret for at han selv har gitt påbudt melding.</article> <article class="defaultP" margin-top="true">§ 11 skal lyde:</article><article class="legalP" id="kapittel-1-ledd-14">På henvendelse fra skattekontoret plikter alle personer over 15 år som oppholder seg i Norge til enhver tid å gi de opplysninger om seg og sin husstand som er nevnt i §§ 6-10.</article><article class="legalP" id="kapittel-1-ledd-15">Har en person gitt uriktige, ufullstendige, unøyaktige eller innbyrdes motstridende meldinger eller opplysninger, plikter han etter oppfordring å møte personlig for skattekontoret for å gi nærmere forklaring om forholdet. Er det grunn til å tvile på riktigheten av opplysninger som gis eller er gitt, kan registermyndigheten kreve at vedkommende på egen kostnad skaffer de attester eller andre beviser som trengs.</article><article class="legalP" id="kapittel-1-ledd-16">Registermyndigheten kan om nødvendig kreve politiets bistand til å innhente opplysninger etter denne lov.</article> <article class="defaultP" margin-top="true">§ 12 første ledd skal lyde:</article><article class="legalP" id="kapittel-1-ledd-17">Etter pålegg fra registermyndigheten plikter offentlige myndigheter uten hinder av lovbestemt taushetsplikt å gi de meldinger og opplysninger som er nødvendige for registerføringen.</article> <article class="defaultP" margin-top="true">§ 13 første ledd første punktum skal lyde:</article><article class="legalP" id="kapittel-1-ledd-18">Enhver som i stillings medfør eller som i medhold av denne loven eller bestemmelser gitt i medhold av loven, har høve til å gjøre seg kjent med opplysninger i folkeregisteret om noens private forhold, er pliktige til å bevare taushet om det han får kjennskap til.</article> <article class="defaultP" margin-top="true">§ 13 første ledd tredje punktum skal lyde:</article><article class="legalP" id="kapittel-1-ledd-19">Etter begjæring fra personer og private institusjoner kan skattekontoret bestemme at opplysning om sivilstand, ektefelle, barn og foreldre i særlige tilfelle kan unntas fra taushetsplikt.</article> <article class="defaultP" margin-top="true">§ 13 første ledd fjerde punktum skal lyde:</article><article class="legalP" id="kapittel-1-ledd-20">Et avslag kan påklages til Skattedirektoratet av den som har satt frem begjæringen.</article> <article class="defaultP" margin-top="true">§ 13 annet ledd fjerde punktum skal lyde:</article><article class="legalP" id="kapittel-1-ledd-21">Departementet kan i forskrift gi nærmere regler om i hvilken utstrekning begjæring om utlevering av opplysninger som nevnt i dette ledd skal etterkommes.</article> <article class="defaultP" margin-top="true">§ 13 tredje ledd første punktum skal lyde:</article><article class="legalP" id="kapittel-1-ledd-22">Tjenestemenn som i stillings medfør har adgang til folkeregisteret, skal ved tiltredelsen underskrive erklæring om taushetsplikt.</article> <article class="defaultP" margin-top="true">§ 14 første ledd første punktum skal lyde:</article><article class="legalP" id="kapittel-1-ledd-23">Uten hinder av taushetsplikten etter § 13 kan det i medhold av lov eller regler fastsatt av departementet gis opplysninger fra folkeregisteret til offentlige myndigheter til bruk i deres virksomhet.</article> <article class="defaultP" margin-top="true">§ 14 tredje ledd første punktum skal lyde:</article><article class="legalP" id="kapittel-1-ledd-24">Når det finnes rimelig, og det ikke medfører skade for vedkommendes interesser, kan Skattedirektoratet bestemme at opplysninger uten hinder av taushetsplikten i § 13 skal gis til forskning.</article> <article class="defaultP" margin-top="true">§ 14 fjerde ledd skal lyde:</article><article class="legalP" id="kapittel-1-ledd-25">Det kan etter regler som fastsettes av departementet kreves godtgjørelse for opplysninger som registermyndigheten gir.</article> <article class="defaultP" margin-top="true">§ 14a skal lyde:</article><article class="legalP" id="kapittel-1-ledd-26">En kommune kan innen rammen av de regler som fastsettes av departementet, kreve at skattekontoret foretar undersøkelser i statistisk øyemed. Kommunene kan pålegges å dekke utgiftene ved særlige tiltak.</article> <article class="defaultP" margin-top="true">§ 15 skal lyde:</article><article class="legalP" id="kapittel-1-ledd-27">Departementet fastsetter nærmere bestemmelser til utfylling og gjennomføring av denne lov.</article> <article class="defaultP" margin-top="true">§ 16 tredje ledd skal lyde:</article><article class="legalP" id="kapittel-1-ledd-28">Den skyldige plikter å erstatte de utgifter som hans forhold har påført skattekontoret.</article> <article class="defaultP" margin-top="true">§ 18 første og annet punktum skal lyde:</article><article class="legalP" id="kapittel-1-ledd-29">Medlemmer av Regjeringen og Stortinget, statssekretærer og politiske rådgivere i departementene og ved statsministerens kontor, anses bosatt i den kommune der de hadde sitt bosted før de tiltrådte. Dette gjelder bare så lenge personen disponerer bolig til privat bruk under opphold i kommunen.</article></section><section class="section" data-name="kapII" id="kapittel-2" data-lovdata-URL="LTI/lov/2006-12-15-74/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene under I gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid. Departementet kan gi overgangsbestemmelser.</article></section></main></body></html>