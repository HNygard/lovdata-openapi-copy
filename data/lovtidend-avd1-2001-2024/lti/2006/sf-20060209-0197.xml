<!DOCTYPE html><html lang="no"><head><title>Forskrift om endring i forskrift om rekvirering og utlevering av legemidler fra apotek.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-02-09-197</dd><dt class="dokid">DokumentID</dt><dd class="dokid">LTI/forskrift/2006-02-09-197</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 3 s 287</dd><dt class="dateInForce">I kraft fra</dt><dd class="dateInForce">2006-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-04-27-455</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-12-04-132/§25b</li></ul></dd><dt class="dateOfPublication">Kunngjort</dt><dd class="dateOfPublication">2006-02-21</dd><dt class="lastupdated">Rettet</dt><dd class="lastupdated">2006-02-28 (ledetekst § 2-5)</dd><dt class="journalNumber">Journalnummer</dt><dd class="journalNumber">2006-0149</dd><dt class="titleShort">Korttittel</dt><dd class="titleShort">Endr. i forskrift om legemidler fra apotek</dd><dt class="title">Tittel</dt><dd class="title">Forskrift om endring i forskrift om rekvirering og utlevering av legemidler fra apotek.</dd><dt class="miscInformation">Annet om dokumentet</dt><dd class="miscInformation">Fastsatt av Helse- og omsorgsdepartementet 9. februar 2006 med hjemmel i lov 4. desember 1992 nr. 132 om legemidler m.m. (legemiddelloven) § 25b.</dd><dt class="refid">RefID</dt><dd class="refid">forskrift/2006-02-09-197</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om rekvirering og utlevering av legemidler fra apotek.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-02-09-197" id="dokument"><h1>Forskrift om endring i forskrift om rekvirering og utlevering av legemidler fra apotek.</h1><section class="section" data-name="kapI" id="kapittel-1" data-lovdata-URL="LTI/forskrift/2006-02-09-197/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. april 1998 nr. 455 om rekvirering og utlevering av legemidler fra apotek gjøres følgende endringer:</article> <article class="defaultP" margin-top="true">§ 2-5 annet ledd skal lyde:</article><article class="legalP" id="kapittel-1-ledd-2">Sykepleiere med helsesøsterutdanning og jordmødre, begge med autorisasjon eller lisens etter lov 2. juli 1999 nr. 64 om helsepersonell, gis rett til å rekvirere prevensjonsmidler som er inntatt på særskilt liste fastsatt av Statens legemiddelverk. Rekvireringsretten gjelder kvinner i alderen 16 til og med 19 år som ledd i yrkesutøvelse i helsestasjons- og skolehelsetjenesten i den kommunale helsetjenesten. Det kreves at helsesøster/jordmor har gjennomført relevant utdanning i temaene samliv, seksualitet og prevensjon, og at den enkelte har Id-nummer som sykepleier med helsesøsterutdanning/jordmor i det offentlige Helsepersonellregisteret.</article> <article class="defaultP" margin-top="true">Vedlegg 1 skal lyde:</article><article class="legalP" id="kapittel-1-ledd-3">Nedenfor er oppført legemidler som omfattes av jordmors og helsesøsters rekvisisjonsrett i forskrift om rekvirering og utlevering av legemidler fra apotek § 2-5 annet ledd. Listen er fastsatt av Statens legemiddelverk. <table><thead><tr><th data-text-align="left" data-vertical-align="top"><i>Preparat-/originalprodusent</i></th><th data-text-align="left" data-vertical-align="top"><i>Legemiddelform og -type</i></th><th data-text-align="left" data-vertical-align="top"><i>Pakningsstørrelser</i></th><th data-text-align="left" data-vertical-align="top"><i>Kommentar</i></th></tr></thead><tbody><tr><td data-text-align="left" data-vertical-align="top">Conludag<br />Pfizer</td><td data-text-align="left" data-vertical-align="top">Tabletter, minipille</td><td data-text-align="left" data-vertical-align="top">3x28</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Depo-Provera<br />Pfizer</td><td data-text-align="left" data-vertical-align="top">Injeksjon, p-sprøyte</td><td data-text-align="left" data-vertical-align="top">1 ml</td><td data-text-align="left" data-vertical-align="top">Skal bare gis til kvinner som ikke klarer å etterleve annen hormonell prevensjonsbehandling. Kvinnen skal gå over til andre hormonelle prevensjonsmidler så snart det er forsvarlig. Før helsesøster eller jordmor kan rekvirere Depo-Provera skal lege rådspørres. Dette skal dokumenteres i journalen.</td></tr><tr><td data-text-align="left" data-vertical-align="top">Evra<br />Janssen-Cilag</td><td data-text-align="left" data-vertical-align="top">Prevensjonsplaster</td><td data-text-align="left" data-vertical-align="top">9</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Marvelon<br />Organon</td><td data-text-align="left" data-vertical-align="top">Tabletter, p-pille</td><td data-text-align="left" data-vertical-align="top">3x21<br />3x28</td><td data-text-align="left" data-vertical-align="top">Marvelon skal kun gis til kvinner som får uakseptable bivirkninger av andre kombinasjons p-piller. Før helsesøster eller jordmor kan rekvirere Marvelon skal lege rådspørres. Dette skal dokumenteres i journalen.</td></tr><tr><td data-text-align="left" data-vertical-align="top">Microgynon<br />Schering AG</td><td data-text-align="left" data-vertical-align="top">Tabletter, p-pille</td><td data-text-align="left" data-vertical-align="top">3x21</td><td data-text-align="left" data-vertical-align="top" /></tr><tr><td data-text-align="left" data-vertical-align="top">NuvaRing<br />Organon</td><td data-text-align="left" data-vertical-align="top">Vaginalring</td><td data-text-align="left" data-vertical-align="top">3</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Synfase<br />Pfizer</td><td data-text-align="left" data-vertical-align="top">Tabletter, p-pille</td><td data-text-align="left" data-vertical-align="top">3x21<br />3x28</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Trinordiol<br />Wyeth Lederle</td><td data-text-align="left" data-vertical-align="top">Tabletter, p-pille</td><td data-text-align="left" data-vertical-align="top">3x21<br />3x28</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Trionetta<br />Schering AG</td><td data-text-align="left" data-vertical-align="top">Tabletter, p-pille</td><td data-text-align="left" data-vertical-align="top">3x21<br />3x28</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Yasmin<br />Schering AG</td><td data-text-align="left" data-vertical-align="top">Tabletter, p-pille</td><td data-text-align="left" data-vertical-align="top">3x21<br />3x28</td><td data-text-align="left" data-vertical-align="top" /></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2006-02-09-197/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. mars 2006.</article></section></main></body></html>