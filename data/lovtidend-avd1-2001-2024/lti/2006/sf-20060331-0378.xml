<!DOCTYPE html><html lang="no"><head><title>Forskrift om offentlige undersøkelser av jernbaneulykker og alvorlige jernbanehendelser m.m. (jernbaneundersøkelsesforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-03-31-378</dd><dt class="dokid">DokumentID</dt><dd class="dokid">LTI/forskrift/2006-03-31-378</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 5 s 485</dd><dt class="dateInForce">I kraft fra</dt><dd class="dateInForce">2006-04-30</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-01-29-122</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-03-34/§2</li><li>lov/2005-06-03-34/§3</li><li>lov/2005-06-03-34/§4</li><li>lov/2005-06-03-34/§5</li><li>lov/2005-06-03-34/§6</li><li>lov/2005-06-03-34/§7</li><li>lov/2005-06-03-34/§10</li><li>lov/2005-06-03-34/§11</li><li>lov/2005-06-03-34/§16</li><li>lov/2005-06-03-34/§19</li><li>lov/2005-06-03-34/§20</li><li>lov/2005-06-03-34/§21</li></ul></dd><dt class="dateOfPublication">Kunngjort</dt><dd class="dateOfPublication">2006-04-04</dd><dt class="journalNumber">Journalnummer</dt><dd class="journalNumber">2006-0272</dd><dt class="titleShort">Korttittel</dt><dd class="titleShort">Jernbaneundersøkelsesforskriften</dd><dt class="title">Tittel</dt><dd class="title">Forskrift om offentlige undersøkelser av jernbaneulykker og alvorlige jernbanehendelser m.m. (jernbaneundersøkelsesforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Samferdselsdepartementet 31. mars 2006 med hjemmel i lov 3. juni 2005 nr. 34 om varsling, rapportering og undersøkelse av jernbaneulykker og jernbanehendelser m.m. (jernbaneundersøkelsesloven) § 2, § 3, § 4, § 5, § 6, § 7, § 10, § 11, § 16, § 19, § 20 og § 21. Jf. EØS-avtalen vedlegg XIII nr. 42e (direktiv 2004/49/EF).</dd><dt class="refid">RefID</dt><dd class="refid">forskrift/2006-03-31-378</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om offentlige undersøkelser av jernbaneulykker og alvorlige jernbanehendelser m.m. (jernbaneundersøkelsesforskriften).<ul class="tocSubUl"><li>Kapittel I. Innledende bestemmelser<ul class="tocSubUl"><li>§ 1. Virkeområde</li><li>§ 2. Myndighetene</li><li>§ 3. Definisjoner</li><li>§ 4. Begrepet jernbaneulykke og alvorlig jernbanehendelse</li><li>§ 5. Undersøkelsesmyndighetens oppgave og formål</li><li>§ 6. Undersøkelsesplikt og undersøkelsens omfang</li></ul></li><li>Kapittel II. Varsling og igangsetting av undersøkelse av jernbaneulykker og alvorlige jernbanehendelser<ul class="tocSubUl"><li>§ 7. Varsling av jernbaneulykke og alvorlig jernbanehendelse til undersøkelsesmyndigheten</li><li>§ 8. Igangsetting av undersøkelser</li></ul></li><li>Kapittel III. Underretning og varsel til parter og myndigheter mv.<ul class="tocSubUl"><li>§ 9. Rettigheter for dem saken angår</li><li>§ 10. Varsling til tilsynsmyndigheten</li><li>§ 11. Underretning til Det europeiske jernbanebyrået (ERA)</li></ul></li><li>Kapittel IV. Rapporter<ul class="tocSubUl"><li>§ 12. Undersøkelsesrapport</li><li>§ 13. Sikkerhetstilrådinger</li><li>§ 14. Behandling av utkast til undersøkelsesrapport som er unntatt fra offentlighet</li><li>§ 15. Offentliggjøring av rapport</li><li>§ 16. Oppfølging av rapporter og sikkerhetstilrådinger</li><li>§ 17. Årlige rapporter</li><li>§ 18. Oversendelse av rapporter til ERA</li></ul></li><li>Kapittel V. Administrative bestemmelser<ul class="tocSubUl"><li>§ 19. Gjennomføring av undersøkelser i EØS-området – bistand mv.</li><li>§ 20. Bruk av eksperter og annen fagkunnskap</li><li>§ 21. Utveksling av fagkunnskap mv.</li><li>§ 22. Saksbehandlingsregler</li></ul></li><li>Kapittel VI. Avsluttende bestemmelser<ul class="tocSubUl"><li>§ 23. Andre oppgaver</li><li>§ 24. Ikrafttredelse mv.</li></ul></li><li>Vedlegg 1. Hovedinnholdet i undersøkelsesrapporter om jernbaneulykker og alvorlige jernbanehendelser</li></ul></li></ul></dd></dl></header><main class="documentBody" data-lovdata-URL="LTI/forskrift/2006-03-31-378" id="dokument"><h1>Forskrift om offentlige undersøkelser av jernbaneulykker og alvorlige jernbanehendelser m.m. (jernbaneundersøkelsesforskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2006-03-31-378/KAPITTEL_1"><h2>Kapittel I. Innledende bestemmelser</h2><article class="legalArticle" data-lovdata-URL="LTI/forskrift/2006-03-31-378/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder jernbaneulykker og alvorlige jernbanehendelser med jernbane som omfattes av jernbaneloven.</article><article class="legalP" id="kapittel-1-paragraf-1-ledd-2">Kabelbane anses ikke som jernbane etter jernbaneundersøkelsesloven.</article></article><article class="legalArticle" data-lovdata-URL="LTI/forskrift/2006-03-31-378/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Myndighetene</span></h3><article class="legalP" id="kapittel-1-paragraf-2-ledd-1">Følgende instanser er tillagt myndighet/oppgaver i henhold til denne forskriften:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">Statens havarikommisjon for transport er undersøkelsesmyndigheten.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">Statens jernbanetilsyn er tilsynsmyndigheten.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1">Samferdselsdepartementet er departementet.</article></article></li></ul></article></article><article class="legalArticle" data-lovdata-URL="LTI/forskrift/2006-03-31-378/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I denne forskriften menes med:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1"><i>Undersøkelse:</i> Framgangsmåte etter en jernbaneulykke eller alvorlig jernbanehendelse med henblikk på å forebygge slike ulykker eller hendelser, og som omfatter innsamling og analyse av opplysninger, utarbeidelse av konklusjoner, herunder bestemmelse av årsaker, samt formulering av eventuelle sikkerhetstilrådinger.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1"><i>Årsaker:</i> Handlinger, unnlatelser, hendelser eller omstendigheter, eller en kombinasjon av disse, som fører til jernbaneulykken eller jernbanehendelsen.</article></article></li></ul></article></article><article class="legalArticle" data-lovdata-URL="LTI/forskrift/2006-03-31-378/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Begrepet jernbaneulykke og alvorlig jernbanehendelse</span></h3><article class="legalP" id="kapittel-1-paragraf-4-ledd-1">I begrepet jernbaneulykke etter jernbaneundersøkelsesloven § 5 inngår definisjonene i direktiv 2004/49/EF artikkel 3 bokstavene k og l.</article><article class="legalP" id="kapittel-1-paragraf-4-ledd-2">I begrepet alvorlig jernbanehendelse etter jernbaneundersøkelsesloven § 5 inngår også tekniske feil i de strukturelle delsystemene eller i samtrafikkomponenter i de transeuropeiske jernbanesystemene for høyhastighetstog og konvensjonelle tog.</article></article><article class="legalArticle" data-lovdata-URL="LTI/forskrift/2006-03-31-378/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Undersøkelsesmyndighetens oppgave og formål</span></h3><article class="legalP" id="kapittel-1-paragraf-5-ledd-1">Undersøkelsesmyndighetens oppgave er å undersøke jernbaneulykker og alvorlige jernbanehendelser, med formål å forbedre jernbanesikkerheten og forebygge jernbaneulykker.</article></article><article class="legalArticle" data-lovdata-URL="LTI/forskrift/2006-03-31-378/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Undersøkelsesplikt og undersøkelsens omfang</span></h3><article class="legalP" id="kapittel-1-paragraf-6-ledd-1">Undersøkelsesmyndigheten skal undersøke jernbaneulykker og alvorlige jernbanehendelser.</article><article class="legalP" id="kapittel-1-paragraf-6-ledd-2">Undersøkelsesmyndigheten fastsetter selv omfanget av undersøkelsene og framgangsmåten som skal følges ved gjennomføringen av slike undersøkelser. Ved vurderingen skal det bl.a. tas hensyn til prinsippene og målene som er gitt i jernbaneundersøkelsesloven og i denne forskrift, og hvilken lærdom undersøkelsen forventes å gi med tanke på å forbedre sikkerheten.</article><article class="legalP" id="kapittel-1-paragraf-6-ledd-3">I beslutningen om det skal gjennomføres en fullstendig undersøkelse skal undersøkelsesmyndigheten bl.a. ta hensyn til:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-6-ledd-3-punkt-1"><article class="legalP" id="kapittel-1-paragraf-6-ledd-3-punkt-1-ledd-1">hvor alvorlig jernbaneulykken eller jernbanehendelsen er,</article></article></li><li data-li-identifier="b)" data-name="b)"><article class="listArticle" id="kapittel-1-paragraf-6-ledd-3-punkt-2"><article class="legalP" id="kapittel-1-paragraf-6-ledd-3-punkt-2-ledd-1">om jernbaneulykken eller jernbanehendelsen inngår i en serie av ulykker eller hendelser av betydning for jernbanesystemet som helhet,</article></article></li><li data-li-identifier="c)" data-name="c)"><article class="listArticle" id="kapittel-1-paragraf-6-ledd-3-punkt-3"><article class="legalP" id="kapittel-1-paragraf-6-ledd-3-punkt-3-ledd-1">jernbaneulykkens eller jernbanehendelsens innvirkning på jernbanesikkerheten i EØS-området,</article></article></li><li data-li-identifier="d)" data-name="d)"><article class="listArticle" id="kapittel-1-paragraf-6-ledd-3-punkt-4"><article class="legalP" id="kapittel-1-paragraf-6-ledd-3-punkt-4-ledd-1">anmodninger fra infrastrukturforvaltninger, jernbaneforetak, øvrige jernbanevirksomheter, samt tilsyns- og sikkerhetsmyndigheter eller EØS-stater.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2006-03-31-378/KAPITTEL_2"><h2>Kapittel II. Varsling og igangsetting av undersøkelse av jernbaneulykker og alvorlige jernbanehendelser</h2><article class="legalArticle" data-lovdata-URL="LTI/forskrift/2006-03-31-378/§7" data-name="§7" id="kapittel-2-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Varsling av jernbaneulykke og alvorlig jernbanehendelse til undersøkelsesmyndigheten</span></h3><article class="legalP" id="kapittel-2-paragraf-1-ledd-1">Undersøkelsesmyndigheten mottar varsel om jernbaneulykke og alvorlig jernbanehendelse i henhold til varslings- og rapporteringsforskriften. Undersøkelsesmyndigheten varsler tilsynsmyndigheten.</article></article><article class="legalArticle" data-lovdata-URL="LTI/forskrift/2006-03-31-378/§8" data-name="§8" id="kapittel-2-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Igangsetting av undersøkelser</span></h3><article class="legalP" id="kapittel-2-paragraf-2-ledd-1">Når varsel om jernbaneulykke eller alvorlig jernbanehendelse er mottatt av undersøkelsesmyndigheten, skal den treffe de tiltak som er nødvendige for å starte undersøkelsen umiddelbart og ikke senere enn én uke etter at den har mottatt varselet.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2006-03-31-378/KAPITTEL_3"><h2>Kapittel III. Underretning og varsel til parter og myndigheter mv.</h2><article class="legalArticle" data-lovdata-URL="LTI/forskrift/2006-03-31-378/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Rettigheter for dem saken angår</span></h3><article class="legalP" id="kapittel-3-paragraf-1-ledd-1">Undersøkelsesmyndigheten fastsetter nærmere hvordan underretning om undersøkelse etter jernbaneundersøkelsesloven § 16 skal gjennomføres. Berørte nevnt i jernbaneundersøkelsesloven § 16 skal gjøres kjent med sine rettigheter og at de kan anmode om å få utkast til rapport til uttalelse i henhold til jernbaneundersøkelsesloven § 20.</article></article><article class="legalArticle" data-lovdata-URL="LTI/forskrift/2006-03-31-378/§10" data-name="§10" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Varsling til tilsynsmyndigheten</span></h3><article class="legalP" id="kapittel-3-paragraf-2-ledd-1">Undersøkelsesmyndigheten varsler tilsynsmyndigheten når den igangsetter undersøkelse av jernbaneulykker eller alvorlige jernbanehendelser.</article></article><article class="legalArticle" data-lovdata-URL="LTI/forskrift/2006-03-31-378/§11" data-name="§11" id="kapittel-3-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Underretning til Det europeiske jernbanebyrået (ERA)</span></h3><article class="legalP" id="kapittel-3-paragraf-3-ledd-1">Innen en uke etter at det er truffet beslutning om å innlede en undersøkelse, skal undersøkelsesmyndigheten underrette Det europeiske jernbanebyrået (ERA) om dette. Underretningen skal angi dag, tidspunkt og sted for jernbaneulykken eller jernbanehendelsen samt dens art og konsekvenser med hensyn til drepte, skadede og materielle skader.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2006-03-31-378/KAPITTEL_4"><h2>Kapittel IV. Rapporter</h2><article class="legalArticle" data-lovdata-URL="LTI/forskrift/2006-03-31-378/§12" data-name="§12" id="kapittel-4-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Undersøkelsesrapport</span></h3><article class="legalP" id="kapittel-4-paragraf-1-ledd-1">Når undersøkelsesmyndigheten har undersøkt en jernbaneulykke eller alvorlig jernbanehendelse, skal den utarbeide en rapport som redegjør for hendelsesforløpet og inneholder undersøkelsesmyndighetens uttalelse om årsaksforholdene. Rapporten skal opplyse om formålet med undersøkelsen, jf. § 5, og inneholde så langt det er formålstjenelig sikkerhetstilrådinger i henhold til jernbaneundersøkelsesloven § 19 første ledd.</article><article class="legalP" id="kapittel-4-paragraf-1-ledd-2">Rapporten skal ha en hensiktsmessig form i forhold til jernbaneulykken eller jernbanehendelsens art og alvorlighetsgrad, og for betydningen av resultatene av undersøkelsen. Rapportens struktur skal i størst mulig grad følge opplegget i vedlegg 1 til denne forskriften.</article><article class="legalP" id="kapittel-4-paragraf-1-ledd-3">Rapporten skal ikke inneholde referanser til enkeltpersoners navn eller adresse.</article></article><article class="legalArticle" data-lovdata-URL="LTI/forskrift/2006-03-31-378/§13" data-name="§13" id="kapittel-4-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Sikkerhetstilrådinger</span></h3><article class="legalP" id="kapittel-4-paragraf-2-ledd-1">En sikkerhetstilrådning utarbeidet av undersøkelsesmyndigheten skal ikke i noe tilfelle utgjøre en formodning om skyld eller ansvar for en jernbaneulykke eller alvorlig jernbanehendelse.</article><article class="legalP" id="kapittel-4-paragraf-2-ledd-2">Sikkerhetstilrådinger skal rettes til tilsynsmyndigheten og, dersom det er nødvendig på grunn av tilrådingens art, til andre organer eller myndigheter i Norge eller til andre EØS-stater.</article></article><article class="legalArticle" data-lovdata-URL="LTI/forskrift/2006-03-31-378/§14" data-name="§14" id="kapittel-4-paragraf-3"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Behandling av utkast til undersøkelsesrapport som er unntatt fra offentlighet</span></h3><article class="legalP" id="kapittel-4-paragraf-3-ledd-1">Før undersøkelsesmyndigheten sluttbehandler rapporten, skal et utkast til rapport forelegges for de berørte nevnt i jernbaneundersøkelsesloven § 16 første ledd med en rimelig frist til å gi uttalelse, med mindre særlige forhold tilsier at dette ikke gjøres. Videre skal tilsynsmyndigheten forelegges utkastet til rapport, med rimelig frist til å uttale seg. Retten etter første punktum gjelder bare de delene av utkastet til rapport som vedkommende på grunn av sin tilknytning til saken eller undersøkelsen har særlige forutsetninger for å uttale seg om.</article><article class="legalP" id="kapittel-4-paragraf-3-ledd-2">Undersøkelsesmyndighetens utkast til rapport er ikke offentlig, jf. jernbaneundersøkelsesloven § 21.</article></article><article class="legalArticle" data-lovdata-URL="LTI/forskrift/2006-03-31-378/§15" data-name="§15" id="kapittel-4-paragraf-4"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Offentliggjøring av rapport</span></h3><article class="legalP" id="kapittel-4-paragraf-4-ledd-1">Undersøkelsesmyndigheten skal offentliggjøre den endelige rapporten så raskt som mulig og vanligvis ikke senere enn 12 måneder etter at jernbaneulykken eller den alvorlige jernbanehendelsen fant sted. Rapporten, med eventuelle sikkerhetstilrådinger, skal oversendes berørte parter, herunder berørte parter og organer i andre EØS-stater.</article><article class="legalP" id="kapittel-4-paragraf-4-ledd-2">Dersom rapporten ikke er ferdig innen 12 måneder, skal undersøkelsesmyndigheten avgi en foreløpig rapport som angir utviklingen av undersøkelsen og de sikkerhetsspørsmål som er aktuelle i forbindelse med saken. Undersøkelsesmyndigheten avgjør selv i hvilken form den ønsker å avgi en slik foreløpig rapport, og hvordan den skal publiseres.</article></article><article class="legalArticle" data-lovdata-URL="LTI/forskrift/2006-03-31-378/§16" data-name="§16" id="kapittel-4-paragraf-5"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Oppfølging av rapporter og sikkerhetstilrådinger</span></h3><article class="legalP" id="kapittel-4-paragraf-5-ledd-1">Undersøkelsesmyndigheten sender rapportene til departementet, som treffer de nødvendige tiltak for å sikre at det tas behørig hensyn til sikkerhetstilrådingene.</article><article class="legalP" id="kapittel-4-paragraf-5-ledd-2">Tilsynsmyndigheten skal vurdere rapportene med tanke på å identifisere og iverksette tiltak som kan bedre jernbanesikkerheten. Tilsynsmyndigheten kan gi pålegg om oppfølging av sikkerhetstilrådingene til den som driver jernbanevirksomhet etter jernbaneloven.</article><article class="legalP" id="kapittel-4-paragraf-5-ledd-3">Tilsynsmyndigheten og andre myndigheter eller organer eller eventuelt andre EØS-stater som sikkerhetstilrådingene er rettet til, skal minst to ganger i året gi tilbakemelding til undersøkelsesmyndigheten om vedtatte og planlagte tiltak som følge av tilrådingene. Departementet kan gi tilsynsmyndigheten i oppgave å koordinere slike tilbakemeldinger. Tilbakemeldingene sendes via departementet som sender disse til undersøkelsesmyndigheten.</article></article><article class="legalArticle" data-lovdata-URL="LTI/forskrift/2006-03-31-378/§17" data-name="§17" id="kapittel-4-paragraf-6"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Årlige rapporter</span></h3><article class="legalP" id="kapittel-4-paragraf-6-ledd-1">Undersøkelsesmyndighetene skal hvert år innen 30. september offentliggjøre en rapport som redegjør for de undersøkelser som er gjennomført året før, inkludert sikkerhetstilrådinger og tiltak som er truffet i samsvar med tidligere sikkerhetstilrådinger.</article></article><article class="legalArticle" data-lovdata-URL="LTI/forskrift/2006-03-31-378/§18" data-name="§18" id="kapittel-4-paragraf-7"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Oversendelse av rapporter til ERA</span></h3><article class="legalP" id="kapittel-4-paragraf-7-ledd-1">Undersøkelsesmyndigheten skal sende ERA en kopi av den endelige rapporten nevnt i § 15 og av den årlige rapporten nevnt i § 17.</article></article></section><section class="section" data-name="kapV" id="kapittel-5" data-lovdata-URL="LTI/forskrift/2006-03-31-378/KAPITTEL_5"><h2>Kapittel V. Administrative bestemmelser</h2><article class="legalArticle" data-lovdata-URL="LTI/forskrift/2006-03-31-378/§19" data-name="§19" id="kapittel-5-paragraf-1"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Gjennomføring av undersøkelser i EØS-området – bistand mv.</span></h3><article class="legalP" id="kapittel-5-paragraf-1-ledd-1">Dersom det ikke er mulig å fastslå hvilken EØS-stat en jernbaneulykke eller en alvorlig jernbanehendelse er oppstått i, eller dersom den inntraff på eller nær grensen mellom Norge og Sverige, avgjør de aktuelle undersøkelsesmyndigheter sammen hvem av dem som skal gjennomføre undersøkelsen, eller de kan beslutte å gjennomføre den i fellesskap. I det første tilfellet skal den andre undersøkelsesmyndigheten få mulighet til å delta i undersøkelsen og få tilgang til alle resultatene av denne.</article><article class="legalP" id="kapittel-5-paragraf-1-ledd-2">Når et jernbaneforetak som er etablert og lisensiert i en annen EØS-stat er involvert i en jernbaneulykke eller alvorlig jernbanehendelse i Norge, skal undersøkelsesmyndigheten fra den aktuelle EØS-staten inviteres til å delta i undersøkelsen.</article><article class="legalP" id="kapittel-5-paragraf-1-ledd-3">Undersøkelsesmyndigheten kan gjennomføre undersøkelser i samarbeid med tilsvarende myndigheter i andre EØS-stater, også i andre tilfeller enn de som er nevnt i første og annet ledd.</article><article class="legalP" id="kapittel-5-paragraf-1-ledd-4">Når undersøkelsesmyndigheten er ansvarlig for undersøkelsen, skal den sørge for at de nødvendige midler stilles til rådighet, herunder den driftsmessige og tekniske sakkunnskap som er nødvendig for gjennomføringen av undersøkelsen.</article></article><article class="legalArticle" data-lovdata-URL="LTI/forskrift/2006-03-31-378/§20" data-name="§20" id="kapittel-5-paragraf-2"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Bruk av eksperter og annen fagkunnskap</span></h3><article class="legalP" id="kapittel-5-paragraf-2-ledd-1">Undersøkelsesmyndigheten kan i forbindelse med undersøkelser anmode om opplysninger og bistand fra andre offentlige myndigheter, samt benytte nødvendig sakkyndig bistand i forbindelse med utredningen av den enkelte sak.</article><article class="legalP" id="kapittel-5-paragraf-2-ledd-2">Undersøkelsesmyndigheten kan også anmode undersøkelsesmyndigheter fra andre EØS-stater eller ERA om bistand med fagkunnskap eller med gjennomføringen av tekniske undersøkelser, analyser og vurderinger.</article></article><article class="legalArticle" data-lovdata-URL="LTI/forskrift/2006-03-31-378/§21" data-name="§21" id="kapittel-5-paragraf-3"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Utveksling av fagkunnskap mv.</span></h3><article class="legalP" id="kapittel-5-paragraf-3-ledd-1">Undersøkelsesmyndigheten skal aktivt utveksle synspunkter og erfaringer med tilsvarende undersøkelsesmyndigheter i andre EØS-stater med henblikk på å utarbeide felles undersøkelsesmetoder og felles prinsipper for oppfølging av sikkerhetstilrådinger og med henblikk på å tilpasse seg den tekniske og vitenskapelige utviklingen.</article></article><article class="legalArticle" data-lovdata-URL="LTI/forskrift/2006-03-31-378/§22" data-name="§22" id="kapittel-5-paragraf-4"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Saksbehandlingsregler</span></h3><article class="legalP" id="kapittel-5-paragraf-4-ledd-1">Forvaltningslovens regler, herunder habilitetsreglene i kapittel II, gjelder for undersøkelsesmyndighetens virksomhet, i den grad det ikke er gjort unntak i jernbaneundersøkelsesloven.</article></article></section><section class="section" data-name="kapVI" id="kapittel-6" data-lovdata-URL="LTI/forskrift/2006-03-31-378/KAPITTEL_6"><h2>Kapittel VI. Avsluttende bestemmelser</h2><article class="legalArticle" data-lovdata-URL="LTI/forskrift/2006-03-31-378/§23" data-name="§23" id="kapittel-6-paragraf-1"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Andre oppgaver</span></h3><article class="legalP" id="kapittel-6-paragraf-1-ledd-1">Departementet kan etter samråd med undersøkelsesmyndigheten, gi undersøkelsesmyndigheten spesielle oppgaver som har jernbanesikkerhetsmessig målsetting.</article></article><article class="legalArticle" data-lovdata-URL="LTI/forskrift/2006-03-31-378/§24" data-name="§24" id="kapittel-6-paragraf-2"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Ikrafttredelse mv.</span></h3><article class="legalP" id="kapittel-6-paragraf-2-ledd-1">Denne forskriften trer i kraft 30. april 2006. Fra samme tidspunkt oppheves forskrift 29. januar 2002 nr. 122 om offentlige undersøkelser av jernbaneulykker og alvorlige jernbanehendelser.</article></article></section><section class="section" data-name="vedlegg1" id="kapittel-7" data-lovdata-URL="LTI/forskrift/2006-03-31-378/KAPITTEL_7"><h2>Vedlegg 1. Hovedinnholdet i undersøkelsesrapporter om jernbaneulykker og alvorlige jernbanehendelser</h2><ul class="defaultList"><li data-li-identifier="1." data-name="1."><article class="listArticle" id="kapittel-7-punkt-1"><span class="miscHeadline"><i>Oppsummering</i></span><article class="legalP" id="kapittel-7-punkt-1-ledd-1">Oppsummeringen skal inneholde en kort beskrivelse av ulykken eller hendelsen, tid og sted og konsekvensene av denne. Det skal opplyses om direkte årsaker og om medvirkende faktorer og underliggende årsaker som er fastslått gjennom undersøkelsen. Hovedtilrådingene skal gjentas, og det skal opplyses om hvem disse er rettet til.</article></article></li><li data-li-identifier="2." data-name="2."><article class="listArticle" id="kapittel-7-punkt-2"><article class="legalP" id="kapittel-7-punkt-2-ledd-1"><i>Direkte fakta om ulykken eller hendelsen</i> <ul class="defaultList"><li data-li-identifier="1." data-name="1."><article class="listArticle" id="kapittel-7-punkt-2-ledd-1-punkt-1"><article class="legalP" id="kapittel-7-punkt-2-ledd-1-punkt-1-ledd-1">Ulykken eller hendelsen: <ul class="defaultList"><li data-li-identifier="-" data-name="-"><article class="listArticle" id="kapittel-7-punkt-2-ledd-1-punkt-1-ledd-1-punkt-1"><article class="legalP" id="kapittel-7-punkt-2-ledd-1-punkt-1-ledd-1-punkt-1-ledd-1">dato, nøyaktig tid og sted for ulykken eller hendelsen,</article></article></li><li data-li-identifier="-" data-name="-"><article class="listArticle" id="kapittel-7-punkt-2-ledd-1-punkt-1-ledd-1-punkt-2"><article class="legalP" id="kapittel-7-punkt-2-ledd-1-punkt-1-ledd-1-punkt-2-ledd-1">beskrivelse av omstendighetene og ulykkesstedet, herunder arbeidet til redningstjenester og beredskapstjenester,</article></article></li><li data-li-identifier="-" data-name="-"><article class="listArticle" id="kapittel-7-punkt-2-ledd-1-punkt-1-ledd-1-punkt-3"><article class="legalP" id="kapittel-7-punkt-2-ledd-1-punkt-1-ledd-1-punkt-3-ledd-1">beslutningen om å innlede en undersøkelse, sammensetning av undersøkelsesgruppen og gjennomføring av undersøkelsen.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-7-punkt-2-ledd-1-punkt-2"><article class="legalP" id="kapittel-7-punkt-2-ledd-1-punkt-2-ledd-1">Bakgrunnen for ulykken eller hendelsen: <ul class="defaultList"><li data-li-identifier="-" data-name="-"><article class="listArticle" id="kapittel-7-punkt-2-ledd-1-punkt-2-ledd-1-punkt-1"><article class="legalP" id="kapittel-7-punkt-2-ledd-1-punkt-2-ledd-1-punkt-1-ledd-1">involvert personale og involverte entreprenører samt andre parter og vitner,</article></article></li><li data-li-identifier="-" data-name="-"><article class="listArticle" id="kapittel-7-punkt-2-ledd-1-punkt-2-ledd-1-punkt-2"><article class="legalP" id="kapittel-7-punkt-2-ledd-1-punkt-2-ledd-1-punkt-2-ledd-1">togene og deres sammensetning, herunder registreringsnummer på deler av rullende materiell som er involvert,</article></article></li><li data-li-identifier="-" data-name="-"><article class="listArticle" id="kapittel-7-punkt-2-ledd-1-punkt-2-ledd-1-punkt-3"><article class="legalP" id="kapittel-7-punkt-2-ledd-1-punkt-2-ledd-1-punkt-3-ledd-1">beskrivelse av infrastrukturen og systemet for signalgiving – sportyper, sporskiftere, tilkoplere, signaler, driftssikring,</article></article></li><li data-li-identifier="-" data-name="-"><article class="listArticle" id="kapittel-7-punkt-2-ledd-1-punkt-2-ledd-1-punkt-4"><article class="legalP" id="kapittel-7-punkt-2-ledd-1-punkt-2-ledd-1-punkt-4-ledd-1">kommunikasjonsmidler,</article></article></li><li data-li-identifier="-" data-name="-"><article class="listArticle" id="kapittel-7-punkt-2-ledd-1-punkt-2-ledd-1-punkt-5"><article class="legalP" id="kapittel-7-punkt-2-ledd-1-punkt-2-ledd-1-punkt-5-ledd-1">arbeider utført på eller i nærheten av ulykkesstedet,</article></article></li><li data-li-identifier="-" data-name="-"><article class="listArticle" id="kapittel-7-punkt-2-ledd-1-punkt-2-ledd-1-punkt-6"><article class="legalP" id="kapittel-7-punkt-2-ledd-1-punkt-2-ledd-1-punkt-6-ledd-1">den utløsende faktor for jernbaneberedskapsplanen og planens hendelsesforløp,</article></article></li><li data-li-identifier="-" data-name="-"><article class="listArticle" id="kapittel-7-punkt-2-ledd-1-punkt-2-ledd-1-punkt-7"><article class="legalP" id="kapittel-7-punkt-2-ledd-1-punkt-2-ledd-1-punkt-7-ledd-1">den utløsende faktor for de offentlige redningstjenesters, politiets og helsevesenets beredskapsplaner og planenes hendelsesforløp.</article></article></li></ul></article></article></li><li data-li-identifier="3." data-name="3."><article class="listArticle" id="kapittel-7-punkt-2-ledd-1-punkt-3"><article class="legalP" id="kapittel-7-punkt-2-ledd-1-punkt-3-ledd-1">Drepte, skadede og materielle skader: <ul class="defaultList"><li data-li-identifier="-" data-name="-"><article class="listArticle" id="kapittel-7-punkt-2-ledd-1-punkt-3-ledd-1-punkt-1"><article class="legalP" id="kapittel-7-punkt-2-ledd-1-punkt-3-ledd-1-punkt-1-ledd-1">passasjerer og tredjemenn, personale, herunder entreprenører,</article></article></li><li data-li-identifier="-" data-name="-"><article class="listArticle" id="kapittel-7-punkt-2-ledd-1-punkt-3-ledd-1-punkt-2"><article class="legalP" id="kapittel-7-punkt-2-ledd-1-punkt-3-ledd-1-punkt-2-ledd-1">cargo, reisegods og annen eiendom,</article></article></li><li data-li-identifier="-" data-name="-"><article class="listArticle" id="kapittel-7-punkt-2-ledd-1-punkt-3-ledd-1-punkt-3"><article class="legalP" id="kapittel-7-punkt-2-ledd-1-punkt-3-ledd-1-punkt-3-ledd-1">rullende materiell, infrastruktur og miljøet.</article></article></li></ul></article></article></li><li data-li-identifier="4." data-name="4."><article class="listArticle" id="kapittel-7-punkt-2-ledd-1-punkt-4"><article class="legalP" id="kapittel-7-punkt-2-ledd-1-punkt-4-ledd-1">Eksterne omstendigheter: <ul class="defaultList"><li data-li-identifier="-" data-name="-"><article class="listArticle" id="kapittel-7-punkt-2-ledd-1-punkt-4-ledd-1-punkt-1"><article class="legalP" id="kapittel-7-punkt-2-ledd-1-punkt-4-ledd-1-punkt-1-ledd-1">værforhold og geografiske opplysninger.</article></article></li></ul></article></article></li></ul></article></article></li><li data-li-identifier="3." data-name="3."><article class="listArticle" id="kapittel-7-punkt-3"><article class="legalP" id="kapittel-7-punkt-3-ledd-1"><i>Referater fra undersøkelser og avhør</i> <ul class="defaultList"><li data-li-identifier="1." data-name="1."><article class="listArticle" id="kapittel-7-punkt-3-ledd-1-punkt-1"><article class="legalP" id="kapittel-7-punkt-3-ledd-1-punkt-1-ledd-1">Oppsummering av vitneutsagn (med beskyttelse av personenes identitet): <ul class="defaultList"><li data-li-identifier="-" data-name="-"><article class="listArticle" id="kapittel-7-punkt-3-ledd-1-punkt-1-ledd-1-punkt-1"><article class="legalP" id="kapittel-7-punkt-3-ledd-1-punkt-1-ledd-1-punkt-1-ledd-1">jernbanepersonale, herunder entreprenører,</article></article></li><li data-li-identifier="-" data-name="-"><article class="listArticle" id="kapittel-7-punkt-3-ledd-1-punkt-1-ledd-1-punkt-2"><article class="legalP" id="kapittel-7-punkt-3-ledd-1-punkt-1-ledd-1-punkt-2-ledd-1">andre vitner.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-7-punkt-3-ledd-1-punkt-2"><article class="legalP" id="kapittel-7-punkt-3-ledd-1-punkt-2-ledd-1">Sikkerhetsstyringssystemet: <ul class="defaultList"><li data-li-identifier="-" data-name="-"><article class="listArticle" id="kapittel-7-punkt-3-ledd-1-punkt-2-ledd-1-punkt-1"><article class="legalP" id="kapittel-7-punkt-3-ledd-1-punkt-2-ledd-1-punkt-1-ledd-1">rammeorganisasjonen og hvordan ordre gis og utføres,</article></article></li><li data-li-identifier="-" data-name="-"><article class="listArticle" id="kapittel-7-punkt-3-ledd-1-punkt-2-ledd-1-punkt-2"><article class="legalP" id="kapittel-7-punkt-3-ledd-1-punkt-2-ledd-1-punkt-2-ledd-1">krav til personalet og hvordan oppfyllelsen av disse sikres,</article></article></li><li data-li-identifier="-" data-name="-"><article class="listArticle" id="kapittel-7-punkt-3-ledd-1-punkt-2-ledd-1-punkt-3"><article class="legalP" id="kapittel-7-punkt-3-ledd-1-punkt-2-ledd-1-punkt-3-ledd-1">rutiner for internkontroll og internrevisjon og resultatene av disse,</article></article></li><li data-li-identifier="-" data-name="-"><article class="listArticle" id="kapittel-7-punkt-3-ledd-1-punkt-2-ledd-1-punkt-4"><article class="legalP" id="kapittel-7-punkt-3-ledd-1-punkt-2-ledd-1-punkt-4-ledd-1">grensesnitt mellom forskjellige aktører i infrastrukturen.</article></article></li></ul></article></article></li><li data-li-identifier="3." data-name="3."><article class="listArticle" id="kapittel-7-punkt-3-ledd-1-punkt-3"><article class="legalP" id="kapittel-7-punkt-3-ledd-1-punkt-3-ledd-1">Regler og forskrifter: <ul class="defaultList"><li data-li-identifier="-" data-name="-"><article class="listArticle" id="kapittel-7-punkt-3-ledd-1-punkt-3-ledd-1-punkt-1"><article class="legalP" id="kapittel-7-punkt-3-ledd-1-punkt-3-ledd-1-punkt-1-ledd-1">gjeldende regler og forskrifter i EØS og på nasjonalt plan,</article></article></li><li data-li-identifier="-" data-name="-"><article class="listArticle" id="kapittel-7-punkt-3-ledd-1-punkt-3-ledd-1-punkt-2"><article class="legalP" id="kapittel-7-punkt-3-ledd-1-punkt-3-ledd-1-punkt-2-ledd-1">andre regler, f.eks. driftsregler, lokale instrukser, personalkrav, vedlikeholdskrav og gjeldende standarder.</article></article></li></ul></article></article></li><li data-li-identifier="4." data-name="4."><article class="listArticle" id="kapittel-7-punkt-3-ledd-1-punkt-4"><article class="legalP" id="kapittel-7-punkt-3-ledd-1-punkt-4-ledd-1">Virkemåten til rullende materiell og tekniske anlegg: <ul class="defaultList"><li data-li-identifier="-" data-name="-"><article class="listArticle" id="kapittel-7-punkt-3-ledd-1-punkt-4-ledd-1-punkt-1"><article class="legalP" id="kapittel-7-punkt-3-ledd-1-punkt-4-ledd-1-punkt-1-ledd-1">systemet for signalgiving og styring, herunder registreringer fra ferdskrivere,</article></article></li><li data-li-identifier="-" data-name="-"><article class="listArticle" id="kapittel-7-punkt-3-ledd-1-punkt-4-ledd-1-punkt-2"><article class="legalP" id="kapittel-7-punkt-3-ledd-1-punkt-4-ledd-1-punkt-2-ledd-1">infrastruktur,</article></article></li><li data-li-identifier="-" data-name="-"><article class="listArticle" id="kapittel-7-punkt-3-ledd-1-punkt-4-ledd-1-punkt-3"><article class="legalP" id="kapittel-7-punkt-3-ledd-1-punkt-4-ledd-1-punkt-3-ledd-1">kommunikasjonsutstyr,</article></article></li><li data-li-identifier="-" data-name="-"><article class="listArticle" id="kapittel-7-punkt-3-ledd-1-punkt-4-ledd-1-punkt-4"><article class="legalP" id="kapittel-7-punkt-3-ledd-1-punkt-4-ledd-1-punkt-4-ledd-1">rullende materiell, herunder registreringer fra ferdskrivere.</article></article></li></ul></article></article></li><li data-li-identifier="5." data-name="5."><article class="listArticle" id="kapittel-7-punkt-3-ledd-1-punkt-5"><article class="legalP" id="kapittel-7-punkt-3-ledd-1-punkt-5-ledd-1">Dokumentasjon for driftssystemet: <ul class="defaultList"><li data-li-identifier="-" data-name="-"><article class="listArticle" id="kapittel-7-punkt-3-ledd-1-punkt-5-ledd-1-punkt-1"><article class="legalP" id="kapittel-7-punkt-3-ledd-1-punkt-5-ledd-1-punkt-1-ledd-1">tiltak truffet av personalet med hensyn til trafikkstyring og signalgiving,</article></article></li><li data-li-identifier="-" data-name="-"><article class="listArticle" id="kapittel-7-punkt-3-ledd-1-punkt-5-ledd-1-punkt-2"><article class="legalP" id="kapittel-7-punkt-3-ledd-1-punkt-5-ledd-1-punkt-2-ledd-1">utveksling av talemeldinger i forbindelse med ulykken eller hendelsen, herunder dokumentasjon fra opptak,</article></article></li><li data-li-identifier="-" data-name="-"><article class="listArticle" id="kapittel-7-punkt-3-ledd-1-punkt-5-ledd-1-punkt-3"><article class="legalP" id="kapittel-7-punkt-3-ledd-1-punkt-5-ledd-1-punkt-3-ledd-1">tiltak truffet for å beskytte og verne ulykkesstedet.</article></article></li></ul></article></article></li><li data-li-identifier="6." data-name="6."><article class="listArticle" id="kapittel-7-punkt-3-ledd-1-punkt-6"><article class="legalP" id="kapittel-7-punkt-3-ledd-1-punkt-6-ledd-1">Grensesnittet mellom menneske, maskin og organisasjon: <ul class="defaultList"><li data-li-identifier="-" data-name="-"><article class="listArticle" id="kapittel-7-punkt-3-ledd-1-punkt-6-ledd-1-punkt-1"><article class="legalP" id="kapittel-7-punkt-3-ledd-1-punkt-6-ledd-1-punkt-1-ledd-1">faktisk arbeidstid hos involvert personale,</article></article></li><li data-li-identifier="-" data-name="-"><article class="listArticle" id="kapittel-7-punkt-3-ledd-1-punkt-6-ledd-1-punkt-2"><article class="legalP" id="kapittel-7-punkt-3-ledd-1-punkt-6-ledd-1-punkt-2-ledd-1">medisinske og personlige forhold av betydning for ulykken eller hendelsen, herunder fysisk eller psykisk stress,</article></article></li><li data-li-identifier="-" data-name="-"><article class="listArticle" id="kapittel-7-punkt-3-ledd-1-punkt-6-ledd-1-punkt-3"><article class="legalP" id="kapittel-7-punkt-3-ledd-1-punkt-6-ledd-1-punkt-3-ledd-1">utformingen av utstyr av betydning for grensesnittet mellom menneske og maskin.</article></article></li></ul></article></article></li><li data-li-identifier="7." data-name="7."><article class="listArticle" id="kapittel-7-punkt-3-ledd-1-punkt-7"><article class="legalP" id="kapittel-7-punkt-3-ledd-1-punkt-7-ledd-1">Tidligere ulykker og hendelser av tilsvarende art.</article></article></li></ul></article></article></li><li data-li-identifier="4." data-name="4."><article class="listArticle" id="kapittel-7-punkt-4"><article class="legalP" id="kapittel-7-punkt-4-ledd-1"><i>Analyser og konklusjoner</i> <ul class="defaultList"><li data-li-identifier="1." data-name="1."><article class="listArticle" id="kapittel-7-punkt-4-ledd-1-punkt-1"><article class="legalP" id="kapittel-7-punkt-4-ledd-1-punkt-1-ledd-1">Avsluttende redegjørelse for hendelsesforløpet: <ul class="defaultList"><li data-li-identifier="-" data-name="-"><article class="listArticle" id="kapittel-7-punkt-4-ledd-1-punkt-1-ledd-1-punkt-1"><article class="legalP" id="kapittel-7-punkt-4-ledd-1-punkt-1-ledd-1-punkt-1-ledd-1">utarbeidelse av konklusjoner om ulykken eller hendelsen på grunnlag av de fakta som er fastslått i punkt 3.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-7-punkt-4-ledd-1-punkt-2"><article class="legalP" id="kapittel-7-punkt-4-ledd-1-punkt-2-ledd-1">Drøftelse: <ul class="defaultList"><li data-li-identifier="-" data-name="-"><article class="listArticle" id="kapittel-7-punkt-4-ledd-1-punkt-2-ledd-1-punkt-1"><article class="legalP" id="kapittel-7-punkt-4-ledd-1-punkt-2-ledd-1-punkt-1-ledd-1">analyse av de fakta som er fastslått i punkt 3, med henblikk på å trekke konklusjoner om årsakene til ulykken eller hendelsen og redningstjenestens innsats.</article></article></li></ul></article></article></li><li data-li-identifier="3." data-name="3."><article class="listArticle" id="kapittel-7-punkt-4-ledd-1-punkt-3"><article class="legalP" id="kapittel-7-punkt-4-ledd-1-punkt-3-ledd-1">Konklusjoner: <ul class="defaultList"><li data-li-identifier="-" data-name="-"><article class="listArticle" id="kapittel-7-punkt-4-ledd-1-punkt-3-ledd-1-punkt-1"><article class="legalP" id="kapittel-7-punkt-4-ledd-1-punkt-3-ledd-1-punkt-1-ledd-1">direkte og umiddelbare årsaker til ulykken eller hendelsen, herunder medvirkende faktorer som har sammenheng med tiltak truffet av involverte personer eller tilstanden til rullende materiell eller tekniske anlegg,</article></article></li><li data-li-identifier="-" data-name="-"><article class="listArticle" id="kapittel-7-punkt-4-ledd-1-punkt-3-ledd-1-punkt-2"><article class="legalP" id="kapittel-7-punkt-4-ledd-1-punkt-3-ledd-1-punkt-2-ledd-1">underliggende årsaker som har sammenheng med kvalifikasjoner, framgangsmåter og vedlikehold,</article></article></li><li data-li-identifier="-" data-name="-"><article class="listArticle" id="kapittel-7-punkt-4-ledd-1-punkt-3-ledd-1-punkt-3"><article class="legalP" id="kapittel-7-punkt-4-ledd-1-punkt-3-ledd-1-punkt-3-ledd-1">grunnleggende årsaker som har sammenheng med vilkår i rammeregler og gjennomføringen av sikkerhetsstyringssystemet.</article></article></li></ul></article></article></li><li data-li-identifier="4." data-name="4."><article class="listArticle" id="kapittel-7-punkt-4-ledd-1-punkt-4"><article class="legalP" id="kapittel-7-punkt-4-ledd-1-punkt-4-ledd-1">Tilleggsmerknader: <ul class="defaultList"><li data-li-identifier="-" data-name="-"><article class="listArticle" id="kapittel-7-punkt-4-ledd-1-punkt-4-ledd-1-punkt-1"><article class="legalP" id="kapittel-7-punkt-4-ledd-1-punkt-4-ledd-1-punkt-1-ledd-1">feil og mangler som er avdekket under undersøkelsen, men som ikke har relevans for konklusjonene eller årsakene.</article></article></li></ul></article></article></li></ul></article></article></li><li data-li-identifier="5." data-name="5."><article class="listArticle" id="kapittel-7-punkt-5"><article class="legalP" id="kapittel-7-punkt-5-ledd-1"><i>Tiltak som er truffet:</i> <ul class="defaultList"><li data-li-identifier="-" data-name="-"><article class="listArticle" id="kapittel-7-punkt-5-ledd-1-punkt-1"><article class="legalP" id="kapittel-7-punkt-5-ledd-1-punkt-1-ledd-1">oppsummering av tiltak som allerede er truffet eller vedtatt som følge av ulykken eller hendelsen.</article></article></li></ul></article></article></li><li data-li-identifier="6." data-name="6."><article class="listArticle" id="kapittel-7-punkt-6"><span class="miscHeadline"><i>Tilrådinger</i></span></article></li></ul></section></main></body></html>