<!DOCTYPE html><html lang="no"><head><title>Forskrift om endring i forskrift om regulering av fisket etter torsk, hyse og sei nord for 62° N i 2006.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-02-15-171</dd><dt class="dokid">DokumentID</dt><dd class="dokid">LTI/forskrift/2006-02-15-171</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 3 s 285</dd><dt class="dateInForce">I kraft fra</dt><dd class="dateInForce">2006-02-15</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-12-21-1664</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§9</li><li>lov/1983-06-03-40/§13</li><li>lov/1983-06-03-40/§45</li><li>lov/1999-03-26-15/§21</li><li>forskrift/2000-02-11-99</li></ul></dd><dt class="dateOfPublication">Kunngjort</dt><dd class="dateOfPublication">2006-02-17</dd><dt class="journalNumber">Journalnummer</dt><dd class="journalNumber">2006-0140</dd><dt class="titleShort">Korttittel</dt><dd class="titleShort">Endr. i forskrift om torskefisket m.m., 2006</dd><dt class="title">Tittel</dt><dd class="title">Forskrift om endring i forskrift om regulering av fisket etter torsk, hyse og sei nord for 62° N i 2006.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeri- og kystdepartementet 15. februar 2006 med hjemmel i lov 3. juni 1983 nr. 40 om saltvannsfiske m.v. § 4, § 5, § 9, § 13 og § 45 og lov 26. mars 1999 nr. 15 om retten til å delta i fiske og fangst (deltakerloven) § 21, jf. delegeringsvedtak 11. februar 2000 nr. 99.</dd><dt class="refid">RefID</dt><dd class="refid">forskrift/2006-02-15-171</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om regulering av fisket etter torsk, hyse og sei nord for 62° N i 2006.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-02-15-171" id="dokument"><h1>Forskrift om endring i forskrift om regulering av fisket etter torsk, hyse og sei nord for 62° N i 2006.</h1><section class="section" data-name="kapI" id="kapittel-1" data-lovdata-URL="LTI/forskrift/2006-02-15-171/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. desember 2005 nr. 1664 om regulering av fisket etter torsk, hyse og sei nord for 62°N i 2006 gjøres følgende endringer:</article> <article class="defaultP" margin-top="true">§ 26 skal lyde:</article><article class="legalP" id="kapittel-1-ledd-2">Det er forbudt for fartøy over 15 meter største lengde å fiske etter torsk med konvensjonelle redskap innenfor fjordlinjer som er angitt i vedlegg til denne forskriften.</article><article class="legalP" id="kapittel-1-ledd-3">Alt fiske med snurrevad er forbudt innenfor fjordlinjene.</article><article class="legalP" id="kapittel-1-ledd-4">Det er forbudt for fartøy over 21 meter største lengde å fiske torsk med konvensjonelle redskap innenfor grunnlinjen nord for 62° N. Fra og med 1. januar til og med 30. juni er det likevel tillatt å fiske inn til fjordlinjene i statistikkområde 03 og 04. Fra og med 1. januar til og med 10. april er det likevel tillatt å fiske inn til fjordlinjene i statistikkområde 00, 05, 06 og 07.</article><article class="legalP" id="kapittel-1-ledd-5">Det er forbudt for fartøy mellom 15 og 21 meter største lengde å fiske torsk med konvensjonelle redskap innenfor fjordlinjene.</article><article class="legalP" id="kapittel-1-ledd-6">Fra og med 1. januar til og med 30. juni er alt fiske forbudt i et område ved Henningsvær som er angitt i vedlegg til denne forskrift. Forbudet gjelder også fiske som utøves med hjemmel i lov 3. juni 1983 nr. 40 om saltvannsfiske § 4a og i lov 17. juni 1966 nr. 19 om Norges fiskerigrense og om forbud mot at utlendinger driver fiske m.v. innenfor fiskerigrensen § 3. Forbudet gjelder ikke fiske med håndsnøre eller fiskestang. Forbudet gjelder ikke fra 20. mars til 8. april kl. 1700. Fiskeridirektoratet kan gjøre unntak fra disse bestemmelsene.</article><article class="legalP" id="kapittel-1-ledd-7">Ved fiske etter andre arter enn torsk i områder som angitt i første ledd, kan bifangst av torsk maksimalt utgjøre 25% dersom ikke annet er bestemt. All fangst av torsk avregnes fartøyets samlekvote eller fartøykvote.</article><article class="legalP" id="kapittel-1-ledd-8">Bestemmelsene i første, andre, tredje og fjerde ledd gjelder ikke i Lofoten oppsynsdistrikt i den perioden og i de områdene Lofotoppsynet er satt.</article> <article class="defaultP" margin-top="true">Vedlegg 1 og 2 skal lyde:</article><span class="futuretitle" id="kapittel-1-foreslåttittel-1">Vedlegg 1. Kysttorskregulering – områdebegrensninger</span><article class="legalP" id="kapittel-1-ledd-9">Se her for å lese vedlegget: (pdf)</article><span class="futuretitle" id="kapittel-1-foreslåttittel-2">Vedlegg 2. Vern av kysttorsk 2006</span><article class="legalP" id="kapittel-1-ledd-10">Se her for å lese vedlegget: (pdf)</article></section><section class="section" data-name="kapII" id="kapittel-2" data-lovdata-URL="LTI/forskrift/2006-02-15-171/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>