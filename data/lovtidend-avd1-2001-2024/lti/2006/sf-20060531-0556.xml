<!DOCTYPE html><html lang="no"><head><title>Forskrift om endring i forskrift om midlertidige forebyggende tiltak for å hindre smitte av høypatogen aviær influensa fra ville fugler til fjørfe og andre fugler holdt i fangenskap.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-05-31-556</dd><dt class="dokid">DokumentID</dt><dd class="dokid">LTI/forskrift/2006-05-31-556</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 8 s 996</dd><dt class="dateInForce">I kraft fra</dt><dd class="dateInForce">2006-05-31</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-12-05-1417</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§7</li><li>lov/2003-12-19-124/§19</li><li>lov/2003-12-19-124/§23</li><li>forskrift/2006-05-16-555</li><li>lov/1974-12-20-73/§30</li></ul></dd><dt class="dateOfPublication">Kunngjort</dt><dd class="dateOfPublication">2006-05-31</dd><dt class="journalNumber">Journalnummer</dt><dd class="journalNumber">2006-0413</dd><dt class="titleShort">Korttittel</dt><dd class="titleShort">Endr. i forskrift om høypatogen fugleinfluensa</dd><dt class="title">Tittel</dt><dd class="title">Forskrift om endring i forskrift om midlertidige forebyggende tiltak for å hindre smitte av høypatogen aviær influensa fra ville fugler til fjørfe og andre fugler holdt i fangenskap.</dd><dt class="miscInformation">Annet om dokumentet</dt><dd class="miscInformation">Fastsatt av Det sentrale Mattilsynet ved hovedkontoret 31. mai 2006 med hjemmel i lov 19. desember 2003 nr. 124 om matproduksjon og mattrygghet mv. (matloven) § 7, § 19 tredje ledd og § 23 tredje ledd, jf. delegeringsvedtak 16. mai 2006 nr. 555 og lov 20. desember 1974 nr. 73 om dyrevern § 30, jf. delegeringsvedtak 16. mai 2006 nr. 555. Jf. EØS-avtalen vedlegg I (vedtak 2005/734/EF, endret ved vedtak 2005/745/EF og vedtak 2005/855/EF).</dd><dt class="refid">RefID</dt><dd class="refid">forskrift/2006-05-31-556</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om midlertidige forebyggende tiltak for å hindre smitte av høypatogen aviær influensa fra ville fugler til fjørfe og andre fugler holdt i fangenskap.<ul class="tocSubUl"><li>I<ul class="tocSubUl"><li>§ 2. Definisjoner</li><li>§ 3. Særskilt varslingsplikt</li><li>§ 5. Krav til hold utendørs</li><li>§ 6. Forbud mot dyreansamlinger</li><li>§ 7. Plikt til registrering og merking</li><li>§ 8. Krav til drikkevann</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2006-05-31-556" id="dokument"><h1>Forskrift om endring i forskrift om midlertidige forebyggende tiltak for å hindre smitte av høypatogen aviær influensa fra ville fugler til fjørfe og andre fugler holdt i fangenskap.</h1><section class="section" data-name="kapI" id="kapittel-1" data-lovdata-URL="LTI/forskrift/2006-05-31-556/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 5. desember 2005 nr. 1417 om midlertidige forebyggende tiltak for å hindre smitte av høypatogen aviær influensa fra ville fugler til fjørfe og andre fugler holdt i fangenskap gjøres følgende endringer:</article> <article class="defaultP" margin-top="true">Overskriften til nytt kapittel I skal lyde:</article> <article class="defaultP" margin-top="true"><i>Kapittel I. Innledende bestemmelser</i></article> <article class="defaultP" margin-top="true">§ 1 tredje ledd skal lyde:</article><article class="legalP" id="kapittel-1-ledd-2">Forskriften gjelder ikke for stuefugl.</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></span></article> <article class="defaultP" margin-top="true"><i>Risikoområder:</i> Områder som listet opp i forskriftens vedlegg.</article> <article class="defaultP" margin-top="true"><i>Stuefugl:</i> Fugler som holdes i bolighus, og som ikke holdes for omsetning av dyr, rugeegg eller andre produkter.</article> <article class="defaultP" margin-top="true">Overskriften til nytt kapittel II skal lyde:</article> <article class="defaultP" margin-top="true"><i>Kapittel II. Plikter som gjelder i hele landet</i></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Særskilt varslingsplikt</span></span><article class="legalP" id="kapittel-1-foreslåttparagraf-2-ledd-1">Eier eller ansvarlig for dyrehold med fjørfe eller andre fugler i fangenskap skal straks varsle Mattilsynet dersom ett eller flere av følgende forhold oppstår:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">Markert nedgang i fôr- eller vanninntak eller nedgang på mer enn 20% i mer enn to dager.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">Markert nedgang i eggproduksjonen eller nedgang på mer enn 5% i mer enn to dager.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">Markert dødelighet eller dødelighet på over 3% i løpet av en uke.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">Kliniske tegn eller andre funn som gir grunnlag for mistanke om aviær influensa.</article></article></li></ul></article></article> <article class="defaultP" margin-top="true">Nåværende § 6 blir § 4.</article> <article class="defaultP" margin-top="true">Overskriften til nytt kapittel III skal lyde:</article> <article class="defaultP" margin-top="true"><i>Kapittel III. Forbud og plikter i risikoområder</i></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Krav til hold utendørs</span></span><article class="legalP" id="kapittel-1-foreslåttparagraf-3-ledd-1">I risikoområder skal fjørfe og andre fugler i fangenskap som holdes utendørs holdes slik at direkte kontakt med potensielt smittefarlig ville fugler ikke oppstår. Særlig smittefarlige arter tilhører ordenene Anseriformes (andefugler/svaner) og Charadiiformes (vadere, joer, måker, terner og alkefugler).</article><article class="legalP" id="kapittel-1-foreslåttparagraf-3-ledd-2">For å hindre direkte kontakt mellom fjørfe og andre fugler i fangenskap og potensielt smittefarlige ville fugler skal det etableres et fysisk skille med egnet materiale og med åpninger som er maksimum 10 x 10 cm.</article><article class="legalP" id="kapittel-1-foreslåttparagraf-3-ledd-3">Mattilsynet kan, etter søknad, gi tillatelse til å holde fjørfe og andre fugler i fangenskap utendørs på andre vilkår.</article><article class="legalP" id="kapittel-1-foreslåttparagraf-3-ledd-4">Dyreeier skal gjennomføre relevante miljøtiltak for å tilfredsstille dyras naturlige behov.</article><article class="legalP" id="kapittel-1-foreslåttparagraf-3-ledd-5">Brevduer kan foreta øvelsesflyging i sitt nærområde også i risikoområder.</article></article> <article class="defaultP" margin-top="true">Ny § 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Forbud mot dyreansamlinger</span></span><article class="legalP" id="kapittel-1-foreslåttparagraf-4-ledd-1">I risikoområder er det forbudt å avholde markeder, utstillinger, konkurranser, eller på annen måte arrangere ansamlinger av fjørfe eller andre fugler holdt i fangenskap. Fjørfe og andre fugler i fangenskap som holdes i risikoområder kan ikke delta på slike arrangementer holdt utenfor risikoområdene.</article></article> <article class="defaultP" margin-top="true">Ny § 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Plikt til registrering og merking</span></span><article class="legalP" id="kapittel-1-foreslåttparagraf-5-ledd-1">I risikoområder skal eier av dyrehold med fjørfe eller andre fugler i fangenskap melde fra om dyreholdet til Mattilsynet ved distriktskontoret. Eiers navn og adresse og antall dyr skal rapporteres.</article><article class="legalP" id="kapittel-1-foreslåttparagraf-5-ledd-2">Brevduer i risikoområder skal være permanent merket.</article></article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Krav til drikkevann</span></span><article class="legalP" id="kapittel-1-foreslåttparagraf-6-ledd-1">Dersom fjørfe eller andre fugler i fangenskap i risikoområder får drikkevann fra overflatevann som ville fugler har tilgang til eller som på annen måte kan være forurenset med aviært influensavirus, kan Mattilsynet pålegge at vannet skal behandles slik at mulighetene for forekomst av høypatogent aviært influensavirus reduseres.</article></article> <article class="defaultP" margin-top="true">Overskriften til nytt kapittel IV før § 9 skal lyde:</article> <article class="defaultP" margin-top="true"><i>Kapittel IV. Avsluttende bestemmelser</i></article> <article class="defaultP" margin-top="true">Nåværende § 7 blir § 9.</article> <article class="defaultP" margin-top="true">Forskriftens vedlegg skal lyde:</article> <article class="defaultP" margin-top="true"><i>Risikoområder:</i></article><article class="legalP" id="kapittel-1-ledd-3">Ingen.</article></section><section class="section" data-name="kapII" id="kapittel-2" data-lovdata-URL="LTI/forskrift/2006-05-31-556/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>