<!DOCTYPE html><html lang="no"><head><title>Delegering av myndighet til Norges vassdrags- og energidirektorat etter energiloven.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2006-08-23-993</dd><dt class="dokid">DokumentID</dt><dd class="dokid">LTI/forskrift/2006-08-23-993</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">I 2006 hefte 12 s 1577</dd><dt class="dateInForce">I kraft fra</dt><dd class="dateInForce">2006-08-23</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-12-14-1455</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1990-06-29-50</li></ul></dd><dt class="dateOfPublication">Kunngjort</dt><dd class="dateOfPublication">2006-08-25</dd><dt class="journalNumber">Journalnummer</dt><dd class="journalNumber">2006-0753</dd><dt class="titleShort">Korttittel</dt><dd class="titleShort">Deleg. til NVE etter energiloven</dd><dt class="title">Tittel</dt><dd class="title">Delegering av myndighet til Norges vassdrags- og energidirektorat etter energiloven.</dd><dt class="miscInformation">Annet om dokumentet</dt><dd class="miscInformation">Fastsatt av Olje- og energidepartementet 23. august 2006 med hjemmel i lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven).</dd><dt class="refid">RefID</dt><dd class="refid">forskrift/2006-08-23-993</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Delegering av myndighet til Norges vassdrags- og energidirektorat etter energiloven.</li></ul></dd></dl></header><main class="documentBody" data-lovdata-URL="LTI/forskrift/2006-08-23-993" id="dokument"><h1>Delegering av myndighet til Norges vassdrags- og energidirektorat etter energiloven.</h1> <article class="defaultP" margin-top="true"><i>Bakgrunn for delegeringen</i></article><article class="legalP" id="ledd-1">Stortinget fattet 13. juni 2006 vedtak til lov om endringer i energiloven.</article><article class="legalP" id="ledd-2">Vedtaket til lov ble sanksjonert og vedtatt satt i kraft av Kongen i statsråd ved kgl.res. 30. juni 2006 nr. 742. Endringsloven trådte i kraft 1. juli 2006.</article><article class="legalP" id="ledd-3">Lovendringen gjør det nødvendig med delegering av myndighet til NVE etter de nye bestemmelsene som er innført ved endringsloven. Departementet anser det hensiktsmessig å foreta en ny delegering til NVE for hele energiloven til erstatning for tidligere delegering 14. desember 2001 nr. 1455.</article> <article class="defaultP" margin-top="true"><i>Myndighet som delegeres til NVE</i></article><article class="legalP" id="ledd-4">Departementet delegerer med dette all myndighet etter lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven) til Norges vassdrags- og energidirektorat med følgende unntak:</article><article class="legalP" id="ledd-5">Departementets forskriftskompetanse etter energiloven omfattes ikke av delegeringen. Hvilken kompetanse NVE har til å fastsette forskrifter er angitt i § 7-1 i forskrift 7. desember 1990 nr. 959 om produksjon, omforming, overføring, omsetning, fordeling og bruk av energi m.m. (energilovforskriften) med endringer, sist av 2. januar 2002 nr. 1.</article><article class="legalP" id="ledd-6">Myndighet etter følgende bestemmelser i energiloven omfattes ikke av delegeringen:<ul class="defaultList"><li data-li-identifier="-" data-name="-"><article class="listArticle" id="ledd-6-punkt-1"><article class="legalP" id="ledd-6-punkt-1-ledd-1">§ 3-5 om ekspropriasjon av elektriske anlegg</article></article></li><li data-li-identifier="-" data-name="-"><article class="listArticle" id="ledd-6-punkt-2"><article class="legalP" id="ledd-6-punkt-2-ledd-1">§ 4-2 om utførsel og innførsel av elektrisk energi</article></article></li><li data-li-identifier="-" data-name="-"><article class="listArticle" id="ledd-6-punkt-3"><article class="legalP" id="ledd-6-punkt-3-ledd-1">§ 4-4 om omlegging av energibruk og energiproduksjon</article></article></li><li data-li-identifier="-" data-name="-"><article class="listArticle" id="ledd-6-punkt-4"><article class="legalP" id="ledd-6-punkt-4-ledd-1">§ 5A-2 første og annet ledd om rasjonering</article></article></li><li data-li-identifier="-" data-name="-"><article class="listArticle" id="ledd-6-punkt-5"><article class="legalP" id="ledd-6-punkt-5-ledd-1">§ 7-2 om frister knyttet til § 4-2 om utførsel og innførsel av elektrisk energi.</article></article></li></ul></article><article class="legalP" id="ledd-7">Departementet legger til grunn at NVE anses som konsesjonsmyndighet i forhold til lovens § 2-1 og § 5-5, samt som beredskapsmyndighet i forhold til § 6-7. I medhold av energiloven § 5A-2 annet ledd utpekes NVE som rasjoneringsmyndighet.</article><article class="legalP" id="ledd-8">Rapportering i henhold til § 7-1 tredje ledd annet punktum skal gjennomføres etter samråd med departementet.</article><article class="legalP" id="ledd-9">Det er en forutsetning for delegeringen at saker av prinsipiell karakter eller med betydelig motstridende samfunnsinteresser avgjøres av Olje- og energidepartementet.</article></main></body></html>